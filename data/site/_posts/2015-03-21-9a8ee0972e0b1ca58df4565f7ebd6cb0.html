---
layout:     post
title: 	    "Politividner isoleres i fængslerne"
post_author:	    
post_date:	    Sat, 21 Mar 2015 22:36:50 +0100
post_site:	    politiken.dk 
post_link:	    http://politiken.dk/indland/ECE2598507/politividner-isoleres-i-faengslerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I de senere år har en række dømte rockere sagt farvel til vesten og fortalt 
politiet, hvad de ved om deres tidligere kammerater. 
</p><p>
De er blevet politiets kronvidner, og op mod et halvt hundrede især Hells 
Angels-medlemmer har fået flere hundrede års fængsel tilsammen på den konto. 
Flere af dem var bagmænd, politiet ellers ikke havde kunnet få dømt.
</p><p>
Men politiet risikerer at miste dette vigtige våben i indsatsen mod rocker- og 
bandekriminaliteten, fordi kronvidnerne selv må afsone deres straf under 
meget dårlige vilkår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2458704/massiv-stigning-vold-og-trusler-haerger-de-lukkede-faengsler/">Massiv stigning: Vold og 
trusler hærger de lukkede fængsler</a></p><p>
De kan af hensyn til deres egen sikkerhed ikke afsone i almindelige fængsler, 
men flyttes jævnligt rundt, ofte under falsk navn, mellem landets små 
arresthuse, der ikke er indrettet til længere afsoning. De indsatte her 
lever nærmest i isolation i årevis i modsætning til dem, de har medvirket 
til at få i fængsel.
</p><p>
Forholdene har gennem flere år været kritiseret af både indsatte, advokater og 
politiet, og på tirsdag retter et prominent kronvidne endnu en gang en 
alvorlig anklage mod afsoningsforholdene. 
</p><h3>
Mister afgørende vidner
</h3><p>
Det sker i bogen ’Guldfuglen’, hvor eksrockeren Martin Fryd Petersen beskriver 
de isolerede forhold, han må afsone under, selv om hans vidneudsagn har 
sendt i hvert fald en snes medlemmer af Hells Angels i fængsel for drab, 
drabsforsøg og vold. Selv fik han 12 års fængsel. 
</p><p>
Martin Fryd fik endda i maj 2013 Folketingets Retsudvalg til i hemmelighed at 
møde op på Politigården i København for at høre ham fortælle dem om sin 
situation. Men intet er sket. Det får nu advokater til at advare om, at det 
kan betyde, at politiet mister vigtige vidner.
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE1785257/mennesker-nedbrydes-i-danske-faengsler/">Mennesker nedbrydes i danske 
fængsler </a></p><p>
Henrik Garlik Jensen var for nogle år siden forsvarsadvokat for en ung rocker, 
der hjalp politiet med at få dømt en flok HA’ere fra Aarhus til lange 
fængselsstraffe. Advokaten rejste dengang kritik af, at personer, der med 
livet som indsats hjælper politiet med at få dømt rockere, får så dårlige 
afsoningsvilkår.
</p><p>
»De her personer lever i årevis et liv i isolation, og det kan ingen holde til 
uden at tage psykisk skade. Efter erfaringerne med min klient fra dengang er 
det nu sådan, at jeg – hvis jeg får en klient, der vil hjælpe politiet og 
dermed samfundet – klart og tydeligt vil sige til ham, at han risikerer at 
tage skade under sin afsoning«, siger advokaten, der er overrasket over, at 
politikere og ministre ved enhver lejlighed appellerer til at slå hårdt ned 
på rockere, bandemedlemmer og radikaliserede, potentielle terrorister, men 
ikke kan skaffe kronvidnerne bedre vilkår: 
</p><p>
»Det betyder jo, at politiet risikerer at miste afgørende vidner i den slags 
sager«.
</p><h3>
Flere politikere har forsøgt
</h3><p>
Formand for Folketingets Retsudvalg, SF’s Karina Lorentzen, siger, at Martin 
Fryds kritik gør, at hun vil tage »endnu en runde« med justitsministeren.
</p><div class="art-quote article-box">
<p class="quote"/>
<blockquote>
<p class="quote-txt">
At sidde i isolation kan være en frygtelig belastning, og det er ikke 
rimeligt, hvis de her personer ender i isolation, selv om det er frivilligt
</p>
<p class="sender">
Svend Larsen, direktør, Rigspolitiet 
</p>
</blockquote>
</div><p>
»Jeg har forsøgt adskillige gange, også som regeringsordfører, at få det her 
på dagsordenen. Men jeg har hver gang stødt panden mod en mur i forhold til 
kriminalforsorgen. Det er rigtigt svært at få tip fra de her miljøer. Det 
bliver jo ikke nemmere, hvis det rygtes, at man bagefter skal tåle en rigtig 
træls afsoning, og at de mennesker, man har angivet, afsoner under væsentlig 
bedre forhold«, siger Karina Lorentzen.</p><p>
I Venstre siger retsordfører Karsten Lauritzen, at man som minimum skal kunne 
tilbyde de samme afsoningsvilkår til kronvidnerne som til rockermedlemmer. 
</p><p>
»Men med det nuværende system kan jeg heller ikke anbefale nogen at vidne mod 
rockere. Hvis jeg havde en bekendt, der spurgte mig: Skal jeg vidne, så 
ville jeg sige, at du skal tænke grundigt over det, for du kommer til at få 
meget værre afsoningsvilkår, end du ellers ville få«, siger Karsten 
Lauritzen.
</p><p>
Han siger, at han forgæves har prøvet at få skiftende justitsministre i den 
nuværende regering til at gøre noget ved problemet, og at en eventuel 
kommende borgerlig regering vil sørge for, at man »ikke skal belønnes, men 
heller ikke straffes for at gøre sin borgerpligt og stikke bagmændene«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551407/sf-vil-isolere-religioese-ekstremister-i-faengsler/">SF vil isolere religiøse 
ekstremister i fængsler</a></p><p>
Justitsminister Mette Frederiksen (S) vil ikke kommentere sagen, men henviser 
til kriminalforsorgen, hvor sikkerhedschef Michael Fønss Gjørup i en mail 
blandt andet skriver: 
</p><p>
»Indsatte, som har vidnet for politiet, kan på grund af den trussel, der 
eksisterer mod dem, kun i meget få tilfælde være sammen med andre indsatte, 
da det vil indebære en risiko for at blive genkendt«. Af samme grund, 
skriver Gjørup, kan »disse indsatte ikke indgå i et almindeligt 
exit-program«.
</p><h3>
Politi: Problemer skal løses
</h3><p>
Sikkerhedschefen oplyser, at kriminalforsorgen af økonomiske og 
sikkerhedsmæssige årsager har droppet en tidligere plan om at indrette 
særligt sikrede afdelinger i tre fængsler til de truede indsatte, men at man 
har andre bygningsmæssige planer og i øvrigt laver individuelle løsninger 
for rockervidnerne: 
</p><p>
»I perioder kan det ikke udelukkes, at man sidder alene, men der gøres løbende 
noget for at sikre fællesskab med andre. Det vigtigste må dog være, at vi 
kan skabe trygge rammer for dem«.
</p><p>
I Rigspolitiet vil direktør for politiområdet, Svend Larsen, ikke udtale sig 
om Martin Fryds sag, men siger generelt, at det ikke er hans erfaring, at 
det er afsoningsforholdene, der afgør, om folk vil vidne mod deres egne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1765347/freddie-var-syv-aar-i-isolation-jeg-brugte-mit-eget-haar-til-at-male-med/">Freddie var syv år i 
isolation: Jeg brugte mit eget hår til at male med</a></p><p>
»Men uanset det, så skal vi have løst de her problemer med afsoningen, så de 
negative konsekvenser ved at samarbejde med politiet bliver minimeret eller 
fjernet. At sidde i isolation kan være en frygtelig belastning, og det er 
ikke rimeligt, hvis de her personer ender i isolation, selv om det er 
frivilligt«. 
</p><p class=" bl-elem">
Svend Larsen understreger, at det er kriminalforsorgens ansvar at håndtere 
afsonere, men: »Hverken vi eller kriminalforsorgen har noget ønske om, at de 
her personer ikke skal have samme vilkår for afsoning som andre dømte. Det 
er dog en vanskelig opgave i praksis, ikke mindst når de fysiske rammer er 
meget ufleksible«.
</p>	
</div>
</div></body></html>
