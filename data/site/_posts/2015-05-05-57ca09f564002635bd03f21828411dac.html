---
layout:     post
title: 	    "»Nej, forsvaret er ikke en rigid arbejdsplads«"
post_author:	    15300
post_date:	    Tue, 05 May 2015 12:00:27 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/nej-forsvaret-er-ikke-en-rigid-arbejdsplads-3072
---
<html><body><div><section class="body">
			<p><strong>SERIE</strong>: Efter 20 år i uniform har Lars Stoklund efterhånden vænnet sig til omverdenens fordomme om forsvaret som arbejdsplads. Forestillingen om en arbejdskultur præget af strikse ordrer, honnør og regelrytteri støder han jævnligt ind i blandt civile, men billedet passer usædvanlig dårligt med de erfaringer, han har gjort sig i løbet af sin karriere som teknisk kaptajn.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Gå ikke glip af nye jobmuligheder. Tjek Jobfinder</a></p>
			<p>Uddannet officer og med en bygningsingeniøruddannelse fra Aalborg Universitet arbejder han i dag i CBRN- og konstruktionsbataljonen i Skive, hvor han er daglig leder for infrastruktur og operationssektionen og med ansvar for blandt andet opbygning af forsvarets lejre på udenlandske missioner. Et ansvarsområde, hvor interessentpleje er en klar forudsætning for succes:</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/soldatfoto.jpg" src="http://karriere.jobfinder.dk/sites/karriere/files/styles/w1120_media_right/public/soldatfoto.jpg?itok=ZmYafMm7" alt=""/><figcaption>Teknisk kaptajn Lars Stoklund har arbejdet 20 år i det danske forsvar </figcaption></figure></p>
			<p>»Der er mange interesser, der skal varetages, når en lejr skal projekteres og anlægges. Og tro mig, der er sjældent nogen, der brænder inde med deres mening, når der diskuteres,«  forklarer den 44-årige tekniske kaptajn.</p>
			<h2>Et kildent problem</h2>
			<p>Den direkte jargon er noget af det, han værdsætter højest ved sit virke i forsvaret. Og selv om hans erfaringer fra det civile arbejdsmarked er begrænset til en kortvarig ansættelse hos en rådgivende ingeniør, er det hans indtryk, at kommunikationen på mange civile danske arbejdspladser er langt mere tilbageholdende end i forsvaret.</p>
			<p>»Er der et kildent problem på en privat arbejdsplads, er det min oplevelse, at medarbejderne ofte holder igen med at sige deres mening. I forsvaret bliver vi opdraget til at udtrykke vores holdning, men også at acceptere, at vi ikke altid får ret,« forklarer Lars Stoklund,</p>
			<p>Lysten til at vende og dreje et problem er nødvendig for at kunne løse mange af de klassiske problemstillinger konstruktionsbataljonen møder i hverdagen. Hvad gør man som udsendt enhed, når man står med opbygning af en forpost i Afghanistan, der trues med oversvømmelse på grund af et pludseligt opstået regnvejr? Eller en opringning fra forsvarets station Mestervig i Grønland, at de mangler vigtige byggeelementer til at kunne reparere landingsbanen?</p>
			<p>»Jeg er dybt afhængig af, at alle byder ind med deres ideer. Heldigvis er vores håndværkere tusindkunstnere, der er gode til at bruge de forhåndenværende midler, men de skal også turde sige deres mening, for at vi i fællesskab kan skabe holdbare løsninger,« fortæller Lars Stoklund og fortsætter.</p>
			<p>»Den kreativitet, der opstår i pressede situationer, er et tydeligt bevis på, at forsvaret på ingen måde er en rigid arbejdsplads.«</p>
			<h2>Når 'kunden' ændrer behov</h2>
			<p>Samtidig er der naturligvis situationer, hvor diskussionslyst er udelukket og ordrer skal følges uden indsigelser. For den tekniske kaptajn, der har projekteret lejre og bygget forposter i både Kosovo, Bosnien og Afghanistan, er det en selvfølgelighed at tage ansvaret for pludseligt opståede opgaver i lejrene - også selvom de ikke indgår i den oprindelige aftale. Det gælder - uanset om det handler om at etablere bedre telefonforbindelser, opføre større bygninger på grund af ekstra udstyr eller for den sags skyld udskifte armaturer, så det daglige bad er sikret til forsvarets udsendte.</p>
			<p>Det er ikke som på det private ingeniørarbejdsmarked, hvor kontrakten først skal revideres, hvis der skal påtages yderligere opgaver. I forsvaret er kulturen, at ændrer ‘kunden behov, skal behovet opfyldes uden indvendinger’, som Lars Stoklund formulerer det. Og det gælder både på kasernen i Skive, men ikke mindst i de danske lejre i udlandet.</p>
			<p>»Jeg har aldrig prøvet at stå ansigt til ansigt med fjenden i ‘green zone’, men jeg kan godt sætte mig ind i, at når man kommer hjem til basen, skal tingene bare være i orden. Så skal der ikke diskuteres,« siger Lars Stoklund.</p>
			<p><em>Ingeniøren sætter i den kommende tid fokus på forsvaret som en af de store ingeniørarbejdspladser i Danmark.</em></p>
			
			<p><a href="http://karriere.jobfinder.dk/artikel/han-kender-den-praecise-bane-9-millimeters-projektilet-2982">Han kender den præcise bane for 9 millimeters projektilet</a><br/>
			<a href="http://karriere.jobfinder.dk/artikel/hvorfor-sidder-du-og-tuder-dig-selv-kammerat-3036">»Hvorfor sidder du og tuder for dig selv, kammerat?«</a></p>
		</section>
		  </div></body></html>
