---
layout:     post
title: 	    "Sportsdøgnet: Total afrikansk dominans i tre europæiske maratonløb"
post_author:	    
post_date:	    Sun, 12 Apr 2015 11:45:24 +0200
post_site:	    politiken.dk 
post_link:	    http://politiken.dk/sport/ECE2624900/sportsdoegnet-total-afrikansk-dominans-i-tre-europaeiske-maratonloeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Atletik:</b> Kenyaneren Mark Korir satte personlig rekord, da han sejrede i 
maratonløbet i Paris i tiden 2.05,49 timer. Landsmanden Luka Kanda blev 2’er 
foran etiopieren Seboka Tola. I Rotterdam var der etiopisk sejr foran to 
kenyanere på de 42,195 km. Abera Kuma kom i mål i tiden 2.06,46, mens Mark 
Kiptoo og Bernard Koech snuppede pladserne ved siden af Kuma på podiet. Også 
i Wien var der total afrikansk dominans. Etiopiens Sisay Lemma stak fra 
rivalerne efter 27 km og kom alene til mål i 2.07,31 foran Duncan Koech 
(Kenya) og Siraj Gena (Etiopien). 
</p><p><b>Atletik: </b>For første gang siden VM-finalen i Moskva i 2013 – for 20 
måneder siden – deltog sprintfænomenet Usain Bolt i en konkurrence på 
distancen 200 meter. Hjemme på Jamaica vandt Bolt foran sin olympiske 
holdkammerat Nesta Carter, men Bolts tid på 20,20 sekunder var langt fra 
tilfredsstillende for ham selv. »Jeg følte mig ikke så godt løbende, som jeg 
plejede at gøre, men jeg bliver nødt til at løbe flere løb for at få 
skarpheden«, siger Usain Bolt, der med 19,19 sekunder har verdensrekorden 
ppå distancen. Næste løb for Bolt er 19. april i Beijing, hvor han stiller 
op på 100 meter. 
</p><p><b>Fodbold:</b> Selv om landsholdsspilleren Pierre-Emile Højbjerg scorede sit 
første Bundesligamål, var danskeren alt andet end tilfreds med lørdagens 
1-2-nederlag til bundholdet Paderborn. »Vi var ikke gode nok, og det skal vi 
hurtigt have lagt bag os, så vi kan komme ud til de sidste seks kampe og 
give alt med en tro på os selv. Vi må tilskrive nederlaget os selv, fordi vi 
ikke var kompakte, og fordi modstanderen begik færre fejl end os«, siger 
danskeren. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>DR1 </b></p><ul><li class=" bl-elem">16.55 HåndboldSøndag: Buducnost-Viborg (k) </li></ul><p><b>TV 2 </b></p><ul><li class=" bl-elem">13.00 Cykling: Paris-Roubaix </li></ul><p><b>TV 2 Sport </b></p><ul><li>14.30 Ishockey: SønderjyskE-Esbjerg </li><li class=" bl-elem">18.55 Håndbold: BSV-Aalborg (m) </li></ul><p><b>TV3+ </b></p><ul><li class=" bl-elem">18.00 Fodbold: SønderjyskE-Brøndby </li></ul><p><b>TV3 SPORT 1 </b></p><ul><li>14.30 Fodbold: AC Horsens-AGF </li><li class=" bl-elem">20.00 Golf: US Masters </li></ul><p><b>TV3 SPORT 2 </b></p><ul><li>14.00 Fodbold: Queens Park Rangers-Chelsea </li><li class=" bl-elem">16.55 Fodbold: Manchester United-Man. City </li></ul><p><b>CANAL8 Sport </b></p><ul><li>13.45 Fodbold: FC Nordsjælland-OB </li><li>16.55 Fodbold: Espanyol-Athletic Bilbao </li><li class=" bl-elem">20.40 Fodbold: Milan-Sampdoria </li></ul><p><b>CANAL9 </b></p><ul><li>11.55 Fodbold: Getafe-Villarreal </li><li class=" bl-elem">16.55 Fodbold: AaB-FC Midtjylland </li></ul><p><b>Eurosport 2 </b></p><ul class=" bl-elem"><li>15.15 Fodbold: FC Köln-Hoffenheim </li><li class=" bl-elem">17.30 Fodbold: VfB Stuttgart-Werder Bremen </li></ul>
</div>
</div><p><b>Fodbold:</b> Zlatan Ibrahimovic var endnu en gang manden i centrum for 
Paris Saint-Germain, der lørdag kunne fejre klubbens femte ligacup-titel i 
Frankrig. Den svenske angriber scorede to gange i finalesejren på 4-0 over 
Bastia. </p><p><b>Ishockey:</b> Patrick Björkstrand, Jesper Jensen og Frederik Storm. Læg 
mærke til de navne, for de udgør en kæde, som bliver afgørende for det 
danske ishockeylandshold, når det til maj går løs ved A-VM i Tjekkiet. 
Lørdag aften kørte de tre forwards rundt med Hviderusland, da Danmark for 
anden gang på to dage besejrede hviderusserne i en testkamp. 6-1 sluttede 
det i Odense. 
</p><p><b>Badminton:</b> Den malaysiske stjerne Lee Chong Wei må væbne sig med 
yderligere tålmodighed, inden han kender sin skæbne i den verserende 
dopingsag. Lørdag var han til høring i Amsterdam hos det internationale 
badmintonforbund (BWF), og efterfølgende leverede han en kort opdatering på 
Twitter. »Høringen er netop overstået. Resultatet vil være ude om yderligere 
tre ugers tid«, skriver Lee Chong Wei. Det er fem måneder siden, at han blev 
suspenderet af forbundet på grund af en positiv dopingtest. 
</p><p><b>Fodbold:</b> Lucas Andersen scorede lørdag for Ajax Amsterdam, der med en 
2-0-sejr ude over Heracles udsatte PSV Eindhovens guldfest. Den danske 
kantspiller kom på banen 13 minutter før slutfløjt og cementerede sejren med 
et mål kort efter sin indskiftning. PSV fører med 10 point ned til Ajax. Der 
resterer fire spillerunder. 
</p><p><b>Fodbold:</b> Manchester City er gået ned med flaget i Premier League og er 
røget fra en komfortabel andenplads ned som nummer fire, hvilket betyder 
kvalifikationskampe for at komme med i Champions League. Ifølge ekspert og 
kommentator på 6'eren, Morten Bruun, er en af grundene til Citys nedtur 
klubbens manager, Manuel Pellegrini. »Han virker som en slagen mand, og det 
kommer til udtryk på banen. Det er den samme måde, holdet spiller på hver 
gang«, siger Morten Bruun til Ritzau. City møder søndag kl. 17 Manchester 
United. 
</p><p class=" bl-elem"><b>Fodbold:</b> Den danske træner Mads Davidsen, der arbejder under Sven-Göran 
Eriksson i Shanghai SIPG, har fulgt udviklingen i kinesisk fodbold på 
nærmeste hold siden 2012. Da han kom ud til Kina var det mest 'afdankede' 
profiler, der tog turen fra Europa for at afslutte karrieren med et 
velbetalt år i kinesisk fodbold. Sådan er det ikke længere. »Tiden, hvor den 
japanske og koreanske liga var overlegen både sportsligt og økonomisk, er 
overstået, og nu søger alle de bedste asiatiske spillere mod Kina. Man kan 
godt sige, at ligaen er ved at udvikle sig til Premier League i Asien«, 
siger Davidsen ifølge Ritzau. 
</p><p class="art-ext-other">

</p>	
</div>

</div></body></html>
