---
layout:     post
title: 	    "Faldt du i? Se dagens fuphistorier her"
post_author:	    
post_date:	    Wed, 01 Apr 2015 11:13:14 +0200
post_site:	    politiken.dk 
post_link:	    http://politiken.dk/indland/ECE2612936/faldt-du-i-se-dagens-fuphistorier-her/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er der god grund til at være mere end almindeligt kritisk over for 
dagens nyhedsstrøm. 
</p><p>
Det er nemlig 1. april, og ifølge den festlige tradition gemmer der sig flere 
steder en aprilsnar mellem dagens nyheder. 
</p><p>
Vi har samlet nogle af dagens narrestreger her. 
</p><h3><b>Prins Henrik skal pryde mønter </b></h3><p>
Ekstra Bladet har i længere tid talt for, at dronning Margrethes mand burde 
have titel af konge. I dag <a target="_blank" href="http://ekstrabladet.dk/nyheder/samfund/kong-henrik-paa-20-kronemoent/5504043">afslører 
avisen</a>, at prinsgemalens kontrafej vil pryde de nye 20-kroner, som 
Danmarks Nationalbank sender i cirkulation 16. april i anledning af 
dronningens 75-års fødselsdag. 
</p><p>
Regeringen og Folketinget plejer at give monarken en gave. Og »denne gang har 
dronningen helt usædvanligt bedt om, at hendes mand bliver portrætteret på 
de nye 20'ere i stedet for hende selv«, skriver avisen. 
</p><p>
Dronningen håber dermed at kunne få lidt fred i familien, konstaterer Ekstra 
Bladet. 
</p><h3>
Sigøjnerboss stiller op for Alternativet 
</h3><p><a target="_blank" href="http://www.radio24syv.dk/programmer/24syv-morgen/11447915/24syv-morgen-0605-01-04-2015-1/">Rado24syv 
</a>kunne i morges fortælle, at Gimi 'the Boss' Levakovic, der efter en 
dokumentar på TV2 blev kendt som overhovedet i Danmarks mest kriminelle 
sigøjner-familie, stiller op for det politiske parti Alternativet. 
</p><p>
»Vi er klar over, at han ikke er perfekt. Men vi tror på det bedste i alle 
mennesker. Faktisk synes vi, det er demokratisk, at der også er plads til en 
som Gimmi«, forklarede Alternativets spidskandiat Rasmus Nordqvist om 
beslutningen og tilføjer, at posten som socialordfører ville være oplagt. 
</p><h3><b>Bornedahl skal stå i spidsen for ny DR-satsning om året 1286 </b></h3><p><a target="_blank" href="http://www.bt.dk/film-og-tv/efter-successen-med-1864-bornedal-skal-instruere-ny-stor-dr-serie">BT</a> 
skriver, at filminstruktøren Ole Bornedal er hyret til at stå i spidsen for 
en ny, stor tv-serie efter succesen med '1864'. 
</p><p>
Den nye dramaserie udspiller sig i året 1286 og handler om det berømte drab på 
den danske konge Erik Klipping. 
</p><p>
Serien er en gave fra DR til seerne i anledning af medievirksomhedens 90-års 
fødselsdag, skriver avisen. 
</p><h3><b>Kvindelig toptræner skal afløse Morten Olsen</b></h3><p><a target="_blank" href="http://www.b.dk/sport/kvindelig-toptraener-afloeser-olsen">Berlingske</a> 
har også en stor nyhed i dagens avis - nemlig at DBU er gået i gang med at 
finde en afløser for fodboldlandsholdets træner, Morten Olsen, og alt tyder 
på, at det bliver en kvinde, som flere kvindeorganisationer længe har 
ønsket. 
</p><p>
»Vi kan ikke se nogen som helst grund til, at der ikke skulle være en 
kvindelig landstræner for herreholdet«, siger direktør i Kvinfo, Nina Groes, 
til Berlingske. 
</p><h3><b>Mads &amp; Monopolet skifter vært og ændrer navn til 'Palle &amp; 
Panelet' </b></h3><p><a target="_blank" href="http://politiken.dk/indland/ECE2612936/faldt-du-i-se-dagens-fuphistorier-her/Danmarks Radio skriver, at vært Mads Steffensen fra det populære radioprogram Mads &amp; Monopolet smider høretelefonerne til sommer. Dog behøver de mange fans ikke blive alt for kede af det - programmet fortsætter nemlig med Mads Steffensens bror ved roret og i den forbindelse skifter programmet navn til Palle &amp; Panelet">Danmarks 
Radio</a> skriver, at det populære radioprogram Mads og Monopolet lukker og 
slukker, når Mads Steffensen sender en sidste omgang i slutningen af 
foråret. 
</p><p>
Det vil dog stadig være muligt for lyttere at ringe ind med dilemmaer, når 
mikrofonen til sommer istedet overtages af Mads Steffensens storebror, Palle 
Steffensen, og i den forbindelse skifter programmet navn til 'Palle &amp; 
Panelet'. 
</p><h3><b>Jeremy Clarkson vil kæmpe for bedre miljø og trafiksikkerhed</b></h3><p>
Det er ikke kun de danske avishuse, der forsøger at bringe læserne på glatis 
med fantasifulde aprilsnar-historier. Flere internationale medier er også 
udkommet med fuphistorier. 
</p><p>
Ifølge <a target="_blank" href="http://www.theguardian.com/media/2015/apr/01/jeremy-clarkson-joins-guardian-drive-for-fossil-fuel-divestment">The 
Guardian</a> vil den netop fyredeTop Gear-vært, Jeremy Clarkson, fremover 
tale naturens sag som en af frontfiguerne i en klima-kampagne for selvsamme 
avis. Her skal han have fokus på bæredygtig energi, trafiksikkerhed og 
gensidig forståelse og tolerance mellem mennesker af forskellige kulturer og 
religioner, skriver den venstreorienterede avis. 
</p><p>
Den højreorienterede bilentusiast, der gennem sin karriere på BBC har modtaget 
adskillige klager over racistiske bemærkninger, vil forsøge at genvinde den 
britiske befolknings tillid og beskriver i dagens anledning afskedigelsen 
som et »wake up call«. 
</p><p>
»Der kommer et tidspunkt, hvor en mand må spørge sig selv, hvad han egentlig 
står for. Og for mig er svaret bæredygtig energi, trafiksikkerhed og en ende 
på fremmedhad og fordomme«, er Clarkson citeret for. 
</p><h3><b>Nyt ulveindeks afslører ulvens indflydelse på boligmarkedet </b></h3><p>
Også Boligsiden har tjekket kalenderen og er kommet med et bud på en 
aprilsnar. Her er der tale om et såkaldt <a target="_blank" href="http://bolignyheder.boligsiden.dk/2015/04/nyt-ulveindekes-afsloerer-ulvens-indflydelse-paa-boligmarkedet/">Ulveindex</a>, 
der viser, at ulve i nærområdet trækker boligpriserne ned. 
</p><p>
»Vi har oprettet Boligsidens Ulveindeks, hvor vi løbende holder aktuelle 
salgspriser op i mod ulveobservationer i området. Det er vigtigt at følge 
med i ulvens direkte påvirkning af boligmarkedet«, siger 
kommunikationsdirektør Birgit Daetz. 
</p><p>
Ifølge Boligsiden vil ulven uden tvivl blive et vigtigt parameter for 
boligpriserne i fremtiden. 
</p><h3>
Få leverpostejen leveret af en drone 
</h3><p>
Til sommer bliver det ifølge Netto muligt at få leveret din leverpostej lige 
til døren. Her går <a target="_blank" href="http://www.netto.dk/OmNetto/Pages/PresseMeddelelse.aspx?releaseId=64">Nettos 
nye droneleverering</a> nemlig i luften, skriver forretningen i en 
pressemeddelelse. Det nye tiltag betyder blandt andet, at der vil blive 
etableret droneplatforme på alle Netto-bygninger, så varerne flyves direkte 
fra din lokale Netto. 
</p><h3><b>Dansk søgemaskine først med tidsrejser</b></h3><p>
En dansk rejsesøgemaskine kan som de første i verden tilbyde tidsrejser, der 
gør det muligt at opleve Big Bang, deltage i gladiatorkampe eller tage på 
badeferie på Grønland. 
</p><p>
Rejserne vil dog først blive gennemført om fem-seks år, når teknologien er 
endeligt testet og klar, men det forventes, at der bliver rift om 
tidsrejserne, skriver <a class=" bl-elem" target="_blank" href="http://www.travelmarket.dk/tidsrejser/">travelmarket.dk. 
</a></p><p>
Allerede i dag får brugerne af rejsesøgemaskinen en eksklusiv mulighed for at 
søge og bestille de planlagte tidsrejser, hvor man blandt andet kan vælge 
mellem følgende: 
</p><p>
- Oplev gladiatorkampene i Rom, år 73 f. Kr. 
</p><p>
- Oplev Justin Biebers sidste koncert, år 2029 
</p><p>
- Sol og badeferie på Grønland, år 2343 
</p><p>
- Oplev Big Bang, 13,8 mia. år f. Kr. 
</p><p>
- Kom i form med de japanske samuraier, år 1337 
</p><h3><b>Lummer og snagende chef søges til Politiets Efterretningstjeneste </b></h3><p><a target="_blank" href="http://www.jobindex.dk/cms/efterretningstjenesten-soeger-chef-til-ny-afdeling-for-borgerservice">Jobindex</a> 
har også et bud på en aprilsnar. 
</p><p>
Under overskriften »Er du lummer og snagende, og kan du omsætte det til solide 
løsninger for Danmarks befolkning?«, søger Politiets Efterretningstjeneste 
en chef til ny afdeling for Borgerservice, skriver jobdatabasen. 
</p><p>
Blandt andet lancerer Efterretningstjenesten en ny backup-tjeneste. Den går 
kort sagt ud på, at du, hvis din harddisk crasher, eller din computer eller 
smartphone bliver stjålet, kan henvende dig til Efterretningstjenesten og få 
udleveret en komplet kopi af alle dine data. 
</p><p>
For at minimere aggressiv sprogbrug generelt i samfundet rettes en række ord i 
dokumenterne, før de kommer retur. For eksempel bliver ’terrorist’ til 
’baryl’ og ’masseødelæggelsesvåben’ bliver til ’velkomstdrink’, står der 
blandt andet i jobopslaget. 
</p><h3>
Lance Armstrong overtager Bjarne Riis' job i Tinkoff-Saxo 
</h3><p>
Også på Twitter vrimler det med aprilsnarre. 
</p><p class=" bl-elem">
Her har ejeren af cykelholdet Tinkoff-Saxo i dag annonceret, at han er klar 
med navnet på den, der skal overtage cykelholdet, efter fyringen af Bjarne 
Riis. Efterfølgeren bliver doping-synderen Lance Armstrong, skriver den 
russiske rigmand, Oleg Tinkov. 
</p>	
</div>

</div></body></html>
