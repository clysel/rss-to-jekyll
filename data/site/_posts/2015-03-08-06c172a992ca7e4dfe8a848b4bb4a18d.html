---
layout:     post
title: 	    "FN-soldat og to andre er dræbt under raketangreb i Mali"
post_author:	    
post_date:	    Sun, 08 Mar 2015 11:44:10 +0100
post_site:	    politiken.dk 
post_link:	    http://politiken.dk/udland/ECE2578340/fn-soldat-og-to-andre-er-draebt-under-raketangreb-i-mali/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst tre personer, herunder en soldat fra FN's fredsbevarende mission, er 
blevet dræbt under et raketangreb på en FN-bygning i byen Kidal i det 
nordlige Mali tidligt i dag, siger en sikkerhedskilde og et øjenvidne til 
nyhedsbureauet Reuters.
</p><p>
Der er foreløbig ingen oplysninger om den dræbte FN-soldats nationalitet. 
Ifølge en kilde fra FN har to civile mistet livet ved angrebet, skriver 
nyhedsbureauet AFP.
</p><p>
De foreløbige meldinger er dermed usikre, og det står endnu ikke klart, hvem 
der står bag angrebet.
</p><h3>
13 danskere for FN i Mali
</h3><p>
Danmark bidrager til FN's fredsbevarende mission i Mali, Minusma. Ifølge 
Udenrigsministeriet er 13 danskere i øjeblikket udstationeret hos Minusma.
</p><p>
»Nogle raketter blev affyret søndag morgen mod Minusma-lejren«, siger en lokal 
embedsmand til nyhedsbureauet AFP.
</p><p>
I oktober blev en senegalesisk FN-soldat dræbt i et raketangreb på kasernen i 
Kidal, som FN bemander sammen med Frankrig.
</p><h3>
Voldelig weekend
</h3><p>
Der har over weekenden været flere voldelige handlinger i det 
nordvestafrikanske land, der er præget af en væbnet konflikt i den nordlige 
del af landet mellem regeringsstyrker og en række islamistiske oprørsgrupper.
</p><p>
To personer blev i går lynchet af en gruppe rasende personer i byen Gao i det 
nordlige Mali, fordi de var mistænkt for at ville bombe en politiskole.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577630/belgisk-eu-sikkerhedsvagt-blandt-fem-draebte-i-mali/">Belgisk EU-sikkerhedsvagt 
blandt fem dræbte i Mali</a></p><p>
Sent fredag aften blev fem mennesker dræbt, da bevæbnede mænd angreb en 
natklub i Malis hovedstad. De dræbte er tre maliere og to udlændinge fra 
henholdsvis Belgien og Frankrig. Belgieren arbejdede for EU's kontor i byen.
</p><p>
FN's mission har et omfattende mandat til at beskytte civile, og er den 
FN-mission, der oplever de største menneskelige tab.
</p><p>
Missionen blev lanceret i 2013, da konflikten mellem regeringen i Bamako og 
militante islamister for alvor spidsede til.
</p><p>
I går kom det frem, at FN's generalsekretær, Ban Ki-moon, har udpeget den 
danske generalmajor Michael Anker Lollesgaard til stillingen som styrkechef 
for FN's fredsbevarende mission i Mali.
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2577578/ny-dansk-missionschef-paa-vej-til-mali-situationen-er-mere-kompleks-end-i-afghanistan/">Ny dansk missionschef på vej 
til Mali: Situationen er mere kompleks end i Afghanistan</a></p>	
</div>
</div></body></html>
