---
layout:     post
title: 	    "PET beskrev Thorning-citat som ikke retvisende"
post_author:	    
post_date:	    Tue, 12 May 2015 10:01:55 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2666000/pet-beskrev-thorning-citat-som-ikke-retvisende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Kort før statsminister Helle Thorning-Schmidt (S) den 16. februar over for 
internationale journalister fastslog, at sikkerheden ved den jødiske 
synagoge blev styrket »så snart angrebet skete lørdag« mod Krudttønden, 
havde Justitsministeriet via politiet forklaret Statsministeriet, at »der 
ca. kl. 19.30 blev disponeret 2 patruljer med i alt 5 mand til fast 
bevogtning ved/i umiddelbar nærhed af Synagogen i Krystalgade«. Altså knap 
fire timer efter, angrebet på Krudttønden havde fundet sted. 
</p><p>
Det fremgår af mailkorrespondancer mellem de forskellige myndigheder, som 
justitsminister Mette Frederiksen tirsdag formiddag lægger frem. 
</p><p>
I sit svar nedtoner Mette Frederiksen dog betydningen af oplysningerne fra 
politiet. For oplysningerne fra politiet kom nemlig som svar på omfanget af 
beskyttelsen af synagogen og ikke <i>starttidspunktet</i>, som først her på 
det seneste er blevet centralt. 
</p><p>
»Som det fremgår, angik spørgsmålet tilstedeværelsens omfang på tidspunktet 
for angrebet ved synagogen og ikke spørgsmålet om starttidspunktet for 
bevogtningen ved synagogen, som først er kortlagt til kl. 19.22 i 
forbindelse med evalueringen«, skriver Frederiksen. 
</p><h3>
PET 16. februar: Ikke retvisende, Thorning 
</h3><p>
De nye svar fra justitsministeren viser desuden, at PET rent faktisk kort 
efter statsministerens internationale pressemøde gjorde Justitsministeriet 
opmærksom på, at Thorning-Schmidt havde talt usandt på pressemødet. 
</p><p>
Det handlede dog ikke om starttidspunktet for bevogtningen af synagogen, men 
om hvor vidt sikkerheden var øget omkring synagogen allerede efter 
terrorangrebene i Paris. 
</p><p>
Over for de internationale journalister havde Thorning-Schmidt sagt følgende: 
</p><p>
»Sikkerheden var blevet styrket efter Paris. Og som en del af 
standardproceduren øgede man sikkerheden ved synagogen i Krystalgade, så 
snart angrebet skete lørdag. Og det vi så lørdag, understregede, at vi har 
sikkerheden på plads. Det står klart, når man går i detaljer med 
hændelserne, at havde vi ikke haft sikkerheden på plads, kunne det være endt 
meget værre. Vi var heldige,« siger Helle Thorning-Schmidt (S) mandag under 
et pressemøde for den udenlandske presse i Statsministeriet«
</p><p>
Denne passage blev af Justitsministeriet sendt over til PET med de indledende 
ord: »Her er, hvad statsministeren har sagt:«. 
</p><p>
Og svaret fra PET var ikke til at misforstå. 
</p><p>
»Det korte svar er, at første sætning ikke er retvisende«, lød det i mailen 
fra PET. 
</p><p class=" bl-elem">
Statsminister Helle Thorning-Schmidt skal tirsdag kl 13 i spørgetime i 
Folketingssalen. 
</p>	
</div>

</div></body></html>
