---
layout:     post
title: 	    "Regeringen ville overvåge andre end syrienskrigere"
post_author:	    
post_date:	    Mon, 06 Apr 2015 22:42:25 +0200
post_site:	    politiken.dk 
post_link:	    http://politiken.dk/indland/ECE2617721/regeringen-ville-overvaage-andre-end-syrienskrigere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen har sagt, at den med sin terrorpakke vil give Forsvarets 
Efterretningstjeneste (FE) lov til målrettet at overvåge danske <i>foreign 
fighters</i>, når de opholder sig i udlandet. 
</p><p>
Men regeringens hensigt har reelt været at spionere mod en bredere skare end 
dem, der kæmper i Syrien og Irak eller træner blandt militante ekstremister. 
</p><p>
Det viser Forsvarsministeriets lovudkast fra februar, som Politiken er i 
besiddelse af. Her skriver ministeriet, at spiontjenesten også skal have 
adgang til at overvåge personer, »der faciliterer andres deltagelse i 
aktiviteter, der kan indebære en trussel mod Danmark eller danske 
interesser«. 
</p><h3>
Brede formuleringer 
</h3><p>
I bemærkningerne til lovforslaget gives der eksempler på, hvad denne 
facilitering kan være: »Dette omfatter for eksempel opfordringer til terror 
og propaganda, rekruttering, radikalisering, finansiering og logistisk 
støtte som for eksempel støtte i forbindelse med rejser, transport og 
ophold, etablering og formidling af kontakter mv.«. 
</p><div class="art-quote article-box">
<p class="quote"/>
<blockquote>
<p class="quote-txt">
Det kommer nemt til at tangere tankepoliti
</p>
<p class="sender">
</p><p class=" bl-elem">Pernille Boye Koch, lektor</p> 

</blockquote>
</div><p>
De brede og uklare formuleringer i lovgivningen vækker bekymring blandt 
juridiske eksperter. <br/><br/>
Med propagandabegrebet har regeringen tilsyneladende lagt op til, at man som 
dansk statsborger risikerer at blive overvåget af FE i udlandet ved at 
tilkendegive sympati for en ekstremistisk gruppe på eksempelvis 
Facebook.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2511867/mor-til-draebt-syrienskriger-hjaelpen-kom-alt-for-sent/">Mor til dræbt Syrienskriger: 
»Hjælpen kom alt for sent«</a></p><p>
»Med denne facilitering kommer vi ind i en gråzone, som kan rejse problemer i 
forhold til ytringsfrihed og forsamlingsfrihed. Hvis man diskuterer eller 
kommer i kredse, der ønsker en anden form for samfund, kan man så af den 
grund blive overvåget, selv om man ikke er på vej til selv at blive kriger? 
Det er problematisk, at man ikke har defineret det her skarpere, og det 
kommer nemt til at tangere tankepoliti: Man må give udtryk for nogle 
meninger, mens andet er propaganda«, siger lektor i offentlig ret Pernille 
Boye Koch, der har forsket i kontrol med efterretningstjenester. 
</p><h3>
Regeringen presset til at give sig 
</h3><p>
Hensigten med lovforslaget er, at FE på et tidligere stadie og et svagere 
mistankegrundlag end i dag skal kunne lave en »målrettet indhentning mod 
personer, der eksempelvis vil tilslutte sig Isil (IS, red.) i Irak eller 
Syrien«, sagde forsvarsminister Nicolai Wammen (S) til Politiken 1. marts. 
</p><p>
Senere i marts gav regeringen efter for en hård kritik af retssikkerheden i 
forslaget og tilkendegav, at man nu vil indføje et krav om, at der skal være 
en dommerkendelse forud for overvågningen. 
</p><p>
I sit februarudkast til den nye bestemmelse i FE-loven skrev Wammens 
ministerium, at danske borgere skal kunne overvåges i udlandet, »når der er 
bestemte grunde til at antage, at den pågældende deltager [eller har til 
hensigt at deltage] i aktiviteter, der kan indebære eller forøge en trussel 
mod Danmark og danske interesser«. Den kantede parentes markerer, hvad 
ministeriet overvejer at udelade. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570117/regeringen-lover-ingen-overvaagning-af-familier-og-journalister/">Regeringen lover: Ingen 
overvågning af familier og journalister</a></p><p>
Professor emerita Eva Smith siger, at de mange uklare begreber i lovudkastet 
skaber retsusikkerhed: »Man kan håbe, det vil finde et fornuftigt leje, når 
der skal gives en retskendelse. Men under alle omstændigheder er det 
uheldigt, hvis det her bliver så uklart formuleret, at almindelige mennesker 
ikke ved, hvornår de risikerer at blive aflyttet«, siger Eva Smith. 
</p><p>
I udkastet beskriver ministeriet desuden, at overvågningen ikke skal ramme 
personer fra en »<i>anerkendt</i> nødhjælpsorganisation«, for en 
»journalist udsendt af et nyhedsmedie«, ligesom det ikke gælder »<i>almindelige</i> 
turistrejser«. Eksperterne kalder begreberne uklare, da det ikke fremgår, 
hvad ’anerkendt’ og ’almindelige’ betyder. 
</p><h3>
LA: Skal defineres mere præcist 
</h3><p>
Hverken forsvarsminister Nicolai Wammen (S) eller FE ønsker at kommentere 
sagen, »da arbejdet med lovforslaget fortsat pågår«. 
</p><p>
Men ifølge Politikens oplysninger har regeringen i forhandlingerne om 
lovforslaget oplevet modstand mod de brede og uklare formuleringer og ender 
formentlig også her med at måtte give sig for at sikre et flertal bag 
forslaget. 
</p><p>
»Jeg kan sige så meget, at vi er glade for, at ministeren er kommet på bedre 
tanker end det udkast, der lå til at starte med. Både i forhold til kravet 
om retskendelse og nogle af de her formuleringer«, siger Venstres 
retsordfører, Karsten Lauritzen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2556722/helle-thorning-jeg-synes-aerligt-talt-ikke-at-det-er-saerligt-indgribende/">Helle Thorning: Jeg synes 
ærligt talt ikke, at det er særligt indgribende</a></p><p>
I Liberal Alliance siger politisk ordfører Simon Emil Ammitzbøll, at han 
»hverken tror eller håber, at loven lander, som udkastet beskriver«: 
</p><p>
»Vi er enige om, at der skal gives mulighed for at aflytte dem, der begår, 
hjælper eller understøtter terror. Men vi skal sørge for at definere det 
præcist, så vi rammer de rigtige og ikke eksempelvis en medhjælper fra en 
muslimsk hjælpeorganisation i Syrien«, siger politisk ordfører Simon Emil 
Ammitzbøll. 
</p><p class=" bl-elem">
Forsvarsministeriet oplyser, at det endelige lovforslag forventes fremsat i 
anden halvdel af april. 
</p>	
</div>

</div></body></html>
