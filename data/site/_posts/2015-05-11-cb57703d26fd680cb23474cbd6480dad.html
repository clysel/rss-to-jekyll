---
layout:     post
title: 	    "Forskere: Regioner gør det rigtig godt"
post_author:	    
post_date:	    Mon, 11 May 2015 22:43:36 +0200
post_site:	    politiken.dk 
post_link:	    http://politiken.dk/indland/politik/ECE2665576/forskere-regioner-goer-det-rigtig-godt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lad være med at nedlægge regionerne. 
</p><p>
Så klart lyder det fra tre af landets eksperter i regional- og sundhedspolitik 
som reaktion på Konservatives plan for, hvordan partiet vil gøre det af med 
de folkevalgte regionsråd. 
</p><p>
»Problemet i forhold til at nedlægge regionerne er: Hvad er alternativet? Og 
det andet problem er, om der overhovedet er noget galt med dem«, siger Roger 
Buch, der blandt andet forsker i regioner og kommuner ved Danmarks Medie- og 
Journalisthøjskole.
</p><p><b class="ext-link">NYHED </b><a class="embeddedlink">Blå partier: Regioner dør efter valg</a></p><p>
For faktisk har regionerne, hvis hovedopgave er at drive det danske 
sundhedsvæsen, ifølge Roger Buch klaret sig »rigtig, rigtig godt« siden 
deres undfangelse med VK-regeringens kommunalreform i 2007. 
</p><p>
Ventetiderne på sygehusene er nedbragt, produktiviteten er stigende, 
patienttilfredsheden er blandt verdens højeste – og hvert år bliver 
budgetterne overholdt. 
</p><div class="art-quote article-box">
<p class="quote"/>
<blockquote>
<p class="quote-txt">
Der er altså meget stor forskel på at drive en privat virksomhed og så et 
sundhedsvæsen
</p>
<p class="sender">
Jakob Kjellberg, Kora 
</p>
</blockquote>
</div><p/><p>
Men spørger man Konservative, er der stadig for meget bureaukrati i 
regionernes drift af sygehusene. Derfor vil de erstatte de politiske 
regioner med fem sundhedsfællesskaber, drevet af professionelle bestyrelser 
udpeget fra Christiansborg. 
</p><p>
Men regioner og hospitaler er allerede drevet af en professionel ledelse 
bestående af embedsmænd og sygehusledelse – kombineret med et demokratisk 
element, som vil forsvinde, hvis man afskaffer regionerne, påpeger Roger 
Buch. 
</p><h3>
Det er jo ikke en plastikfabrik 
</h3><p>
Heller ikke professor Jakob Kjellberg, programleder for sundhed ved Det 
Nationale Institut for Kommuners og Regioners Analyse og Forskning (Kora), 
mener, at en professionel bestyrelse vil kunne drive det danske 
sundhedsvæsen bedre: 
</p><p>
»Der er altså meget stor forskel på at drive en privat virksomhed og så et 
sundhedsvæsen. Hvis en privat virksomhed – en plastikfabrik – mangler 
kunder, har man forskellige greb for at øge markedet, altså sælge mere. Men 
det er jo ikke den udfordring, der er i et sundhedsvæsen«, siger han og 
henviser til, at Norge uden succes har forsøgt sig med bestyrelsesdrevne 
sygehuse. 
</p><p>
Heller ikke professor Kjeld Møller Pedersen, der forsker i sundhedsvæsnet ved 
Syddansk Universitet, ser grund til at afskaffe regionerne, som han kalder 
»den mindst ringe af de mulige modeller«: 
</p><p>
»De andre modeller kan ikke vises på nogen måde at være den nuværende model 
overlegne. For det første mangler de demokratisk legitimitet, og så har vi 
heller ingen erfaring, der siger, at professionelle bestyrelser kan drive 
sundhedsvæsnet bedre end de nuværende regioner«. 
</p><p>
Når regionerne alligevel er upopulære skyldes det ifølge Roger Buch, at de 
simpelthen er det glemte midterbarn: 
</p><p>
»Borgerne har for så vidt altid været imod det regionale niveau. Den primære 
forklaring på det er, at det regionale niveau altid har været fjernt og en 
lidt usynlig størrelse. Og det er blevet forstærket, efter at vi havde 
kommunalreformen i 2007, fordi regionerne har langt færre opgaver, end 
amterne havde«. 
</p><p>
Fra 2009 til 2013 steg produktiviteten på offentlige somatiske sygehuse med 
3,9 procent om året, mens de regionale udgifter per patient har ligget 
nogenlunde stabilt på omkring 18.000 kroner årligt. 
</p><p class=" bl-elem">
Det danske sundshedsvæsen udgør 8,4 procent af bruttonationalproduktet (BNP) - 
0,3 procentpoint lavere end gennemsnittet blandt OECD-landene. 
</p>	
</div>

</div></body></html>
