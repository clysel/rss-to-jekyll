---
layout:     post
title: 	    "Hoteltjek: En nat på vandet i Hamburg"
post_author:	    
post_date:	    Sat, 02 May 2015 06:00:18 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2649501/hoteltjek-en-nat-paa-vandet-i-hamburg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En blishøne har bygget rede ved indgangsdøren. Vandet skvulper en halv meter 
under vindueskarmene. Nøglen til døren er fæstnet til en korkplade, så den 
er let fange, hvis den falder over bord. 
</p><p>
Over bord? Ja, for her tjekker vi ind i et hotelværelse til vands. Det er 
egentlig ikke en husbåd, for vores hotel har aldrig sejlet en meter og 
gynger heller ikke i bølgegangen. Det er snarere et sommerhus, der er 
forankret ved en kajkant i Hamburg-bydelen Hammerbrook. Vi vil nu kalde det 
en husbåd. Adgangsbroen gynger, når man går på den, så lidt maritim stemning 
er der. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2545490/billig-charterferie-fra-hamburg-lokker-danskere/">Billig charterferie fra 
Hamburg lokker danskere</a></p><p>
Der er ikke egentlig sejlads i kanalen, hvor husbåden ligger. Turister og 
sportsudøvere i kano og kajak kan dog komme sejlende forbi. Vi havde også 
besøg af mange svømmefugle, bl.a. troldænder, men der er ikke risiko for, at 
en turbåd fyldt med fotograferende turister sejler forbi. Husbåden har en 
række etageejendomme som genboer, så man er ikke helt uforstyrret. 
</p><p><b>Beliggenhed: </b>Hamburg er en by, hvor man mange steder er tæt på vandet, 
så ideen om at bo ude på det våde element er helt oplagt. Bydelen 
Hammerbrook er dog et sted, man måske ikke ville vælge at bo, hvis man var 
på jagt efter et normalt hotel. Det er en lidt kedelig del af Hamburg præget 
af store boligblokke og gennemfartsveje, og masser af tog skrumler forbi tæt 
på vores husbåd, der kan lejes hos Novasol. 
</p><p>
Det virker dog som et fredeligt kvarter, hvor der også er en håndfuld 
restauranter inden for rækkevidde. Ved flere dages ophold vil gæsterne nok 
fylde køleskabet til bl.a. morgenmad. Det nåede Politiken ikke under vores 
ophold med kun én overnatning. Den nærliggende Shell-tank kunne dog diske op 
med kaffe, rundstykker og basser kl. 7 om morgenen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2426973/vildt-luksushotel-aabner-paa-en-bjergtop-i-kina/">Vildt luksushotel åbner på en 
bjergtop i Kina</a></p><p>
En rask spadseretur på en halv time fører én til området ved Hamburgs 
hovedbanegård, hvor man også finder de store indkøbsgader. S-tog og busser 
er også en mulighed til turen ind til centrum. 
</p><p/><p><b>Indretning: </b>Vi træder ind i en lille entré. Tre trin fører ned til 
stuen, der er i samme rum som køkkenet. Vi har 115 kvadratmeter til 
rådighed, og det kan oversættes til en stor stue, hvor 6-8 personer sagtens 
kan tage plads rundt om spisebordet og i sofaerne. Desuden er der et pænt 
stort separat soveværelse og to badeværelser. Huset udlejes til højst fire 
voksne personer. Husdyr er ikke tilladt, rygning er forbudt, og huset lejes 
ikke ud til ungdomsgrupper. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/_____Intet_navn_____932500y.jpg" alt="" border="0"/><span class="caption"><span class="f-img-caption">KOMFORT. 
</span>Soveværelset er af høj kvalitet. Og der er masser af plads. Foto: Allan Graubæk</span></span></p><p>
Hvis det bliver for trangt nede i stuen, kan man kravle op på taget. Her er 
der en fin terrasse, men man må indstille sig på at være under overvågning 
fra boligblokkene på den anden side af kanalen. 
</p><p>
Politiken boede i et prøvehus, og vi kan ikke vide, om de huse, der lejes ud, 
har præcis samme indretning. Som man kan se på billedet, ligger syv huse på 
rad og række, og når man lejer et af dem, har man det helt for sig selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2382961/malmoe-oplever-vild-hotelvaekst/">Malmø oplever vild hotelvækst</a></p><p>
Nysgerrige blikke kan blokeres af de rullegardiner, der er sat på alle 
vinduer. I vores hus kunne de betjenes elektrisk. 
</p><p/><p><b>Service og faciliteter:</b> Normal hotelservice er der ikke noget af her. 
Det er jo dybest set et sommerhus, hvor gæsten skal sørge for alting selv. 
Derfor kommer der heller ikke rengøringsfolk hver dag. Det klares ved en 
afsluttende rengøring. Der er heller ingen storstilet morgenbuffet at vågne 
op til – medmindre andre i husstanden har gjort den klar. Prøvehuset var 
udstyret med køkkengrej og kaffemaskiner af enhver art. Minibar? Ja, i form 
af køleskabet, som man selv skal sørge for at fylde op. Fjernsyn, radio og 
wi-fi fungerede perfekt i vores hus. 
</p><p/><p><b>Konklusion og pris:</b> Selve husbåden er superlækker, men kvarteret, den 
ligger i, er lidt trist. Alligevel er det dog en oplagt lejlighed til at få 
en anderledes overnatning i Hamburg, hvor man er mere uforstyrret end på et 
normalt hotel, men også mere afhængig af at skulle gøre tingene selv. 
</p><p>
Husbåden udlejes for mindst to nætter. Novasol oplyser priser på mellem 3.700 
og 4.300 kroner for to dages ophold i de kommende måneder. Juli er dyrest, 
men det er lige meget, om der er bare én gæst eller fire. Deler fire voksne 
husbåden, er prisen absolut konkurrencedygtig med normale hoteller. 
</p><p class=" bl-elem">
Og hvis det absolut skal være, kan man købe husbåden hos firmaet Floating 
Homes i Hamburg. Vi har set en pris på 700.000 euro (ca. 5,2 millioner 
kroner). 
</p>	
</div>

</div></body></html>
