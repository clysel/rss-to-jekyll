---
layout:     post
title: 	    "Samme bil kan have to karakterer i sikkerhed"
post_author:	    
post_date:	    Thu, 23 Apr 2015 13:44:50 +0200
post_site:	    politiken.dk 
post_link:	    http://politiken.dk/forbrugogliv/biler/ECE2638649/samme-bil-kan-have-to-karakterer-i-sikkerhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Samme bil kan stå hos forhandlerne med to forskellige karakterer i sikkerhed. 
</p><p>
Det er en følge af de nyeste regler for crashtest, som udføres af den 
uafhængige organisation Euro NCAP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2473101/discountbil-dumper-faelt-i-sikkerhedstest/">Discountbil dumper fælt i 
sikkerhedstest</a></p><p>
Det har netop ramt Renault, hvor den nye Espace ville stå til enten fire eller 
fem stjerner, alt efter omfanget af sikkerhedsudstyr. Da Politiken spurgte 
til denne forvirrende karaktergivning, tog Renault i Danmark en hurtig 
beslutning: Alle Espace, der skal sælges i Danmark, vil have det udstyr, der 
skal til for at give bilen topkarakter på fem stjerner. 
</p><p>
Nye biler skal nemlig efterhånden have et omfattende arsenal af avanceret 
sikkerhedsudstyr, før de kan få topkarakteren på fem stjerner. Noget af 
udstyret spares ofte væk i de billigste udgaver, som derfor kan risikere kun 
at få tre eller fire stjerner – selv om den egentlige konstruktion er den 
samme. 
</p><p>
Det kan give forvirring hos bilkøberne – og også hos bilfabrikkerne selv. 
</p><h3>
Kun fire stjerner til basismodellen 
</h3><p>
I går blev seneste Euro NCAP-test offentliggjort, og en af de testede biler 
var som nævnt storfamiliebilen Renault Espace, der netop nu er på vej til 
sin premiere i Danmark. 
</p><p>
Testen afslørede, at bilen i billigste version kun ville få fire stjerner, 
mens dyrere versioner med mere sikkerhedsudstyr ville få topkarakter på fem 
stjerner. 
</p><p>
I første omgang fastholdt Renault i Danmark, at alle versioner ville få fem 
stjerner, men da Politiken med Bilistorganisationen FDM’s hjælp gravede i 
tallene omkring testen, kunne Renault også se, at billigste version af 
Renault Espace kun ville opnå fire stjerner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2067912/nyeste-crashtest-kan-forvirre-bilkoebere/">Nyeste crashtest kan forvirre 
bilkøbere</a></p><p>
FDM deltager i arbejdet med crashtest i Euro NCAP, og Søren W. Rasmussen fra 
FDM sagde i går til Politiken: 
</p><p>
»I grundversion har Renault Espace ikke avanceret sikkerhedsudstyr som f.eks. 
automatisk nødbremse, og derfor er der ikke point nok til at give bilen fem 
stjerner«. Og han tilføjede: 
</p><p>
»Derfor er Renault i Danmark nødt til at markedsføre bilen sådan, at den ene 
version har fire stjerner og den anden har fem stjerner«. 
</p><p>
Det havde Renault åbenbart ikke lyst til. I dag har Renault i Danmark nemlig 
truffet en beslutning, der betyder, at alle biler, der skal sælges i 
Danmark, vil have sikkerhedsudstyr, der berettiger til fem stjerner: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2562722/audi-faar-hug-i-ny-skrap-sikkerhedstest/">Audi får hug i ny skrap 
sikkerhedstest</a></p><p>
Administrerende direktør Henrik Bang hos den danske Reanult-importør siger til 
Politiken: 
</p><p>
»Det har hele tiden været hensigten, at Renault Espace i Danmark skal være en 
femstjernet bil. Vi arbejder derfor på, at bilen på alle udstyrsversioner i 
Danmark vil få fem stjerner«. 
</p><h3>
Ekstra fradrag til sikre biler 
</h3><p>
Biler med fem stjerner fra Euro NCAP får i Danmark et fradrag i 
registreringsafgiften på ca. 3.800 kroner, og den rabat vil fremover kunne 
gives til alle eksemplarer af Espace, der kommer til Danmark. Der kan dog 
allerede være enkelte eksemplarer af bilen i Danmark, som ikke lever op til 
betingelserne for at få fem stjerner. 
</p><p>
I den seneste testrunde fra Euro NCAP optræder tre andre biler, der også kun 
opnår fem stjerner i visse versioner – én af bilerne er helt nede på tre 
stjerner i biligste version. En bil med den karakter kan FDM ikke anbefale, 
at man køber. 
</p><p>
Det drejer sig om Suzuki Vitara, der netop nu har premiere til priser fra 
195.000 kroner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/0_Suzuki_Vitara_2_3_930407y.jpg" alt="" border="0"/><span class="caption"><span class="f-img-caption">SIKKER. 
</span>Suzuki Vitara klarer diverse kollisioner udmærket. I en enkelt version må den dog alligevel nøjes med en karakter på 3 ud af 5 mulige stjerner. Foto: FDM/Euro NCAP</span></span></p><p>
Stjernerne fordeler sig således: 
</p><p>
Vitara Comfort (fra 195.000 kroner): 3 stjerner. 
</p><p>
Vitara Active med forhjulstræk (fra 225.000 kroner): 3 stjerner. 
</p><p>
Vitara Active med firehjulstræk (fra 254.000 kroner): 5 stjerner. 
</p><p>
Vitara Exclusive (fra 265.000 kroner): 5 stjerner. 
</p><p>
»Men glem du bare alt om selve stjernerne. Bilen klar sig fortræffeligt i 
strukturel sikkerhed med max. point flere steder, i børnebeskyttelse og i 
fodgænger-’venligheden’. Og det gælder alle udstyrsniveauer«, siger John 
Mogensen, pressechef hos den danske Suzuki-importør. 
</p><h3>
Mangel på nødbremse trækker ned 
</h3><p>
For flere af bilerne er det manglen på en automatisk nødbremse, der betyder, 
at de ikke kan få fem stjerner. Det er et stykke sikkerhedsudstyr, som Søren 
W. Rasmussen fra FDM vurderer har en pris på ca. 3.500 kroner før danske 
afgifter. 
</p><p>
En sådan nødbremse kan standse bilen, selv om føreren overser f.eks. en 
holdende bil forude. 
</p><p>
Fiat 500X og Mazda 2 er også testet til fire stjerner. De har nødbremse i en 
så lille del af modelprogrammet, at Euro NCAP ikke ville tildele den femte 
stjerne. Både Fiat og Mazda i Danmark siger, at de ikke er i stand til at 
ændre på udstyrsniveauet på kort sigt. 
</p><p>
Alle fire testede biler får ros af Euro NCAP får deres generelle 
sikkerhedsniveau, hvis man lige ser bort fra det med nødbremsen og lignende 
udstyr. 
</p><p class=" bl-elem">
Euro NCAP har fra i år skærpet betingelserne for at få fem stjerner i 
crashtesten. 
</p>	
</div>

</div></body></html>
