---
layout:     post
title: 	    "PWC-rapport om digitalisering: Der mangler styring og brugerinddragelser"
post_author:	    Martin Bernth
post_date:	    Mon, 30 Mar 2015 10:19:56 +0000
post_site:	    www.version2.dk 
post_link:	    http://www.version2.dk/artikel/pwc-rapport-om-digitalisering-der-mangler-styring-og-brugerinddragelser-126634?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Revisionsfirmaet PwC har netop udgivet <a href="http://www.pwc.dk/da_DK/dk/publikationer/assets/global_report-total-retail-2015.pdf">sin statusrapport</a> over den danske digitalisering af det offentlige, hvor det har spurgt 140 offentlige beslutningstagere i forskellige stillinger om, hvordan de vurderer status og udfordringer i digitaliseringsarbejdet.</p>

<p>»It og digitalisering er helt centrale elementer i moderniseringen af den offentlige sektor, og vores rapport tegner et billede af, at der er områder inden for digitaliseringsarbejdet, der kan forbedres væsentligt. Hæver man barren inden for disse områder, kan det bringe den offentlige sektor langt tættere på regeringens 2020-mål om en årlig besparelse på 12 milliarder kroner på de offentlige udgifter,« udtaler partner i PwC Esben Toft <a href="http://www.pwc.dk/da/presse/meddelelser/bedre-styring-stoerre-brugerinvolvering-i-offentlige-digitaliseringsarbejde.jhtml">i en pressemeddelelse.</a></p>

<p>Generelt konkluderer PwC, at der generelt mangler styring på den offentlige digitalisering. Kommunerne er langt bedre end statslige myndigheder til at udarbejde en strategi for digitaliseringen.</p>

<p>Hvor 81 procent af kommunerne har udarbejdet en strategi, er det kun 22 procent af statslige myndigheder, der har en nedskrevet strategi, hvilket Esben Toft ellers betegner som vigtigt.</p>

<p>Ligeledes skal det offentlige også blive bedre til at inddrage brugerne i digitaliseringsarbejdet enten via fokusgruppeundersøgelser eller spørgeskemaer. Knap hver fjerde af de kommunale beslutningstager angiver, at de ‘sjældent involverer brugere’ i digitaliseringsprojekter.</p>

<p>»Det kan hæmme innovationskraften og skabe en risiko for uhensigtsmæssig digital service, hvis ikke man i højere grad inddrager brugerne. Og så kan den lave grad af brugerinddragelse meget vel medføre, at fordelene ved digitalisering udebliver,« påpeger Esben Toft.</p>
  </section>

  
  
  
  </div></body></html>
