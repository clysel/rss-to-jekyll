---
layout:     post
title: 	    "Pressens postulerede virkelighed"
post_author:	    
post_date:	    Mon, 16 Feb 2015 12:37:00 +0100
post_site:	    politiken.dk 
post_link:	    http://politiken.dk/magasinet/feature/ECE2548691/pressens-postulerede-virkelighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis der er noget, vi journalister godt kan lide at blære os med, så er det, 
at vi altid arbejder virkelig hårdt på at afdække sandheden. Vi graver og 
graver og giver ikke op, før vi står med den i hånden, den nøgne og 
ubarmhjertige, den uigendriveligt sande sandhed. 
</p><p>
Resultatet anbringer vi i en artikel eller i et tv-indslag eller i en bog og 
præsenterer det på en måde, der udelukker alle andre udgaver af 
virkeligheden. 
</p><div class="art-quote article-box">
<p class="quote"/>
<blockquote>
<p class="quote-txt">
Virkeligheden er fuld af selvmodsigelser og ambivalens og hændelser, hvor vi 
aldrig kan sige, at <i>præcist</i> sådan her skete det. Så måske skulle 
vi prøve at gøre os mere umage med at fremlægge den der ambivalens ...
</p>
<p class="sender">
Lea Korsgaard, journalist og forfatter 
</p>
</blockquote>
</div><p/><p/><p>
»Vi tror, at den gode historie ligger i de vinkler, der er så skideskarpe, at 
man kan skære sig på dem«, siger Lea Korsgaard, journalist, forfatter og en 
af folkene bag netmediet Zetland. 
</p><p>
»Men virkeligheden er fuld af selvmodsigelser og ambivalens og hændelser, hvor 
vi aldrig kan sige, at <i>præcist</i> sådan her skete det. Så måske 
skulle vi prøve at gøre os mere umage med at fremlægge den der ambivalens 
...«. 
</p><p>
Det er på grund af sagen om Jeppe Nybroe, at jeg ringer til Lea Korsgaard og 
en stribe andre journalister med stor erfaring i at fortælle lange 
historier. Jeg vil gerne tale med dem om sandhed og troværdighed. 
</p><p>
For det forekommer mig, at Nybroe-sagen er et tydeligt eksempel på, hvor 
vanskeligt vi journalister har det med de to begreber. 
</p><p>
Jeppe Nybroe er den journalist, som rejste til usikre egne af Libanon for at 
fortælle sandheden om de kidnapninger, der er blevet en levevej for folk i 
området. Uheldigvis endte Nybroe med selv at blive kidnappet sammen med sin 
tolk, fikser og kollega Rami Aysha. 
</p><p>
Efter 28 dage og betalingen af en løsesum på måske et par millioner kroner 
blev Nybroe sluppet fri, hvorefter han rejste hjem og skrev en bog om den 
rystende oplevelse. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00913/_____Intet_navn_____913804" data-id="913804" data-imgtype="jpg" data-caption="Tegning: Mette Dreyer"/><p>
Den bog har givet en masse ballade, fordi Weekendavisens anmelder sår tvivl om 
fremstillingens nøjagtighed og nærmest antyder, at Nybroe snarere har 
opholdt sig på en badestrand end i et islamistisk fangehul, fordi han på et 
foto fra hullet har rene negle og er solbrændt på en mistænkelig måde. 
</p><p>
Anmeldelsen udløste et jordskred af journalistisk aktivitet. Nu skulle 
påstandene testes. Sandheden skulle frem. Blev Nybroe slået med en 
plastikbøjle eller en tynd plastikstang? Hvor ulækkert var toilettet? Var 
disse kidnappere virkelig islamister, som Nybroe skriver, eller var de bare 
banditter? 
</p><p>
Journalisterne krydsforhørte både Jeppe Nybroe og Rami Aysha, som jo var de 
eneste kilder til historien, hvis man fraregner kidnapperne. Og Nybroe og 
Aysha var på mange punkter uenige. 
</p><p>
»Man er jo efterladt temmelig desorienteret. Fik de sandwich, eller fik de 
ikke sandwich?«, siger Lea Korsgaard, der ikke har læst bogen, men blot har 
fulgt med i den efterfølgende debat. 
</p><p>
»Men det handler jo om, at det tit er sådan, virkeligheden er. Vi oplever ting 
sindssygt forskelligt«. 
</p><h3>
Man digter sin egen erindring 
</h3><p>
Nybroe-bogen bygger som så meget andet journalistik i høj grad på erindring. 
Og hvis noget er svært at stole på, så er det erindringer. 
</p><p>
Det fastslår Peter Øvig Knudsen, som har skrevet dokumentariske bøger om 
besættelsen, Blekingegadebanden og senest om hippiebevægelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Det hører til sjældenhederne, at folk præcist kan huske, hvad de har oplevet
</p>
<p class="sender">
Peter Øvig Knudsen, journalist og forfatter 
</p>
</blockquote>
</div><p/><p/><p>
»De sidste 20 år er det gået op for mig, at vi digter vores egen erindring. 
Man kan højst sige – ligesom der står i slutningen af nogle film – at det er 
baseret på virkelige begivenheder. Det hører til sjældenhederne, at folk 
præcist kan huske, hvad de har oplevet«. 
</p><p>
Peter Øvig Knudsen understreger, at han ikke har læst Nybroes ’Kidnappet – i 
islamisternes fangehul’, men alene udtaler sig på baggrund af sine egne 
erfaringer med at jage noget, der kunne minde om sandheden. 
</p><p>
For eksempel er det uhyre sjældent, at folk fremstiller deres rolle i en eller 
anden begivenhed <i>mindre</i> flatterende, end den i virkeligheden var, har 
Øvig konstateret. 
</p><p>
Han fortæller om en kvinde, som hævdede, at hun var frihedskæmper og efter 
krigen blev udsat for et justitsmord og anbragt 14 år i fængsel. Det viste 
sig, at hun havde arbejdet som lokkedue for besættelsestidens værste 
torturbøddel. 
</p><p>
»Jeg troede jo, hun løj over for mig, men der var en del indicier på, at hun 
selv troede på sin historie. Jeg tror faktisk, man kan digte sin egen 
forhistorie fuldstændig om. Og selv tro på den«, siger Peter Øvig. 
</p><p>
Selv højtuddannede mennesker med stor selvindsigt kan være overbeviste om, at 
netop deres erindring er identisk med sandheden. Når Peter Øvig så fortæller 
disse kilder, at andre husker historien på en anden måde, kan reaktionen 
være voldsom. 
</p><p>
»Nogle går så vidt som til at kalde mig sensationssøgende Se og 
Hør-journalist, hvis jeg citerer de mennesker, som er uenige eller har en 
anden erindring, end de selv har«. 
</p><h3>
En velduftende erindring 
</h3><p>
Peter Øvig Knudsen har snuset til noget hjerneforskning og fundet ud af, at vi 
faktisk kan digte lugte, lyde og andre sanseoplevelser ind i vores 
erindringer. 
</p><p>
»Og hvis du kan huske, hvad der blev sagt, og hvordan sollyset stod skråt ind 
gennem vinduet, så er du jo <i>fuldstændig</i> sikker på, at du 
husker rigtigt. Og at det faktisk er foregået. Vi kan lave fuldstændig 
skudsikre opdigtede erindringer med alle sanser inddraget«, siger Peter Øvig 
Knudsen. 
</p><p><i class=" bl-elem">Det er med andre ord en temmelig håbløs opgave overhovedet at nærme sig 
sandheden?</i></p><p>
»Ja ...«, medgiver han. »Jeg tror, vi journalister generelt tillægger folks 
erindringer langt større dokumentarisk værdi, end vi burde gøre«. 
</p><p>
Det eneste, man som journalist kan gøre, mener Øvig, er at lægge sine egne 
fordomme og sympatier til side og studere kildernes mere eller mindre 
opdigtede erindringer. Og så prøve at skrive den version, der kommer tættest 
på sandheden. 
</p><p>
»Men at tro, der findes en eller anden form for objektiv journalistik eller <i>den 
rigtige</i> gengivelse af virkeligheden, det er desværre – <i>virkelig</i> 
desværre – en illusion«. 
</p><p>
»Det er derfor, jeg nogle gange er lidt ømtålelig, når jeg bliver anfægtet på 
min troværdighed, fordi det er det eneste, jeg har«, konstaterer Peter Øvig. 
</p><h3>
Islamister er mere farverige 
</h3><div class="art-quote article-box">
<p class="quote"/>
<blockquote>
<p class="quote-txt">
Du kan sige, at enhver reportage er skribentens bedst mulige forsøg på at 
gengive virkeligheden. Det betyder ikke, at det <i>er</i> virkeligheden ...
</p>
<p class="sender">
Lasse Ellegaard, journalist 
</p>
</blockquote>
</div><p/><p/><p>
Journalisten Lasse Ellegaard formulerer udfordringen på nogenlunde samme måde: 
</p><p>
»Du kan sige, at enhver reportage er skribentens bedst mulige forsøg på at 
gengive virkeligheden. Det betyder ikke, at det <i>er</i> virkeligheden 
...«. 
</p><p>
Igennem årtier har Lasse Ellegaard været blandt de mest respekterede udøvere 
af den type journalistik, der benytter sig af litterære virkemidler, 
fortællende journalistik. Han er Mellemøsten-korrespondent for dagbladet 
Information og anmeldte forleden Jeppe Nybroes bog i avisen. 
</p><p>
Ellegaard argumenterer i sin anmeldelse for, at Nybroes kidnappere næppe var 
så meget islamister, som det fremgår af bogen. Ellegaard har selv boet i 
Libanon og været i byen Arsal, hvor Nybroe blev bortført, så han er bedre 
inde i sagerne end de fleste. 
</p><p>
»Enhver, der ved noget om det område, kan se, at det simpelt hen er sexet op, 
og at man mere har tænkt på, at det her skal sælge på skrækken for Islamisk 
Stat, end på, at vi her har en mand, der har været ude for en traumatisk 
oplevelse«, siger Lasse Ellegaard. 
</p><p>
Nybroe var garanteret ikke sluppet ud efter knap en måned for en så 
forholdsvis beskeden løsesum, hvis kidnapperne var hardcore islamister, 
mener Ellegaard. 
</p><p>
»Der er måske ikke lige så meget <i>colour</i> på det, men det 
er mere sikkert at blive kidnappet af banditter. Så får du ikke skåret 
halsen over af ideologiske eller religiøse grunde ...«. 
</p><p>
Men Lasse Ellegaard synes ikke, man kan klandre Jeppe Nybroe. 
</p><p>
»For han må stadig være ude af balance. Og hvordan går du tilbage og tjekker 
din erindring om en situation, hvor du er ved at skide i bukserne af skræk 
for, om de slæber dig udenfor og skyder dig en kugle for panden?«, spørger 
Ellegaard. 
</p><p>
»Men jeg synes virkelig, det er mærkeligt, at Berlingske og People’s Press 
(bogens udgivere, red.) ikke har gjort sig umage med at få tjekket den bog 
ordentligt«, tilføjer han. 
</p><h3>
Det er fristende at lyve 
</h3><p>
Lasse Ellegaard erkender, at den fortællende journalistik inviterer til at 
pynte på virkeligheden. 
</p><p>
»Genren skaber med rette mistanke om, at man kan finde på at være kreativ 
...«. 
</p><p><i class=" bl-elem">Hvorfor med rette?</i></p><p>
»Jamen, hvis du tager sådan nogle som Jan Stage eller polakken Ryszard 
Kapuscinski eller briten Robert Fisk, så er de jo alle blevet grebet i at 
digte videre på det stof, de havde mellem hænderne. Det er også dem, jeg er 
misundelig på, for jeg har sgu aldrig selv turdet gøre det. Det er ikke, 
fordi jeg ikke har haft lyst til at give den én på skallen ...«. 
</p><p><i class=" bl-elem">Hvorfor har du haft lyst til det?</i></p><p>
»Stoffet kan invitere til det. Du har din egen hypotese inde i hovedet, og 
sproget ... altså, vi er på en eller anden måde slaver af det gode sprog, 
ikke? Og så må man nogle gange bremse sig selv«, siger Ellegaard. 
</p><p>
Det gælder med andre ord om at mønstre en ordentlig portion selvdisciplin. Og 
for eksempel modstå fristelsen til at skrive detaljeret om nogle optøjer 
inde i Tripoli, selv om man sidder i ro og mag ude i lufthavnen og aldrig er 
nået ind i Tripoli, som det ifølge vidner var tilfældet med Robert Fisk i 
Libyen. 
</p><div class="art-quote article-box">
<p class="quote"/>
<blockquote>
<p class="quote-txt">
Du må virkelig sørge for, at der ikke er nogen, der kan komme efter de fakta, 
du bruger i din artikel. Ellers falder <i>hele</i> lortet på gulvet
</p>
<p class="sender">
Morten Sabroe, journalist og forfatter 
</p>
</blockquote>
</div><p/><p/><p>
Det samme er Morten Sabroe inde på. Han har mere end nogen anden dansk 
journalist testet journalistikkens grænser med sin meget personlige stil, 
der tit okser frem og tilbage mellem fiktion og det, man kalder virkelighed. 
</p><p>
»Du må virkelig sørge for, at der ikke er nogen, der kan komme efter de fakta, 
du bruger i din artikel. Ellers falder <i>hele</i> lortet på gulvet«, siger 
Sabroe. 
</p><h3>
Det gælder om at være ærlig 
</h3><p>
Morten Sabroe griber ud efter en af sine helte for at ramme udfordringen ind: 
</p><p>
»Når man arbejder på den måde, jeg gør, så er det, ligesom Bob Dylan siger: 
»To live outside the law you must be honest« ... Det stiller meget større 
krav til nøjagtigheden«. 
</p><p>
Det er ikke spor tilfældigt, at den danske journaliststand altid ender i 
bunden af troværdighedsbarometret, mener Sabroe. Vi er selv ude om det, når 
vi postulerer, at vores journalistik er objektiv og sandhedssøgende. Folk 
hopper ikke på den. 
</p><p>
»Det var jo også en af årsagerne til, at nogle af os valgte at skrive mere 
personligt, du kan også sige litterært. Ved at vælge den metode siger vi: 
Okay, vi postulerer ikke noget. Dette er, hvad jeg har set, og hvad jeg går 
rundt og mener. Så kan folk selv vurdere, hvad de mener om det ... Det er en 
fed måde at arbejde på. Den er også sjov«. 
</p><p><i class=" bl-elem">Men da du for eksempel var på reportage i Ukraine, og din bil pludselig 
lettede og fløj op i skyerne, så var det jo ikke i overensstemmelse med det, 
der skete?</i></p><p>
»Nej, men det er noget andet. I det øjeblik jeg associerer in absurdum, så har 
jeg en formodning om, at de, der læser, udmærket ved, at det sker for 
helvede ikke i virkeligheden. Nu begynder han at fantasere ... Men du må 
ikke fantasere omkring faktuelle ting på sådan en tur ...«. 
</p><p><i class=" bl-elem">For læserne kan det måske være lidt svært at følge med?</i></p><p>
»Ja, men det undrer mig hver gang, folk ikke forstår, når jeg flytter ting ind 
i et associerende univers, som kun foregår i hovedet på mig. Det burde være 
indlysende«. 
</p><p>
Jeg spørger Morten Sabroe, hvad han siger til, at en mængde journalister lige 
nu skændes om de forskellige historier fra et fangehul, som fortælles af 
Jeppe Nybroe og Rami Aysha. Som også er journalister. 
</p><p>
»Det viser jo bare, at den der helt ekstreme selvoptagethed og narcissisme, 
der hersker blandt journalister, overhovedet ikke er i aftagende. 
Journalister plaprer som sindssyge, og kun om sig selv og deres fag ...«, 
svarer Sabroe. 
</p><p class=" bl-elem"><i class=" bl-elem">Publiceret 16. februar 2015</i></p>	
</div>
</div></body></html>
