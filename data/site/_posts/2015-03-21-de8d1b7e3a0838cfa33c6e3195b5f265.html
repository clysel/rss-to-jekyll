---
layout:     post
title: 	    "Guide: Sådan finder du det rette abonnement til mobilen"
post_author:	    
post_date:	    Sat, 21 Mar 2015 20:36:11 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2597117/guide-saadan-finder-du-det-rette-abonnement-til-mobilen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiken tjekker mobilpriserne hvert halve år, og hver gang viser det sig, at 
der er enorme prisforskelle.
</p><p>
Denne gang koster det billigste abonnement under 900 kroner om året, mens 
andre koster det tredobbelte for samme taletid og data.
</p><p>
Men vores pristjek viser også, at selskaberne sætter priserne ned. Hvis man 
som forbruger vil have gavn af de lave priser, er det en god ide at lave et 
servicetjek på sine abonnementer cirka hvert halve år. 
</p><p>
Vi har samlet en række gode råd fra Forbrugerrådet Tænks cheføkonom Martin 
Salamon.
</p><p><b>1: Tjek dine regninger</b> eller ’min side’ hos teleselskabet for at se, 
hvor meget taletid og data du bruger. Mange abonnementer er indrettet med 
langt mere taletid og data, end man reelt bruger. 
</p><p><b>2:</b> Bed dit selskab eller flere selskaber om at <b>give et tilbud, der 
passer til forbruget</b>. Mange selskaber reagerer hurtigt, hvis du angiver, 
at du overvejer at skifte til et andet selskab.
</p><p><b>3:</b> Undersøg, hvilken <b>dækning selskabets net</b> tilbyder 
der, hvor du færdes. Det vil sige på arbejdet, hjemme og eventuelt i 
sommerhuset.
</p><p><b>4: Vurder, hvilke musik- og tv-tjenester</b>, der er tilknyttet, og hvad de 
er værd for dig. Er det for f.eks. bedre at abonnere en gang imellem på 
Netflix i stedet for hver måned? Har familien eller husstanden allerede de 
tjenester, som hører med i mobilpakken. Så kan en af dem spares væk. 
</p><p><b>5: Rejser du ofte</b>, eller har du ødegård eller sommerhus i Sverige? Tjek 
de muligheder, abonnementet giver i udlandet.
</p><p><b>6:</b><b>Storfamilien</b> kan med fordel undersøge, om nogle af 
selskaberne tilbyder <b>fælles familieabonnementer</b>, som kan gøre 
det billigt at ringe og bruge data.
</p><p class=" bl-elem">
Kilde: Martin Salamon, Forbrugerrådet Tænk 
</p>	
</div>
</div></body></html>
