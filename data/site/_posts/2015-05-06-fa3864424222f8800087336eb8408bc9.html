---
layout:     post
title: 	    "I tvivl før cykelkøb: På cykelbiblioteket kan du afprøve, før du beslutter"
post_author:	    
post_date:	    Wed, 06 May 2015 06:00:43 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640538/i-tvivl-foer-cykelkoeb-paa-cykelbiblioteket-kan-du-afproeve-foer-du-beslutter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lån en cykel</h4>
<div class="fakta-body" data-buildingblock="embedded_factboxlink">
<p><b>Bicycle Innovation Labs’ cykelbibliotek.</b></p><p>
To containere ved Holmbladsgade 71, Kbh. S. Åbningstid: torsdag kl. 16-18. 
Medlemmer (300 kroner årligt) kan låne elcykler, liggecykler, kabinecykler, 
ladcykler, racercykler, foldecykler m.m.<br/><a class=" bl-elem" href="http://www.bicycleinnovationlab.dk/cykelbiblioteket" target="_blank">www.bicycleinnovationlab.dk/cykelbiblioteket</a></p><p><b>Cykelteket i Helsingør </b></p><p>
De gamle værftshaller bag Kulturværftet, Allégade 2, Helsingør. Åbningstid: 
mandag og onsdag kl. 17-19 samt lørdag kl. 10-12. Åbent for borgere i 
Helsingør Kommune og ansatte på arbejdspladser i kommunen. <br/><a class=" bl-elem" href="http://www.cykelteket.dk" target="_blank">www.cykelteket.dk</a></p><p><b>Kampagner/projekter</b></p><p>
Landet over er der flere cykeludlånsprojekter. Et af de større, ’Test en 
el-cykel’, foregår over 5 år i et samarbejde mellem 8 hospitaler, private 
virksomheder og 8 kommuner: Albertslund, Ballerup, Frederiksberg, Gentofte, 
Gladsaxe, Høje-Taastrup, Roskilde og Odense. 
</p><p class=" bl-elem">
Info om vilkår og tidsrammer på <br/><a class=" bl-elem" href="http://www.otm-app.dk/testenelcykel" target="_blank">www.otm-app.dk/testenelcykel</a></p>
</div>
</div><p>
Almindelig eller el? Let eller tung? Styring for eller bag? Spørgsmålene er 
mange hos Peter Madsen og Mikala Christel Rønne fra Helsingør, der står for 
at købe en ladcykel. Det er en stor investering, ikke mindst når man er 
studerende, så det vakte begejstring, da de hørte om Helsingør Kommunes 
cykelbibliotek. 
</p><p>
»Det er et genialt koncept, at man kan prøve cyklerne i en hel uge i sin 
hverdagssammenhæng, for det giver noget helt andet, end hvis man får en 
prøvetur rundt om blokken ved cykelhandleren«, siger 26-årige Peter Madsen, 
der er i gang med en kandidatuddannelse i telekommunikation. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE1965645/long-john-og-racere-se-den-nye-generation-af-elcykler/">Long John og racere: Se den nye 
generation af elcykler</a></p><p>
»Vi har en datter, Alma på 2½ år, og vil gerne have et barn mere i nær 
fremtid. Ladcyklen skal gøre det muligt at sætte en baby i en indsats på 
ladet og hente Alma hjem fra institution i god tid«, uddyber han. 
</p><p>
Indtil videre har parret afprøvet to modeller. En baghjulsstyret Sort Jernhest 
fra Karet med høj lasteevne og en letvægtsmodel i form af en Kangaroo Lite 
fra Winther. 
</p><p>
»Den første kunne vende på imponerende lidt plads, men fordi du kun har det 
ene baghjul at styre på, var det ikke særlig rart at køre på den, når man 
kom op i fart. Det krævede lidt mere ’krop’ at styre den anden, hvor det 
forgår via ladet, men den passede umiddelbart bedre til os«, fortæller han. 
</p><p>
Parret venter nu på kunne at låne en elladcykel. De hidtil høstede erfaringer 
har gjort dem bevidst om ting som manøvredygtighed, stabilitet og gearing, 
som de ikke før havde inde på lystavlen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2132976/stroem-i-baghjulet-intelligent-el-cykelmotor-paa-vej-mod-det-danske-marked/">Strøm i baghjulet: Intelligent 
el-cykelmotor på vej mod det danske marked</a></p><p>
»Initiativet er superfedt. Eneste problem er, hvis et lille antal brugere 
booker så meget, at de holder på cyklerne. Jeg kan også lide ideen med at få 
folk til at prøve offentlig transport kombineret med en foldecykel. Får jeg 
arbejde centralt i København, vil det altid være mere bekvemt med tog end 
bil«, siger Peter Madsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Cykelteket__071214__930598y.jpg" alt="" border="0"/><span class="caption"><span class="f-img-caption">Foto: 
</span>Mikkel Elbech</span></span></p><h3>
Flere end ventet booker 
</h3><p>
Helsingørs cykelbibliotek, der er mobilt, så det kan komme rundt i kommunen, 
rummer omkring 150 cykler. De fordeler sig på cirka 30 specialcykler, hvoraf 
et dusin kører på el. Ud over ladcykler, racercykler, foldecykler og 
liggecykler omfatter udvalget blandt andet en longjohn-tandem og en sjov 
crosstrainer på hjul. 
</p><p>
»Succeskriteriet var 400 bookinger i løbet af 2015, men efter to måneder var 
vi allerede oppe på 170 bookinger, så det går langt bedre end ventet«, siger 
projektleder Sidsel Birk Hjuler fra Cykelteket i Helsingør. 
</p><p>
En foldecykel er praktisk, hvis man tager toget. En elcykel kan gøre turen til 
jobbet overkommelig og svedfri. En ladcykel kan måske overflødiggøre bil. Og 
jo, målet er færre biler, større sundhed og bedre klima, men i stedet for 
løftede pegefingre får folk mulighed for at teste, om det er realistisk i 
deres hverdag. Her er det afgørende, at cyklen passer til cyklistens behov 
og fysik, men æstetik og oplevelser spiller også ind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/cykling/ECE2271098/cykelbutikker-kaemper-om-cyklisters-gunst/">Cykelbutikker kæmper om 
cyklisters gunst </a></p><p>
»Mange siger »O.k., kan de også se sådan ud«, når de ser de smarte 
racerlignende elcykler, og folk virker nysgerrige efter at prøve 
liggecyklerne, selv om de i første omgang er lidt usikre på dem«, siger 
Sidsel Birk Hjuler og tilføjer, at denne type er god til pendlere, fordi 
rygstøtte giver en bedre udnyttelse af benmusklerne. 
</p><p>
Tilbuddet gælder borgere og ansatte på arbejdspladser i Helsingør Kommune. 
Brugerne kan online booke en cykel op til to måneder i forvejen. 
Låneperioden er en uge. 
</p><p>
I cykelhandlen Saaby Cykler i Snekkersten konstaterer indehaver Dennis Saaby, 
at initiativet påvirker kunderne. 
</p><p>
»Vi mærker helt klart en stigende interesse for andre typer cykler end 
standardmodellen, og derfor har vi også taget flere specialcykler hjem end 
normalt«, siger han. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Cykelteket__071214__930599y.jpg" alt="" border="0"/><span class="caption"><span class="f-img-caption">Foto: 
</span>Mikkel Elbech</span></span></h3><p/><h3>
Løftestang for mere cyklisme 
</h3><p>
Cyklistforbundet er begejstret for cykelbibliotek-fænomenet, fordi muligheden 
for at prøve andre typer erfaringsmæssigt har stor betydning for folks 
tilbøjelighed til at kaste sig ud i noget nyt. 
</p><p>
»Vi præges meget af, hvad vi ser, hvor vi færdes. Ser man sjældent ladcykler – 
de er faktisk ikke særlig udbredt uden for København – tænker man næppe i de 
baner«, siger kommunikationschef Lotte Malene Ruby, som selv blev reddet af 
en <i>hands on</i>-oplevelse, da hendes søn voksede ud af barnesædet. 
</p><p>
»Han var for lille til at cykle selv, så jeg cyklede meget mindre, end jeg 
ellers ville have gjort, men så viste en kollega mig en såkaldt halvcykel, 
man kan spænde efter sin egen. Jeg så den i funktion og fandt ud af, at det 
var en perfekt løsning, så nu kan jeg igen cykle med min søn«, siger hun. 
</p><p>
Cykelteket i Helsingør er udviklet i samarbejde med cykelkulturhuset Bicycle 
Innovation Lab, der i 2011 åbnede verdens formentlig første af slagsen i 
København. Da projektpengene slap op, dannede interessefællesskabet en 
forening, hvis medlemmer uanset bopæl kan bruge cykelbibliotekets 
specialcykler alt det, de ønsker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2506984/vi-selvbygger-og-ombygger-cykler-i-stor-stil/">Vi selvbygger og ombygger 
cykler i stor stil</a></p><p>
»Nogle melder sig ind og afprøver en speciel cykeltype, og så er det slut. 
Andre fascineres af cykelkulturen, kommer igen og igen og ender måske med at 
blive frivillige«, siger bestyrelsesmedlem Claus Knudsen. 
</p><p>
En spørgeskemaundersøgelse blandt brugere viser, at otte ud af ti lånere har 
haft en god eller fantastisk oplevelse på den lånte cykel. Langt de fleste 
har en almindelig cykel, men leder efter en, der dækker deres behov bedre. 
</p><p class=" bl-elem">
Undersøgelsen viser, at lånerne gennemgående har cyklet langt. 35 procent har 
taget ture på op til 20 kilometer og en lignende andel ture på over 20 
kilometer. Det indikerer, at specialcyklerne kan bryde en dokumenteret 
tilbøjelighed til at vælge bil, tog eller bus, hvis turen er over 10 
kilometer. Halvdelen af lånerne angiver, at de efter at have prøvet en el- 
eller en ladcykel overvejer at købe en, mens test af ligge- og kabinecykler 
for alvor frister cirka hver tredje. 
</p>	
</div>

</div></body></html>
