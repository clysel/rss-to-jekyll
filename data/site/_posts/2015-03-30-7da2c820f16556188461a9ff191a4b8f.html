---
layout:     post
title: 	    "Barnets tarv er vigtigst, når hustrumorder får forældreretten"
post_author:	    
post_date:	    Mon, 30 Mar 2015 15:36:27 +0200
post_site:	    politiken.dk 
post_link:	    http://politiken.dk/indland/politik/ECE2609650/barnets-tarv-er-vigtigst-naar-hustrumorder-faar-foraeldreretten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er i et barns interesse at have kontakt til sin far. Også selvom far 
sidder i fængsel for at have dræbt mor. 
</p><p>
Det fastslår Statsforvaltningen, som har tildelt forældremyndigheden over to 
børn til en far, der sidder varetægtsfængslet for at have slået sin ekskone 
og børnenes mor, 39-årige Hafida Bourouih, ihjel. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2609545/far-slog-39-aarig-mor-ihjel---nu-faar-han-foraeldremyndighed-over-boernene/">Far slog 39 årig mor ihjel - nu får 
han forældremyndighed over børnene</a></p><p>
Statsforvaltningen skriver, ifølge tv2.dk, i sin afgørelse, at faren får 
forældremyndigheden, selv om han »har slået børnenes mor ihjel og 
formodentlig skal sidde i fængsel i en længere årrække«. 
</p><p>
Statsforvaltningen lægger vægt på, at gerningsmanden er børnenes far, og at 
børnene »har en god og kærlig tilknytning« til deres far, ifølge kommunens 
vurdering. 
</p><h3>
Børnenes tarv trumfer 
</h3><p>
Advokat Lone Brandenborg, der er formand for Danske Familieadvokater, kan godt 
forstå, hvis man synes, afgørelsen virker uretfærdig. 
</p><p>
Men hun understreger, at det er barnets tarv, der er vigtigst. 
</p><p>
»Når jeg taler med børnepsykologer, siger de, at det er vigtigt, at børnene 
har kontakt til deres forældre. Og ved at faren i det her tilfælde får 
myndigheden, sikres der en fortsat kontankt mellem børnene og forælderen«, 
siger hun. 
</p><p>
Det afhænger dog af, at der - som i det her tilfælde - har været en »tæt og 
god kontakt«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2352988/aegtemand-tilstaar-drab-paa-forsvundet-kvinde-fra-glostrup/">Ægtemand tilstår drab på forsvundet 
kvinde fra Glostrup</a></p><p>
»Hvis det er en forælder som meget sjældent har set børnene, så kan jeg love 
dig for, at han ikke får lov til at beholde forældremyndigheden«, siger hun. 
</p><p><i class=" bl-elem">Hvordan kan en far, der nu skal afsone i fængslet, få forældremyndigheden?</i></p><p>
»Det er simpelthen fordi, der er et rigtig tungt hensyn til børnene. De har 
allerede mistet én forælder - skal de også miste den anden? Han har begået 
noget forfærdeligt, og han er væk i mange år. Men jeg tror på, at det for de 
fleste børn er vigtigt, at der er en eller anden form for kontakt«, siger 
advokat Lone Brandenborg. 
</p><h3>
Måske er loven god nok 
</h3><p>
Socialdemokraternes børne- og familieordfører, Julie Skovsby, mener, at der er 
behov for at forældreansvarsloven paragraf 15, som ligger til grund for 
afgørelsen, bliver belyst. 
</p><p>
Men, siger hun: 
</p><p>
»Det kan godt blive konklusionen, efter vi har været lovgivningen igennem, at 
loven er den bedst mulige lovgivning, vi har for denne slags hændelser«. 
</p><p>
Julie Skovsby (S) mener også, at det er barnets tarv, der er centrum. Og det 
er ifølge hende, at barnet har ret til begge sine forældre. 
</p><p>
»Børn har også ret til deres forældre - også selvom de har begået en 
forbrydelse og sidder i fængsel. Jeg ønsker ikke, at vi straffer børn for en 
forbrydelse, som deres forældre har begået«, siger hun. 
</p><h3>
Svært at opretholde kontakt 
</h3><p>
Også Venstres familieordfører, Tina Nedergaard, vil på baggrund af den 
tragiske sag diskutere lovgivningen i Venstres folketingsgruppe og stille 
spørgsmål til socialminister Manu Sareen (R). 
</p><p>
Hun synes det er »virkelig mærkeligt«, at forældremyndigheden tilfalder en 
person, der »ikke kan være til stede, fordi man er inde og afsone«. 
</p><p>
Det skyldes, at fængseltid ifølge forældreansvarslovens paragraf 15 ikke »i 
sig selv (er, red.) tilstrækkelig grund til, at forældremyndigheden tillæges 
en anden«. Så »barnet ikke samtidig mister begge forældre«. 
</p><p>
»Det er klart, at vi har lagt til grund i lovgivningen, at det er barnets 
tarv, der vejer tungest. Mit udgangspunkt er at være meget tilbageholdende 
med at give forældremyndighed til én som ikke desto mindre har slået den 
anden forælder ihjel«, siger Tina Nedergaard. 
</p><p>
»Det må være meget, meget hårdt for pårørende at opleve, fordi det kan blive 
meget vanskelligt at opretholde den kontakt, vi tillægger betydning«. 
</p><h3>
Forslag: Flyt bevisbyrden 
</h3><p>
Hvis politikerne ønsker at ændre i loven, bør de se på bevisbyrden, foreslår 
advokat Lone Brandenborg. 
</p><p>
»Lige nu er udgangspunktet, at forældremyndigheden bliver hos faren - med 
mindre det <i>ikke</i> er godt for barnet. Den modsatte vej kunne være, hvis 
forældremyndigheden bliver frataget - med mindre det er bedst for barnet at 
være hos faren«. 
</p><p class=" bl-elem">
»Budskabet er bare, at det er rigtig, rigtig vigtigt at man har børnenes tarv 
for øje - og ikke retfærdighedsfølelsen. Fordi retfærdigheden groft sagt er 
gjort op, når han bliver dømt til 12 års fængsel«. 
</p>	
</div>

</div></body></html>
