---
layout:     post
title: 	    "'Gongen' ringer for uendeligheden og de helt store sammenhænge"
post_author:	    
post_date:	    Fri, 10 Apr 2015 12:37:13 +0200
post_site:	    politiken.dk 
post_link:	    http://politiken.dk/kultur/ECE2622552/gongen-ringer-for-uendeligheden-og-de-helt-store-sammenhaenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Klokkestøber Grassmayr står højt oppe på en sakselift og bakser med den 
stålkugle, som skal fare igennem luften, ramme den syv en halv meter høje 
rørformede bronzeklokke og fremkalde en dyb, gungrende lyd, der markerer, at 
et barn er født i Aarhus. 
</p><p>
»Hvordan går det«, råber Kirstine Roepstorff op til støberen. 
</p><p>
Det er omkring halvandet år siden, hun satte de første streger på et stykke 
papir, og nu er det så næsten ved at være virkelighed. Dér hænger klokken. 
Skinnende og mægtig. 
</p><p>
Men stadig tavs. 
</p><p>
»Det varer et stykke tid endnu«, råber Grassmayr. 
</p><div class="art-fakta article-box">
<h4 class="">
Gongen</h4>
<div class="fakta-body" data-buildingblock="embedded_factboxlink">
<p>
Kunstneren <b>Kirstine Roepstorff </b>har skabt en rørformet klokke – kaldet 
Gongen - til biblioteket i det nye kulturhus Dokk1 på havnen i Aarhus. 
</p><p>
Gongen - som ikke officielt skal hedde Gongen - er et 7,5 m langt bronzerør 
med en diameter på 80 cm og <b>en vægt på 2,7 ton. </b></p><p>
Når forældrene til et nyfødt barn på Aarhus Universitetshospital i Skejby 
trykker på et ikon på en iPad, udløses en stålkugle, som rammer klokken og 
fremkalder en <b>kontrolleret, dyb lyd, </b>der vil kunne høres af gæster på 
biblioteket. 
</p><p>
Gongen er fremstillet på <b>klokkestøberiet Grassmayr </b>i den 
østrigske by Innsbruck. 
</p><p>
Politiken følger i denne uge installeringen af klokken i Aarhus. 
</p><p class=" bl-elem">
I første artikel talte vi med <a class="embeddedlink" href="http://politiken.dk/kultur/ECE2619272/snart-bimler-en-gigantisk-bronzeklokke-for-de-nyfoedte-aarhusianere/">chefjordemoder Joan 
Dürr</a>. <br/>
Herefter mødte vi <a class="embeddedlink" href="http://politiken.dk/kultur/ECE2620816/kaempekran-har-lirket-klokkestoeberens-smertensbarn-paa-plads-i-aarhus/">klokkestøberen, der var med i 
Aarhus for at se sit smertensbarn komme på plads. </a><br/>
I dag taler vi med kunstneren bag projektet. 
</p>
</div>
</div><p>
Så kan vi lige så godt gå hen og få os en kop kaffe, synes kunstneren. Og den 
er jeg med på. Det er også ved at være på tide, jeg finder ud af, hvilke 
tanker Roepstorff har gjort sig om den her klokke. Det er jo hende, der har 
fundet på den. </p><p>
Vi forlader det katedralstore rum i det ikke helt færdigindrettede 
hovedbibliotek, som sammen med borgerservice kommer til at optage pladsen i 
denne rumskibsagtige bygning på havnen. 
</p><p>
Et lille stykke oppe ad Aarhus Å sætter vi os foran en café. 
</p><p>
»Hvordan fik du ideen til klokken?«, begynder jeg. 
</p><p>
»Man ved jo ikke, hvordan man får ideer«, svarer Kirstine Roepstorff. »Det er 
små sluser, der åbner sig i én …«. 
</p><p>
Men Aarhus Kommune havde gjort sig ret mange tanker om, hvad man gerne ville 
have ind på det nye bibliotek, fortæller hun. 
</p><p>
Værket skulle være interaktivt, appellere til folk i alle aldre og åbne sig 
mod havet. Det skulle helst også henvise til noget uendeligt og til kultur 
og fællesskab. 
</p><p>
Det skulle kort sagt rumme lidt af hvert. 
</p><p>
»Ud af dette opstod ideen om en klokke. Jeg vidste, at Aarhus altid har haft 
trang til at gro, og ud fra det perspektiv ville det være en god ide at 
fejre hvert nyt Aarhus-liv«. 
</p><p>
Hun har selv født tre piger, som nu er to, fire og seks år og hedder Ray, Oona 
og Ruby, og hun har nydt hver eneste graviditet og fødsel. Men det var ikke 
derfor, hun ville skabe klokken. 
</p><p>
»Jeg tænkte mere på skabelse end på fødsler. Skabelse rækker længere ud. Der 
skabes noget hver dag, hvert eneste minut, i det små og i det store …«. 
</p><p>
Og selv om der er tale om en klokke, så er hun ikke videre optaget af lyd og 
klang. Hun er optaget af vibrationer. 
</p><p>
»Alting vibrerer«, siger Kirstine Roepstorff. »Du vibrerer«. 
</p><p>
»Mener du helt bogstaveligt, at jeg sidder her og vibrerer?«, spørger jeg. 
</p><p>
»Ja. Hver eneste lille molekyle og hvert eneste atom inde i dig vibrerer. Alt 
har forskellige hastigheder. De store fjelde oppe i Norge vibrerer også«. 
</p><h3>
Vi er en del af evigheden 
</h3><p>
Det her er noget, Kirstine Roepstorff har sat sig grundigt ind i, kan jeg 
mærke. Det med vibrationer, cellernes konstante forandring og de helt store 
linjer i den menneskelige eksistens. 
</p><p>
»Kunst er som regel små hints til større sammenhænge«, siger hun. »Alle, der 
kigger på klokken, skal ikke have de samme associationer eller den samme 
oplevelse. Men det er baggrunden for, at jeg har lavet klokken«<span class="img-contimg-fl-right"><img class="image inlineLightBox" src="http://multimedia.pol.dk/archive/00927/klokkev_rk_i_Aarhus_927293w.jpg" alt="" border="0"/><span class="caption"><span class="f-img-caption">Rørklokken. 
</span>Det lange bronzerør er udsmykket med en opstigende sol, som illustrerer dagens første åndedrag. Og inde i solen er der et hav. Foto: Lasse Kofod</span></span></p><p>
Hun taler med en … ja, med en vibrerende intensitet om dette kolossale 
instrument, som kan minde os om, at vi er forbundet med en kvinde og et 
barn, vi ikke kender. At alting hænger sammen. 
</p><p>
Det lange bronzerør er udsmykket med en opstigende sol, som illustrerer dagens 
første åndedrag. Og inde i solen er der et hav. 
</p><p>
»Havet refererer til den samhørighed, man kan føle, når man hører lyden af et 
nyt barn på hospitalet i Skejby. Det refererer til, at hver eneste lille 
vandpyt hører til havet. Havet er forbindelsen til hele vores verden. Det 
samler vores klode«, siger kunstneren. 
</p><p>
Øverst oppe på klokken har hun anbragt tegnet for uendelighed, som for hende 
symboliserer sjælens evige liv. 
</p><p>
»Jeg tror på sjælens evige liv. Jeg er en del af evigheden«, siger hun med 
tryk på alle ordene. Hun prøver at forklare det for mig: 
</p><p>
»Det er som at ligge en aften og kigge op i en klar stjernehimmel. Men det er 
også en evighed, der går indad og åbner op til sjælens univers. Hvis man 
tillader sig selv at have det spænd i sin bevidsthed, så sætter det også 
det, man gør her og nu, i et større perspektiv». 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror på sjælens evige liv. Jeg er en del af evigheden
</p>
<p class="sender">
Kunstner Kirstine Roepstorff 
</p>
</blockquote>
</div><p>
»Men det betyder altså ikke, at jeg aldrig hidser mig op over småting«, 
tilføjer hun. </p><h3>
Gaver fra Venus og Jupiter 
</h3><p>
Noget andet, Kirstine Roepstorff godt kan lide ved klokken, er det materiale, 
den er skabt af: bronzen. 
</p><p>
Bronze er en legering, der normalt består af 90 procent kobber og 10 procent 
tin. Ved klokkestøbning er andelen af tin en smule større, fordi det giver 
en bedre klang. 
</p><p>
Roepstorff fortæller, at kobberet jo i sin tid blev brugt til telefontråde og 
er nært forbundet med det at kommunikere. Desuden vibrerer dette metal til 
planeten Venus, som står for skabelse, omsorg, nærhed og kærlighed. Og tin 
er et blødt og fleksibelt metal, der vibrerer til Jupiter, som er planeten 
for sådan noget som lykke, sundhed og rigdom. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/NET-aarhus-sygehus-_926581a.gif" alt="" border="0"/></span>
»Så når klokken ringer for en ny eksistens, bliver der frigjort både Venus- og 
Jupiter-kvaliteter. Der frigøres gode gaver til det nyfødte barn. Det er 
bronzens kvalitet«. 
</p><p>
Klokken hænger 180 centimeter over gulvet og inviterer til, at folk går hen og 
rører ved den og mærker vibrationerne, når den bimler. 
</p><p>
Pludselig ser Kirstine Roepstorff på mig med et eftertænksomt blik og siger, 
at det her med vibrationer, planeter og sjælens evige liv nok kommer til at 
lyde lidt højtsvævende. Folk skulle nødig tro, hun var en hippie eller noget 
i den stil. 
</p><p>
»Selvfølgelig handler klokken først og fremmest om, at hov: der er født et 
barn i Aarhus«, griner hun. 
</p><h3>
Lyden af uendelighed 
</h3><p>
Klokken har ikke fået et navn. Den har haft arbejdstitlen ’Gongen’, men det 
var aldrig tænkt som det endelige navn. 
</p><p>
»Det bedste ville være, hvis klokken fik et navn i folkemunde. Et navn, som er 
bedre end noget, jeg kunne finde på«, siger Kirstine Roepstorff, mens vi 
betaler for kaffen. 
</p><p>
Vi må tilbage til biblioteket og se, om den østrigske klokkestøber Peter 
Grassmayr har fået klokken til at virke. 
</p><p>
På vejen spørger jeg Kirstine Roepstorff, om hun ikke er nervøs for, at folk 
på biblioteket får et chok, når et nyslået forældrepar på fødeafdelingen i 
Skejby ved et tryk på en iPad udløser stålkuglen, så den hamrer ind i det 
velvoksne bronzerør? 
</p><p>
Men det er der ingen fare for, forklarer hun, for Grassmayr-brødrene har gjort 
sig umage med at skabe en blød og melodisk klang, som næppe kan høres uden 
for det rum, klokken hænger i. 
</p><p>
Peter Grassmayr står stadig oppe på sakseliften og arbejder med den mekanisme, 
der skal styre stålkuglen, som hænger i to tynde stålwirer. Endnu fungerer 
det ikke, men han kan da godt give en manuel demonstration af, hvordan 
Gongen - som ikke skal hedde Gongen - kommer til at lyde. 
</p><p>
Grassmayr sender kuglen af sted. 
</p><p>
»BOOOOOM …«, siger det. 
</p><p><i class=" bl-elem">Politiken har over tre dage fulgt opsætningen af Gongen i Aarhus. Dette er 
sidste kapitel i serien. </i></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00927/klokkev_rk_i_Aarhus_927245y.jpg" alt="" border="0"/><span class="caption"><span class="f-img-caption">Enorm. 
</span>Gongen blev hejst ind på biblioteket via et ovenlysvindue ved hjælp af en kæmpe kran. Foto: Lasse Kofod</span></span></p>	
</div>

</div></body></html>
