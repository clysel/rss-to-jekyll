---
layout:     post
title: 	    "Voldsomt dobbelt selvmordsangreb skræmmer eksperter"
post_author:	    
post_date:	    Sat, 21 Mar 2015 13:11:35 +0100
post_site:	    politiken.dk 
post_link:	    http://politiken.dk/udland/ECE2598013/voldsomt-dobbelt-selvmordsangreb-skraemmer-eksperter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et angreb mod to moskeer i Yemen i går kan være et skridt i retningen mod en 
endegyldig borgerkrig, frygter to internationale eksperter.
</p><p>
Omkring 140 mistede livet under fredagens blodige angreb mod to moskeer i 
Yemens hovedstad, Sanaa, da flere selvmordsbombere sprængte sig selv i 
luften udenfor to shiamuslimske moskeer.
</p><p>
Flere hundrede blev såret ved angrebene.
</p><p>
»Yemenitterne er vant til vold, men ikke så brutalt som dette«, siger 
analytikeren Farea al-Muslimi til avisen New York Times.
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2597395/selvmordsbombere-skaber-blodbad-i-moske/">Selvmordsbombere skaber blodbad i 
moske</a></p><p>
Dermed er Yemen ramt af den samme sekteriske vold, som har ramt Syrien og 
Irak, skriver avisen. Der hentydes formentlig til, at gruppen, som har taget 
ansvar for fredagens angreb, er tilknyttet Islamisk Stat, som kontrollerer 
dele af Syrien og Irak.
</p><p>
»Det er et meget skræmmende tidspunkt«, siger den politiske analytiker, der 
til daglig bor i Sanaa.
</p><p>
Yemen har stået uden regering siden januar, da den shiamuslimske 
Houthi-bevægelse afsatte præsident Abd-Rabbu Mansour Hadi og satte ham i 
husarrest.
</p><p>
Den afsatte præsident er siden flygtet til sin fødeby Aden i det sydlige 
Yemen, hvor han har anmodet det internationale samfund om hjælp med 
konflikten.
</p><p>
I mellemtiden har Yemen været politisk lammet.
</p><h3>
»Fjender af liv«
</h3><p>
Analytikeren Sama'a al-Hamdani mener, at angrebene passer ind i et mønster af 
stigende vold, som langsomt vil vokse sig større.
</p><p>
I et brev til de efterladte efter fredagens angreb, skriver Abd-Rabbu Mansour 
Hadi, at der er tale om en terrorhandling.
</p><p>
»Sådanne afskyelige angreb kan kun ske, fordi de er fjender af liv«, skriver 
han.
</p><p>
»Shia-ekstremisme, repræsenteret af den væbnede Houthi-milits, og 
sunni-ekstremisme, ved al-Qaeda, er to sider af samme sag, som ikke ønsker 
velfærd og stabilitet for Yemen og dets folk«, skriver Hadi videre.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2597420/terrorekspert-is-vil-udnytte-kaos-i-yemen/">Terrorekspert: IS vil udnytte 
kaos i Yemen</a></p><p>
En lokal militant gruppe har taget ansvaret for angrebet og hævder at tilhøre 
Islamisk Stat (IS).
</p><p>
Det er dog endnu ikke bekræftet, lyder det fra Det Hvide Hus i USA.
</p><p>
»Vi har tidligere set sådanne påstande fra andre ekstremistiske grupper. Det 
ser ud til, at sådanne påstande ofte falder, fordi de mener, at det gavner 
deres propaganda«, siger talsmand Josh Earnest.
</p><h3>
Overlevende blev også angrebet
</h3><p>
Det første angreb fandt sted i Badr-moskéen i det sydlige Sanaa, hvor en 
selvmordsbomber sprængte sig selv i luften inde i moskéen.
</p><p>
Da de overlevende flygtede ud af moskéen, blev de angrebet af en 
medsammensvoren udenfor.
</p><p>
Samme scenarie gentog sig ved al-Hashuh moskéen i det nordlige Sanaa.
</p><p class=" bl-elem">
Moskéerne, der ikke ligger langt fra Sanaas bymidte, tiltrækker hovedsageligt 
tilhængere af den shiamuslimske Houthi-gruppe, som dominerer Yemen efter en 
offensiv sidste år.
</p>	
</div>
</div></body></html>
