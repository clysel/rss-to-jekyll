---
layout:     post
title: 	    "Lille lyspunkt for Contador, mens Cancellara brillerer"
post_author:	    
post_date:	    Tue, 17 Mar 2015 18:36:28 +0100
post_site:	    politiken.dk 
post_link:	    http://politiken.dk/sport/ECE2592133/lille-lyspunkt-for-contador-mens-cancellara-brillerer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter Peter Sagan (Tinkoff-Saxo) i går var det et andet af de allervarmeste 
bud på succes i den kommende søndags Milano-Sanremo, schweizeren Fabian 
Cancellara (Trek), der i dag kunne lade sig hylde som etapevinder i 
Tirreno-Tirreno-Adriatico. 
</p><p>
På den 10 km lange enkeltstart op og ned langs Adriaterhavskysten ved San 
Bennedetto del Tronto tog en af det seneste tiårs mest lysende 
klassikerstjerner forskud på fødselsdagsfestlighederne – han fylder 34 i 
morgen – ved at sætte samtlige 137 rivaler på plads. 
</p><p><b class="ext-link">MÅSKE:</b><a class="embeddedlink" href="http://politiken.dk/sport/cykling/ECE2590585/contador-faar-chancen-for-at-rette-op-paa-stor-skuffelse/">Contador får chancen for at rette op 
på stor skuffelse</a></p><p>
Med tiden 11.23 minutter, gennemsnitshastighed 52,708 km/t, fik tempofænomenet 
fra Alpelandet revanche mod den italienske mester i disciplinen Adriano 
Malori (Movistar), der blev henvist til andenpladsen med fire sekunder. 
</p><p>
Rækkefølgen var lige omvendt i onsdags med et enkelt sekund i Maloris favør, 
da det syv dage lange italienske WorldTour-arrangtement indledtes med en 5,4 
km prolog i Lido di Camaiore ved Middelhavet. 
</p><h3>
Quintana blev på tronen trods dårlig enkeltstart 
</h3><p>
Hverken Cancellara, Malori eller Sagan var i nærheden af at hævde sig blandt 
de bedste i det samlede klassement, hvor spændingen i forbindelse med 
enkeltstarten var knyttet til de muligheder, der var for rokeringer på 
placeringerne efter den førende colombianer Nairo Quintana (Movistar), men 
der skete nu kun ganske små forandringer. 
</p><p><b class="ext-link">PROBLEM:</b><a class="embeddedlink" href="http://politiken.dk/sport/cykling/ECE2588907/riis-og-co-rammer-bunden-i-jagten-paa-verdenstronen/">Riis og Co. rammer bunden i jagten på 
verdenstronen</a></p><p>
Sidste års Giro d’Italia-konge forekom urørlig med et forspring inden etapen 
på 39 sekunder til hollænderen Bauke Mollema (Trek) som den nærmeste rival. 
</p><p>
Selv om den 25-årige sydamerikaner langt fra kørte nogen imponerende 
enkeltstart – nr. 51 slået med 55 sekunder af Cancellara – satte han da 
heller ikke førstepladsen over styr, og på tilsvarende vis bevarede Mollema 
og colombianeren Rigoberto Uran (Etixx Quick Step) de to andre podiepladser. 
</p><h3>
Contador sluttede bedre af en kommende rundtursrivaler 
</h3><p>
Top-10 kom herefter til at se således ud: 1. Quintana, 2. Mollema 18 sekunder, 
3. Uran 31, 4. Thibaut Pinot (FDJ) 35, 5. Contador 39, 6. Steven Cummings 
(MTN-Qhubeka) 40, 7. Wouter Poels (Sky) 56, 8. Domenico Pozzovivo (Ag2r) 59, 
9. Adam Yates (Orica-GreenEdge) 1.09 minut, 10. Roamn Kreuziger 
(Tinkoff-Saxo) 1.11. 
</p><p>
Overordnet må Contadors femteplads konstateres som en skuffelse alt den stund, 
at den 32-årige spanier stillede op med en klokkeklar ambition og 
forventning om at gentagte sidste sæson sejr, men allerede på prologen i 
onsdags, viste han svaghedstregn, og den styrke, han afslørede i bjergene 
for knap en måned siden i Ruta del Sol, formåede han ikke at trylle frem 
igen på de italienske klatreture. 
</p><p><b class="ext-link">LETTELSE:</b><a class="embeddedlink" href="http://politiken.dk/sport/cykling/ECE2590003/milliardaeren-riis-og-sagan-i-faelles-enorm-forloesning/">Milliardæren, Riis og Sagan i fælles 
enorm forløsning</a></p><p>
Til gengæld bød enkeltstarten på det lille lyspunkt, at Contador viste 
fremgang i forhold til prologen samt ikke mindst, at han var bedre end de 
konkurrenter, han ventes at skulle dyste med om hæder senere på sæsonen i 
Giro d’Italia og Tour de France. 
</p><p>
Spanieren blev nr. 15 på etapen slået med 31 sekunder af Cancellara, men han 
besejrede eksempelvis Quintana med 24 sekunder, Uran med syv, Pinot med to 
og Vincenzo Nibali (Astana) med et. 
</p><h3>
Tinkoff-Saxos dansker imponerer med 13.-plads 
</h3><p>
Tinkoff-Saxos bedste på enkeltstarten blev ligesom på prologen polakken Maciej 
Bodnar, der på femtepladsen var 16 sekunder efter den vindende schweizer. 
</p><p>
Christopher Juul-Jensen imponerede som nr. 13 et halvt minut efter Cancellara, 
men ét sekund foran kaptajnen Contador, efter at den unge dansker undervejs 
har indtaget en fremtrædende hjælperrolle i det russiske mandskabs ihærdige 
kollektive indsats. 
</p><p>
Til gengæld slappede Peter Sagan gevaldigt af oven på gårsdagens 
jubeloplevelse. Han sluttede sidst af de 138 fuldførende med et minus på 
2.59 minutter, men kunne så glæde sig over mere hyldest som vinder af 
pointkonkurrencen. 
</p><p>
Løbets anden danske deltager, debutanten Magnus Cort, der har fået mange roser 
med på vejen af sin australske arbejdsgiver Orica-GreenEdge, blev sparet for 
de sidste strabadser og stillede ikke op på enkeltstarten. 
</p><h3>
Cancellara på podiet i Milano-Sanremo fire år i træk 
</h3><p>
For den firedobbelte verdensmester i enkeltstart Fabian Cancellara – senest 
han tronede øverst på VM-sejrsskamlen var i 2010 – var det den første 
internationale gevinst i kamp mod klokken siden begyndelsen af september 
2013, da han slog til i Vuelta a España. 
</p><p>
Schweizeren med den storslåede karriere – hovedparten af højdepunkterne er 
registreret i tjeneste hos Bjarne Riis – har i denne sæson allerede vundet 
en etape i Tour of Oman for en måned siden, da han henviste Alejandro 
Valverde (Movistar) og Greg Van Avermaet (BMC) til de to andre podiepladser. 
</p><p>
Cancellara vandt Tirreno-Adriatico i 2008, og dengang fulgte han umiddelbart 
efter op med også at triumfere i Milano-Sanremo, da hans finaleoffensiv 
bragte ham i mål fire sekunder foran en lille gruppe anført af italieneren 
Flippo Pozzato og belgieren Philippe Gilbert. 
</p><p class=" bl-elem">
De seneste fire sæsoner har schweizeren stået på podiet i Sanremo – som nr. 3 
i 2013 og 2 de tre øvrige, senest overtrumfet af nordmanden Alexander 
Kristoff (Katusha) – så det er yderst forståeligt, hvis forventningerne i 
Trek-lejren er skruet højt i vejret i forbindelse med den forestående 
klassiker. 
</p>	
</div>
</div></body></html>
