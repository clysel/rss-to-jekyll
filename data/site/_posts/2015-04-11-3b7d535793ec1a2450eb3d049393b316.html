---
layout:     post
title: 	    "Ikke helt vellykket film rummer intense stemningsbilleder"
post_author:	    
post_date:	    Sat, 11 Apr 2015 14:54:38 +0200
post_site:	    politiken.dk 
post_link:	    http://politiken.dk/kultur/filmogtv/cphpix/cphpixanmeldelser/ECE2624054/ikke-helt-vellykket-film-rummer-intense-stemningsbilleder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Gentlemen</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Drama. Instr.: Michael Marcimain. Sverige, 2014. 141 min. Spiller søndag 12.4. 
kl. 21.30 i Dagmar, lør. 18.4. kl. 11.30 i Grand og ons. 22.4. kl. 21.30 i 
Gloria.
</p></div>
</div><p>
Hvis man efter stærke svenske film som ’Force majeure’ og ’Snabba cash’ tror, 
at de derovre kun laver film om mænd, der svigter familien eller er for 
kriminelle til at have én, er ’Gentlemen’ en flot korrektion, en vildt 
ambitiøs filmatisering af en af det seneste halve århundredes mest 
storslåede svenske romaner: tidspanorama, dannelsesroman, kunstner- og 
skælmeroman og agentroman i ét stykke. <b/></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/ECE2622579/film-om-ikonisk-discoklub-er-genskabt---inklusive-ellers-forkastede-storbyscener/">Film om ikonisk discoklub er 
genskabt - inklusive ellers forkastede storbyscener</a></p><p>
Ikke helt igennem vellykket som film, men i de bedste passager intense 
stemningsbilleder af ungdommelig livsappetit og frygtløs hengivelse til 
frugtbart kaos frem for gold orden og kynisk menneskeforagt. 
</p><h3>
Holder sig til første roman 
</h3><p>
Klas Östergrens roman ’Gentlemen’ udkom allerede i 1980, da forfatteren var 25 
år, men som 50-årig fulgte han historien op med ’Gangsters’, og da udkom 
omsider begge romaner også på dansk. 
</p><p>
Filmen holder sig til den første romans handling, og den er også vidtforgrenet 
nok: Forfatterspiren Klas får i 1978 bestilling – og forskud! – på en 
’nutidig’ pendant til August Strindbergs skandaleombruste gennembrudsroman 
’Röda rummet’ fra 1879.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p>
Men mødet med en ung pianist og komponist, Henry Morgan, fører ham 
tilsyneladende på afveje: Henry er også bokser, dandy og forfører, en 
korrekt klædt småsvindler og en uendeligt charmerende optimist, der forstår 
at vende enhver situation til det bedste. 
</p><p>
Undtagen den situation, som hans bror, Leo Morgan, er i, for nok var lillebror 
lyriktalent allerede som 14-årig, men efter de sene 1960’eres og tidlige 
70’eres oprør og stofeksperimenter har han været indlagt på psykiatrisk 
afdeling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2621080/idealisten-viser-dr-i-lommen-paa-statsmagten-og-alle-i-lommen-paa-amerikanerne/">'Idealisten' viser DR i lommen 
på Statsmagten, og alle i lommen på amerikanerne</a></p><p>
Klas flytter ind i brødrenes herskabelige lejlighed på Hornsgatan i Stockholms 
Söder-kvarter, et gemytligt nabolag af småhandlende og smådrankere. 
</p><p>
Men klaverbokser Henry forelsker sig i mystiske Maud, erhvervsmatadoren 
Wilhelm Sterners holdte elskerinde, og da Leo bliver udskrevet og prøver at 
skrive igen, kommer han på sporet af en længe hemmeligholdt svensk 
våbenproduktion til Nazityskland, som Sterners ’Griffelkoncern’ stod for. 
</p><h3>
Svenske og danske stjerner 
</h3><p>
Vidnerne i våbenaffæren dør på stribe, Leo får tilbagefald, og Henry, der har 
ordnet alting, løsner slipset og forsvinder sporløst i dagevis. 
</p><p>
Samtidig presser forlæggeren <i>romanfiguren</i> Klas Östergren, som 
altså på én gang beskriver og selv gennemlever disse omtumlende begivenheder 
i den store lejlighed i Strindbergs gamle kvarter! Hvor det hele virkelig 
alligevel begynder at ligne et sidestykke til ’Röda rummet’s kapitalboomende 
overgangstid, nu bare flyttet til skiftet fra 1960’ernes tilrøgede jazzhuler 
til 1970’ernes hashbølgende rockkoncerter og besættelser, begge troværdigt 
genskabt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2621164/energisk-og-ironisk-highschoolkomedie-knaekker-halsen-paa-utaalelig-moraliseren/">Energisk og ironisk 
highschoolkomedie knækker halsen på utålelig moraliseren</a></p><p>
Store svenske stjerner plus et par danske befolker det lovlig vidtløftige plot 
og figurgalleri, men midt i kaos stråler dansksvenske David Dencik endnu en 
gang suverænt i rollen som Henry, ungdommelig livsoptimist, cool forfører og 
altopofrende storebror til den syge Leo. Hvis plagede ansigt er Sverrir 
Gudnasons (som spillede Hugo Alfvén i ’Marie Krøyer’), mens David Fukamachi 
Regnfors spiller unge Klas, og Ruth Vega Fernandez er myg og mystisk som 
Maud. 
</p><p class=" bl-elem">
Alle med den dobbelttydighed, der er en styrke i romanen, men nok lidt mere 
svaghed på film, hvor vi er vant til tydeligere vejvisere. 
</p>	
</div>

</div></body></html>
