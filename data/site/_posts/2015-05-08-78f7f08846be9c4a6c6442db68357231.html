---
layout:     post
title: 	    "CO2-niveau sætter rekord"
post_author:	    
post_date:	    Fri, 08 May 2015 14:48:27 +0200
post_site:	    politiken.dk 
post_link:	    http://politiken.dk/fasttrack/ECE2661263/co2-niveau-saetter-rekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det er meget vanskeligt at forestille sig, at vi kan holde 2 graders-målet, 
hvis vi kommer på den anden side af 450 ppm
</p>
<p class="sender">
Jens Hesselbjerg, forskningsleder, DMI 
</p>
</blockquote>
</div><p>
Mens stigningen i det globale udslip af CO2 fra afbrænding af kul, olie og gas 
er ved at flade ud, stiger koncentrationen af drivhusgassen i atmosfæren 
stadig. I marts i år nåede koncentrationen globalt set op på 400 ppm 
(milliontedele). Det er det højeste niveau i mindst to millioner år. 
</p><p>
Udviklingen overrasker ikke forskningschef på DMI, Jens Hesselbjerg, som har 
været med til at udarbejde flere af FN’s klimarapporter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/klima/ECE2614180/de-fleste-lande-misser-klimadeadline/">De fleste lande misser 
klimadeadline </a></p><p>
»Det måtte jo komme. Tidligere i år fik vi et lille, positivt signal på 
udslippene, som i 2014 var nogenlunde på niveau med året før. Men 
stabilisering af udledningerne er ikke nok i sig selv. Hvis vi skal undgå de 
værste scenarier med hensyn til global opvarmning, skal vi standse 
stigningen i koncentrationerne«, siger Jens Hesselbjerg. 
</p><h3>
Vil holde resten af året 
</h3><p>
Han hefter sig ved, at rekorden er sat i foråret, hvor planterne på den 
nordlige halvkugle er i vækst og dermed optager meget CO2. Jens Hesselbjerg 
forventer, at koncentrationen vil holde sig over 400 ppm resten af året. 
</p><p>
Ifølge Noaa, den statslige, amerikanske organisation, der står bag de globale 
målinger, varierer koncentrationen hen over året og topper normalt i maj. 
</p><p>
Atmosfærens indhold af CO2 er afgørende for de globale temperaturer. Jo højere 
koncentrationen er, des mere holder atmosfæren på solens varme, og det 
betyder stigende global opvarmning. 
</p><h3>
Globalt mål 
</h3><p>
Alverdens lande har sat sig som mål at begrænse den globale opvarmning til 2 
grader i forhold til temperaturen, før industrialiseringen og afbrændingen 
af kul, olie og gas for alvor tog fart. Det svarer til et CO2-indhold i 
atmosfæren på 450 ppm. 
</p><p>
»Det er meget vanskeligt at forestille sig, at vi kan holde 2 graders-målet, 
hvis vi kommer på den anden side af 450 ppm«, siger Jens Hesselbjerg. 
</p><p>
CO2-koncentrationen i atmosfæren er steget med over 120 ppm siden 
før-industriel tid, og den globale middeltemperatur ligger i dag 0,8 grader 
højere end dengang. 
</p><p>
LÆS OGSÅ <a class="embeddedlink" href="http://politiken.dk/oekonomi/ressourceoekonomi/ECE2482987/klimafond-klarer-foerste-hurdle/">Klimafond klarer første hurdle</a></p><p>
James Butler, leder af Noaa’s Global Monitoring Division, siger i en 
pressemeddelelse, at udledningen af fossile brændsler skal falde med 80 
procent for at standse stigningen i atmosfærens CO2-indhold. Et fald vil 
kræver yderligere reduktioner i udledningerne, og det vil tage tid, før det 
slår igennem. 
</p><p>
Noaa målte for første gang 400 ppm i Arktis for tre år siden. I 2013 viste 
målingerne på Noaa’s observatorium på Hawai samme niveau. Marts måned i år 
er imidlertid første gang, at niveauet er nået over hele kloden. 
</p><p>
Sidst i november vil alverdens lande på et møde i Paris forsøge at nå til 
enighed om en global klimaaftale, som skal begrænse opvarmningen. 
</p><p class=" bl-elem"/>	
</div>

</div></body></html>
