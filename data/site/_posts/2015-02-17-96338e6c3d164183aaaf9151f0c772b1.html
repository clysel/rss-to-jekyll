---
layout:     post
title: 	    "Jøder føler sig truet i hele Europa"
post_author:	    
post_date:	    Tue, 17 Feb 2015 19:13:47 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549773/joeder-foeler-sig-truet-i-hele-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
De franske jøder vågnede i går op til endnu et chok med nyheden om, at den 
jødiske kirkegård i byen Saar-Louis på grænsen mellem Frankrig og Tyskland 
blev raseret og udsat for hærværk søndag aften. 
</p><p>
»Ikke én sten står oprejst; alt er ødelagt«, siger en af de ansvarlige for 
kirkegården efter hærværket, som har udløst voldsomme reaktioner i Frankrig. 
I går indrømmede flere unge at stå bag. 
</p><p>
»Det bliver værre og værre«, siger Roger Cukierman, formand for Crif, 
sammenslutningen af jødiske organisationer i Frankrig, og stemningen er 
trykket efter hærværket, mordene på jødiske gidsler for godt en måned siden 
i Paris og mordet ved synagogen i København lørdag. 
</p><h3>
Rabbiner: det er et mønster 
</h3><p>
Jøder i andre lande reagerer også. 
</p><p>
»Vi taler ikke om én isoleret handling. Der er et mønster«, siger rabbiner 
Barry Marcus fra den centrale synagoge i London, og ifølge rabbiner Menachem 
Margolin fra European Jewish Association gør lederne i EU ikke 
tilstrækkeligt for at sikre de jødiske institutioner døgnet rundt. 
</p><p>
Europarådet advarer også. I dag offentliggør institutionen en rapport om 
overtrædelse af menneskerettigheder i Frankrig, og her figurerer den hastigt 
tiltagende antisemitisme på en fremtrædende plads. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2548760/udenlandske-aviser-antisemitisme-sover-let/">Udenlandske aviser: 
Antisemitisme sover let</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/France_Jewish_Cemet_914125w.jpg" alt="" border="0"/><span class="caption"><span class="f-img-caption">vandalisme. 
</span>Den jødiske kirkegård i byen Saar-Louis, på grænsen mellem Frankrig og Tyskland, blev raseret og udsat for hærværk søndag aften. Foto: Christian Lutz/ AP.</span></span>
En midaldrende jødisk mand i byen Sarcelles uden for Paris, der huser en stor 
jødisk befolkningsgruppe, betegner over for Politiken situationen som 
dramatisk. 
</p><p>
»Vi er franskmænd, men vi føler os ikke længere velkomne her. Hvordan tror I, 
det er, når vi skal aflevere vores børn i jødiske skoler, der er bevogtet af 
soldater, eller når vores børn bliver hånet af andre i en offentlig fransk 
skole?«. 
</p><h3>
Fordobling på et år 
</h3><p>
I Frankrig er antallet af jøder, som udvandrer til Israel eller USA, fordoblet 
mellem 2013 og 2014. 
</p><p>
De fleste henviser til trusler fra især unge yderligtgående muslimer. 
</p><p>
Antallet af antisemitiske hadforbrydelser i Frankrig er steget med 101 procent 
mellem 2013 til 2014 til i alt 851 anmeldte sager. Hertil kommer alt det, 
som ikke er registreret. 
</p><div class="art-quote article-box">
<p class="quote"/>
<blockquote>
<p class="quote-txt">
Helt grundlæggende er vores holdning, at vi er danske statsborgere 
</p>
<p class="sender">
Dan Rosenberg Asmussen, Det Jødiske Samfund i Danmark 
</p>
</blockquote>
</div><p>
Situationen er anderledes i Danmark, hvor antallet af hadforbrydelser er på et 
lavt niveau, mener Dan Rosenberg Asmussen, der er formand for Det Jødiske 
Samfund i Danmark.</p><p>
»Vi taler om trusler på de sociale medier, lidt hærværk, lidt råb på gaden og 
i de allergroveste tilfælde nogle, der blev spyttet på, eller hvor nogen 
forsøgte at rive deres davidsstjerne af«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2548202/hollande-danmark-oplever-hvad-vi-gik-igennem-for-en-maaned-siden/">Hollande: Danmark oplever, 
hvad vi gik igennem for en måned siden</a></p><p>
I weekenden opfordrede den israelske regeringschef, Benjamin Netanyahu, som i 
disse dage fører valgkamp, jøder over hele verden til at udvandre til 
Israel. 
</p><p>
»Denne bølge af angreb vil fortsætte. Naturligvis har jøder krav på 
beskyttelse i hvert land, men vi siger til jøderne, til vores brødre og 
vores søstre: Israel er jeres hjem. Vi forbereder os på at modtage en massiv 
indvandring fra Europa«. 
</p><h3>
Danske jøder bliver 
</h3><p>
Men Dan Rosenberg Asmussen vurderer ikke, at Benjamin Netanyahus opfordring 
vinder større gehør i Danmark. 
</p><p>
»Helt grundlæggende er vores holdning, at vi er danske statsborgere, men 
åbenbart, fordi vi er jøder – vi har selv svært ved at forklare det – har vi 
et særligt sikkerhedsbehov«, siger han: 
</p><p>
»Det er det, vi beder de danske myndigheder om at tage alvorligt. Og gør de 
det, kan jeg ikke se, hvorfor man ikke skulle vælge at blive boende i 
Danmark«. 
</p><p>
Efter begivenhederne i Paris og angrebet på det jødiske museum i Bruxelles har 
de danske jøder ifølge Dan Rosenberg Asmussen bedt politiet om at 
genoverveje sikkerhedsberedskabet omkring de jødiske institutioner, og nu er 
situationen skiftet igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2549469/danmark-og-de-danske-joeder-hoerer-sammen/">Danmark og de danske jøder 
hører sammen</a></p><p>
»Min tanke er, at det med weekendens hændelser må være nemt at konkludere, at 
trusselsniveauet er reelt. Også i Danmark«, siger han. 
</p><p>
Statsminister Helle Thorning Schmidt (S) kommenterede den israelske 
regeringschefs udspil på et pressemøde i går. Hun henviste til en samtale 
med Benjamin Netanyahu: 
</p><p>
»Vi talte ikke om hans appel til jøderne. Jøderne hører til her og er en del 
af det danske samfund. Det er mit budskab til det jødiske samfund«. 
</p><p>
Den 25-årige Samuel siger stort set det samme som Dan Rosenberg Asmussen over 
en kop kaffe på en bar i Sarcelles. 
</p><p>
»Jeg har mit liv her i Frankrig, og ingen skal jage mig væk. Vi jøder skal 
ikke endnu en gang være et folk på flugt, men jeg forstår alle dem, som har 
fået nok«. 
</p><h3>
Konflikten i Mellemøsten 
</h3><p>
I efteråret 2012 blev et jødisk supermarked i Sarcelles angrebet med granater, 
og det kom til voldsomme sammenstød mellem jøder, politi og unge muslimer, 
da Israel sidste sommer bombarderede Gaza som svar på palæstinensiske 
raketangreb mod mål i Israel. 
</p><p>
»I dag finder krigene i Mellemøsten deres forlængelse i Frankrig og i Europa«, 
lyder vurderingen fra den franske senator og religionsforsker Esther 
Benbassa, og der er en klar sammenhæng mellem antisemitiske – og 
antimuslimske – forbrydelser og spændingerne i Mellemøsten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2548741/rune-lykkeberg-terror-vender-vores-samfunds-principper-imod-os/">Rune Lykkeberg: Terror vender 
vores samfunds principper imod os</a></p><p>
Ifølge forskeren Cecilie Stokholm Banke fra DIIS, Dansk Institut for 
Internationale Studier, eksisterer den klassiske antisemitisme, som var på 
retur, fortsat. 
</p><p>
»Men inden for de sidste ti år er antisemitisme for alvor kommet tilbage på 
den europæiske dagsorden, fordi forskere mente at kunne se en ny sammenhæng 
mellem antisemitisme, indvandrere med muslimsk og arabisk baggrund og så 
Mellemøstkonflikten. Det var det, der dengang bragte antisemitisme på 
dagsordenen igen«. 
</p><p>
Spørgsmålet er så, om der er tale om antisemitisme. »Der ligger en 
diskussionher,der handler om, hvorvidtdemonstrationer med slagord som ’Jews 
are pigs’erudtryk forantisemitisme, altså racisme, eller det er en reaktion 
på denisraelskepolitik, og der kan det være meget svært atadskille de to 
ting«, vurderer Cecilie Stokholm Banke. 
</p><h3>
Jøder bliver myrdet 
</h3><p>
Ude i Sarcelles og i de jødiske butikker i Marais-kvarteret i Paris kan stort 
set alle berette om overfald, hånlige tilråb og trusler. Muslimer kan gøre 
det samme, for antallet af hærværk mod moskeer er også stigende. 
</p><p>
»Det er uacceptabelt og tragisk. Men tilbage står, at det er os, der bliver 
skudt på; det er os, der bliver myrdet«, siger Samuel i Sarcelles få 
hundrede meter fra den ene af byens to moskeer, der er bevogtet af soldater. 
</p><p>
I Toulouse i Sydfrankrig, hvor terroristen Mohammed Merah i 2012 myrdede tre 
børn og en lærer på en jødisk skole, er byens jødiske befolkning halveret i 
de seneste 20 år, og tendensen tager hastigt til, siger en repræsentant for 
den jødiske befolkningsgruppe i byen. 
</p><p class=" bl-elem">
Sidste år blev der indgået to jødiske ægteskaber i byen, og ingen jøder 
flytter dertil. »Med den rytme vil vi være 2.000 tilbage om 10 år«, siger 
den jødiske repræsentant til avisen Le Dépêche du Midi. 
</p>	
</div>
</div></body></html>
