---
layout:     post
title: 	    "Exit poll: Konservative får større forspring end forventet"
post_author:	    
post_date:	    Thu, 07 May 2015 23:42:56 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2660305/exit-poll-konservative-faar-stoerre-forspring-end-forventet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<p>
Den første exit poll, efter at det sidste britiske kryds er sat, er klar og 
billedet mere tydeligt end ventet: 
</p><p>
De Konservative med David Cameron i spidsen får ifølge målingen 316 mandater, 
mens Labour må nøjes med 239. 
</p><p>
De seneste målinger i går og i dag op til stemmeafgivningen har ellers ikke 
blot fastholdt de to procents forskel, der har kendetegnet de seneste fem 
ugers valgkamp, men også indsnævret til et enkelt procentpoint eller slet og 
ret dødt løb. 
</p><h3>
Statitisk usikkerhed 
</h3><p>
Den netop indkomne exit poll er behæftet med en statitisk usikkerhed, men hvis 
det holder har David Cameron et solidt flertal, der atter vil placere ham i 
premierministerboligen i Downing Street 10. 
</p><p>
»Det ser ud som om, at Canerion er sikker på at blive siddende i Dawning 
Street«, siger Patrick Dunleavy, professor i politik ved London Schools of 
Economics. 
</p><p>
Selv ikke ved hjælp af det skotske nationalistparti, SNP, vil Labour kunne 
snuppe sejren - hvis, vel at mærke, målingen holder. SNP har ifølge målingen 
udsigt til lidt af en festaften - partiet får i målingen hele 58 mandater ud 
af 59 skotske mandater. 
</p><h3>
Stort spørgsmålsregn ved lederskab 
</h3><p>
De konservatives koalitionspartner, Liberal Demokraterne, ser, igen hvis 
målingen holder, ud til at få en katastrofal aften: Blot ti mandater mod 
sidste valgs 57 mandater viser exit pollen, og det sætter et stort 
spørgsmålstegn ved partileder Nick Cleggs fortsatte lederskab af partiet. 
</p><p>
»Det er ser ud, som om Liberal Demokarterne er kollapset. Men jeg forholder 
mig stadig skeptisk, selv om dette skulle blive det endelige resultat. Der 
er stadig mandater, der kan nå at flytte sig i løbet af natten. Ikke mange 
mandater skal flytte sig, før vi kan ud i en koalitionsregering eller 
mindretalsregering«, siger Patrick Dunleavy. 
</p><p>
De konservative fik ved sidste valg 307 mandater. 
</p><p>
Hvis Cameron vinder valget vil det så godt som være sikkert, at briterne skal 
ud i en folkeafstemning om medlemsskab af EU, hvilket vil skabe utryghed i 
resten af Europa. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_europa/ECE2657866/analyse-skal-vi-spille-britisk-domino-derfor-maa-thorning-haabe-at-cameron-taber-valget/">Analyse: Skal vi spille britisk 
domino? Derfor må Thorning håbe, at Cameron taber valget</a></p><p>
Labours leder Ed Miliband står til 239 mandater og har dermed tabt mandater i 
forhold til valget i 2010, der ellers blev set som et katastrofevalg for 
daværende Labour-leder Gordon Brown, der trak sig umiddelbart efter valget. 
</p><p class=" bl-elem">
650 mandater skal fordeles af en andel af de omkring 46 millioner 
stemmeberettigede briter - briterne skal registrere sig for at kunne stemme, 
og antallet offentliggøres først efter valget er ovre.Ved valget i 2010 var 
stemmeprocenten 65,1. 
</p>	
</div>

</div></body></html>
