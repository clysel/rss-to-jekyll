---
layout:     post
title: 	    "Velskrivende debutant giver sin hovedperson det belastede navn 'Pernille'"
post_author:	    
post_date:	    Wed, 18 Feb 2015 23:10:05 +0100
post_site:	    politiken.dk 
post_link:	    http://politiken.dk/kultur/boger/ECE2550301/velskrivende-debutant-giver-sin-hovedperson-det-belastede-navn-pernille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Pernille Abd-El Dayem: Inden for revet. Hjemsøgelser. 
</p><p class=" bl-elem">
Gyldendal, 64 sider, 149,95 kroner. 
</p>
</div>
</div><p>
Det sted, vi bebor, er ikke nødvendigvis lig med det sted, hvor vi føler, vi 
hører hjemme. Og måske er længslen efter et ideelt sammenfald mellem drømmen 
om hjemstedet og virkelighedens hjemsteder dømt til at skuffes. 
</p><p>
Debutanten Pernille Abd-El Dayem (f. 1985) har med den næsten prosalyriske og 
dejligt korte ’Inden for revet’ givet os en intens, personlig og interessant 
udforskning af det problem. 
</p><p>
Tekstens jeg blev belemret med det belastende navn ’Pernille’, og det er 
hende, der i fire afdelinger, ’Ude ved revet’, ’Lille brænding’, ’Brænding’ 
og ’Inden for revet’ lader sin egen tekst fungere som en sydende og rullende 
brænding, i hvilken små serielle undersøgelser af facetter af ’hjemsøgelser’ 
(som tekstens undertitel siger) finder sted. 
</p><p>
Hjem-søgelse, dels i forstanden at søge efter et hjemsted, dels i forstanden 
at blive genbesøgt, hjemsøgt, af erindringen om tidligere hjemsteder i 
barndommen. Hverken præpositionerne ’ude ved’ eller ’inden for’, angiver, at 
vi partout er hjemme. Det opretter en dobbelt bevægelse. 
</p><h3>
Et koralrev i krise 
</h3><p>
Én erindringsserie, der stikker ned i 1980’erne i Vestjylland, med mormor og 
morfar, og den enlige mor (far, og farmor og farfar, glimrer ved deres 
fravær), og én, der foregår i det skrivende nu, hvor Pernille først er i 
Danmark og dernæst i Mauritius, øst for Madagaskar, nede mod bunden af 
Østafrika. 
</p><p>
Dér opholdt morforældrene og moderen sig nemlig i 70’erne, og derfra 
hjembragte de som »souvenir« (som den afdøde mormor politisk ukorrekt kalder 
det) en bonusonkel, hvis slægtninge mor og datter nu besøger – og det er 
her, vi finder »revets sted«, det sted, som tekstens landskab er kalkeret 
over. 
</p><p>
Vi taler om et koralrev, der i dag er i krise. Men den glæde, og det begær, 
der åbner sig i mødet med revets sted, kan ikke dannes hvis man sejler hen 
over det eller dykker ned til det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2543387/olga-ravn-slipper-raseriet-loes-med-et-besaettende-sprogligt-overskud/">Olga Ravn slipper raseriet løs 
med et besættende sprogligt overskud</a></p><p>
For tekstens Pernille opstår begæret kun, mens hun står inde på bredden og 
betragter og lytter til revet og brændingen, »Koralrevets hvide linje«, og 
»Jeg glæder mig over hvert eneste sydende bølgekollaps derude«. Der er også 
en »en sorg« og en »stille forargelse over min følelsesløshed«. 
</p><p>
Men det er i dette blik og denne lytten, at tekstens mange hjemsøgelser måske 
ikke desto mindre for en stund står stille og dirrer. Og dermed bliver dette 
flimrende øjeblik det nærmeste, vi kan komme på »et hjem« midt i 
hjemsøgelsen. 
</p><h3>
Efterklang af Marguerite Duras 
</h3><p>
Hele dette apparat etablerer Abd-El Dayem i et sprog, der på skift er knapt, 
elliptisk, nøgternt, fuldt af verber: »Jeg drikker en øl. Det har lige 
regnet. Jeg er rolig«. 
</p><p>
Eller prosalyrisk intenst, hvor det smukt svirper med: »Himlen er slikket klar 
af disens mælketunge«, eller skægt som i: »Stærk som en pornostjerne, der 
kan forlade optagelserne og gå ud«, og garneret med ord som 
»hvirvelvindshund« og »kattevrede«, og også genkommende gode adjektiver som 
»slattent« og »slasket«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2547282/franskmand-skriver-usentimentalt-om-opvaekst-i-indskraenkethedens-andegaard/">Franskmand skriver 
usentimentalt om opvækst i indskrænkethedens andegård</a></p><p>
På den ene akse har vi måske lidt vel meget efterklang af Marguerite Duras, på 
den anden presser en lyriker sig op mod prosaens spånplader. Og åh, gider 
nogen skribenter under 30 (eller 100) ikke godt snart skrive rundt om noget 
andet end køn og krop? Men det skal ikke lægges Abd-El Dayem til last. 
</p><p class=" bl-elem">
For der er noget sorgfuldt og nænsomt ved den måde, hvorpå hun lader især 
mormoderen hjemsøge teksten, og noget interessant og halvdunkelt ved 
familie-portrætterne, og sprogligt er det en god, sydende og hård brænding 
ude ved og inden for revets forrevne og rivende sted. 
</p>	
</div>
</div></body></html>
