---
layout:     post
title: 	    "Minimal margin sikrer tempofænomen årets første sejr"
post_author:	    
post_date:	    Fri, 20 Feb 2015 19:57:21 +0100
post_site:	    politiken.dk 
post_link:	    http://politiken.dk/sport/cykling/ECE2556758/minimal-margin-sikrer-tempofaenomen-aarets-foerste-sejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om tyskeren Tony Martin (Etixx-Quick Step) for knap fem måneder siden 
mistede den VM-titel i enkeltstart, han havde været indehaver af i tre år, 
til englænderen Bradley Wiggins (Sky), havde han stadig en mesterskabstrikot 
at vise frem i dagens 19 km lange temporidt i Volta ao Algarve.
</p><p>
I stedet for den eftertragtede regnbuetrøje optrådte den tyske fartmaskine i 
de nationale farver, og dem fik han også lejlighed til at præsentere på 
sejrsskamlen.
</p><p>
Og måske bragte beviset på hans status som tysk mester mere held end den 
globale udmærkelse, for i modsætning til sidste år formåede Tony Martin at 
vinde kampen mod klokken på den vanskelige rute mellem Vilo de Bispo.
</p><h3>
Fik revanche for sidste års nederlag
</h3><p>
Ganske vist var der ikke meget at give væk af, for afstanden til italieneren 
Adriano Malori (Movistar) på andenpladsen var så minimal som fire tiendedele 
af et sekund, men det var nok til, at Martin fik revanche for nederlaget på 
den tilsvarende udfordring i 2014.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2405558/kampen-mellem-de-to-supermaend-endte-med-britisk-triumf/">Kampen mellem de to supermænd 
endte med britisk triumf</a></p><p>
Dengang sejrede tyskerens polske holdkammerat Michal Kwiatkowski 11 sekunder 
foran Malori, mens Martin på tredjepladsen var yderligere to sekunder efter.
</p><p>
Derimod ligger det nok tungt for både Kwiatkowski og Tony Martin med at slutte 
øverst på sejrsskamlen sammenlagt hvilket de ellers begge har prøvet før – 
polakken sidste år og tyskeren i både 2011 og 2013.
</p><h3>
Waliser forsvarede på brillant vis førertrøjen
</h3><p>
Waliseren Geraint Thomas (Sky), der strøg til tops i klassementet med sejren 
på gårsdagens etape, forsvarede nemlig på brillant vis sin position.
</p><p>
Han blev nr. 3 på enkeltstarten kun tre sekunder efter Martin og seks foran 
Kwiatkowski, og den dobbelte OL-guldvinder i 4 km holdforfølgelsesløb fører 
nu med 30 sekunder til tyskeren og 39 til polakken.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2554912/ol-guldvinder-paa-bane-scorer-dobbelt-landevejssucces/">OL-guldvinder på bane scorer 
dobbelt landevejssucces</a></p><p>
»Vi vil da prøve, om det ikke kan lykkes at få ram på Thomas, selv om det ser 
vanskeligt ud«, siger Tony Martin.
</p><p>
»Vi har et meget stærkt hold her, og vi kan både spille Michal og mig ud. I 
hvert fald vil vi da forsøge at vende situationen til vores fordel«.
</p><h3>
11. sejr til belgisk mandskab i år
</h3><p>
Tony Martins triumf var den 11. for det belgiske Etixx-Quick Step mandskab i 
år, mens de to nærmeste WorldTeam-rivaler på vinderstatistikken, Movistar og 
Orica-GreenEdge, foreløbig kun er nået op på seks.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2521694/tour-stjerne-faar-sidste-chance-for-at-afvaerge-truende-nederlag/">Tour-stjerne får sidste chance 
for at afværge truende nederlag</a></p><p class=" bl-elem">
Med Alberto Contadors sejr i Spanien kom også Tinkoff-Saxo på listen, og 
dermed er kun fire firmahold fra det fineste selskab uden gevinst i denne 
sæson – de to franske Ag2r og FDJ, hollandske Lotto-Jumbo og amerikanske 
Cannondale-Garmin.
</p>	
</div>
</div></body></html>
