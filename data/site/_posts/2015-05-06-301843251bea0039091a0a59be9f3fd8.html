---
layout:     post
title: 	    "Store virksomheder kryber udenom: Ansætter færre lærlinge "
post_author:	    
post_date:	    Wed, 06 May 2015 22:32:59 +0200
post_site:	    politiken.dk 
post_link:	    http://politiken.dk/indland/uddannelse/ECE2658385/store-virksomheder-kryber-udenom-ansaetter-faerre-laerlinge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta </h4>
<h5>
Praktikpladser </h5>
<div class="fakta-body" data-buildingblock="embedded_factboxlink">
<p><b>I januar 2007 </b>manglede cirka 5.000 unge en praktikplads i en 
virksomhed. Nu er tallet 12.000. 
</p><p><b>De seneste</b> par år har 6.000-7.000 af de 11.000-12.000 unge, der har 
manglet praktikplads i en virksomhed været i skolepraktik. 
</p><p class=" bl-elem"><b>Godt 71.000 </b>elever har p.t. en uddannelsesaftale med en virksomhed. Det 
er 4 procent færre end sidste år. 
</p>
</div>
</div><p>
Store virksomheder kryber udenom og tager ikke ansvar for manglen på 
praktikpladser i Danmark. 
</p><p>
Sådan lyder kritikken fra Arbejderbevægelsens Erhvervsråd (AE) på ryggen af en 
ny analyse, der omfatter data fra 63.000 private virksomheder. 
</p><h3>
Skæv fordeling 
</h3><p>
Den viser, at de store virksomheder ansætter en tredjedel færre lærlinge end 
de mindre virksomheder. Mens virksomheder på op til 50 ansatte typisk har 6 
lærlinge per 100 faglærte, har virksomheder med mere end 50 ansatte typisk 
kun 4 lærlinge per 100 faglærte. Tallene er fra 4. kvartal i 2013 og de 
nyest tilgængelige. 
</p><p>
»De små løfter allerede mest, og det er da at krybe udenom, for de store 
virksomheder har typisk et mere solidt grundlag«, siger Mie Dalskov Pihl, 
der er chefanalytiker i AE. 
</p><div class="art-quote article-box">
<p class="quote"/>
<blockquote>
<p class="quote-txt">
Potentialet ligger i de store virksomheder.
</p>
<p class="sender">
Mie Dalskov Pihl, chefanalytiker i AE 
</p>
</blockquote>
</div><p/><p>
Mens de helt små virksomheder ifølge Mie Dalskov Pihl med rette kan have 
betænkeligheder ved at binde sig for en lærling i flere år, fordi 
ordrebøgerne og økonomien kan være usikker, vurderer hun, at argumentet ikke 
holder for de store: 
</p><p>
»De har den bedste kapacitet og har typisk flere medarbejderressourcer til at 
lære lærlingene op, og så har de typisk mange forskellige afdelinger. Så 
potentialet ligger i de store virksomheder«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2588975/kritik-regeringen-sminker-tallene-for-praktiksoegende/">Kritik: Regeringen sminker 
tallene for praktiksøgende </a></p><p>
Kun godt hver fjerde af analysens 63.000 virksomheder – alle med mindst fire 
ansatte og med faglært personale – har lærlinge ansat. Men det varierer 
meget fra branche til branche. Det gode eksempel er bygge- og 
anlægsbranchen, hvor hver anden virksomhed har mindst en lærling. 
</p><p>
Gennemsnittet for alle virksomheder, der er med i analysen, er 0,7 lærlinge, 
hvilket dækker over, at mange tager ingen, og få tager mange. 
</p><h3>
Mangel på praktikpladser 
</h3><p>
Problemet i, at mange store virksomheder ikke åbner dørene, er blandt andet, 
at der mangler praktikpladser. Og at virksomhederne skriger på arbejdskraft, 
i takt med at store årgange går på pension. 
</p><p>
I øjeblikket står 12.000 ifølge AE uden en praktikplads i en virksomhed. De 
seneste tal fra Undervisningsministeriet fra februar viser dog, at den 
akutte mangel på praktikpladser er faldende, især fordi flere og flere 
kommer i skolepraktik på et af landets 50 praktikpladscentre. Dermed har de 
mulighed for at gøre deres uddannelse færdig. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan også være, at mindre virksomheder bare har mere tradition for at tage 
lærlinge ind. Men alle skal løfte
</p>
<p class="sender">
Lone Folmer Berthelsen, erhvervsuddannelseschef i Dansk Industri 
</p>
</blockquote>
</div><p/><p>
I alt stod knap 2.000 unge i februar helt uden praktikplads og var akut 
praktikpladssøgende. I morgen offentliggør Undervisningsministeriet nye tal. 
Men det er »hyklerisk«, at mange store virksomheder ikke tager lærlinge ind, 
samtidig med at de nu kalder på arbejdskraft, mener Mie Hovmark, formand for 
Erhvervsskolernes Elevorganisation. 
</p><p>
»De store virksomheder har økonomien til det, og de burde have mulighed for at 
tage nogle ind«, siger hun og tilføjer, at praktikpladscentre er fine, men 
at elever »altid vil foretrække en aftale med en virksomhed, for dér mærker 
man virkeligheden«. 
</p><p>
Lone Folmer Berthelsen, der er erhvervsuddannelseschef i Dansk Industri, 
siger, at hun ikke har et »entydigt billede af«, hvorfor de større 
virksomheder tager færre lærlinge end de mindre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2588617/di-nu-skaffer-vi-praktikpladser/">DI: Nu skaffer vi 
praktikpladser</a></p><p>
»Det kan være, fordi de opererer i udlandet, eller fordi virksomheden har lagt 
sin produktion om og ikke har tænkt ind, at man skal have lærlinge på nye 
områder. Det kan også være, at mindre virksomheder bare har mere tradition 
for at tage lærlinge ind. Men alle skal løfte«, siger hun. 
</p><p>
DI er lige nu i gang med ’Operation praktikplads’ – et initiativ, som AE roser 
– hvor organisationen blandt andet ringer til tusind af sine medlemmer. 
</p><p>
»Vi taler blandt andet med dem om, at de står med et problem, hvis ikke de 
selv er med til at uddanne de faglærte, der er brug for«, siger Lone Folmer 
Berthelsen og tilføjer, at der især mangler arbejdskraft inden for de 
tekniske uddannelser. 
</p><h3>
Revision af erhvervsuddannelserne 
</h3><div class="art-quote article-box">
<p class="quote"/>
<blockquote>
<p class="quote-txt">
De må sige nej til ordrer, fordi vi ikke har arbejdskraft til at udføre det.
</p>
<p class="sender">
Jani Lykke Methmann, direktør i Arbejdsgiverne 
</p>
</blockquote>
</div><p/><p>
Faktisk er manglen på faglært arbejdskraft på visse områder »katastrofal«, 
siger Jani Lykke Methmann. Hun er direktør i Arbejdsgiverne, en 
arbejdsgiver- og brancheforening for 2.250 små og mellemstore virksomheder, 
blandt andet maskin- og elvirksomheder. Foreningen arbejder hårdt for at få 
sine medlemmer til at tage lærlinge, og de har da også i snit 2,5 hver. 
</p><p>
»Vi har virksomheder, der nu flytter ud af Danmark, fordi de ikke kan få 
kvalificeret arbejdskraft. De må sige nej til ordrer, fordi vi ikke har 
arbejdskraft til at udføre det. Det er en katastrofe, at vi er kommet 
hertil. Vi flytter velfærden ud af landet«, siger Jani Lykke Methmann, der 
mener, at løsningen blandt andet skal findes i at få talt 
erhvervsuddannelserne op. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2606731/danske-erhvervsskoler-inaktive-praktikansoegere-skal-streges-fra-praktiklister/">Danske Erhvervsskoler: 
Inaktive praktikansøgere skal streges fra praktiklister</a></p><p class=" bl-elem">
»I en vis udstrækning er det her også arbejdsgivernes problem. Men den største 
udfordring ligger i, at vi siden 00’erne er kommet ud ad en tangent, hvor 
erhvervsuddannelserne ikke anerkendes«. 
</p>	
</div>

</div></body></html>
