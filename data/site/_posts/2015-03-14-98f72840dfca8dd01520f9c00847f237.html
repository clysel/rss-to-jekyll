---
layout:     post
title: 	    "Nordirske marcher skal være en turistattraktion"
post_author:	    
post_date:	    Sat, 14 Mar 2015 10:50:50 +0100
post_site:	    politiken.dk 
post_link:	    http://politiken.dk/rejser/storbyogkultur/ECE1565322/nordirske-marcher-skal-vaere-en-turistattraktion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Nordirlands marchsæson</h4>
<div class="fakta-body" data-buildingblock="embedded_factboxlink">
<p>
Ifølge fredsaftalen i Nordirland fra 1998 skal Paradekommissionen sørge for, 
at marchsæsonen forløber fredeligt og uden at forstyrre den offentlige ro og 
orden. Kommissionen kan dog ikke forbyde parader, men eksempelvis forhindre, 
at de bevæger sig ind i områder, hvor det vil medføre uro. 
</p><p><b>Antal:</b> Fra 1. april 2009 til 31. marts 2010 gennemførtes 3.852 marcher, 
hvorheraf var 67 procent var protestantisk-loyalistiske, og flertallet under 
ledelse af Oranje Ordenen. 
</p><p><b>Sæson:</b> De fleste parader afvikles i månederne april-august. 
</p><p><b>Kulmination: </b>Marchsæsonen kulminerer omkring 12. juli, hvor de 
protestantiske loyalister fejrer protestantiske Vilhelm af Oraniens sejr 
over katolske kong Jakob II i slaget ved Boyne i 1690. 
</p><p><b>Deltagere: </b>Oranje Ordenen, Apprentice Boys of Derry, Royal Black 
Institution, Ancient Order of Hibernians (katolsk) m.fl. 
</p><p><b>Marchsteder: </b>De fleste parader afvikles i Nordirland om sommeren, men 
der er også parader i Skotland, England, Canada og sågar i Republikken 
Irland. 
</p><p class=" bl-elem"><i class=" bl-elem">Kilder: Paradekommissionen, Den Store Danske Encyklopædi m.fl.</i></p>
</div>
</div><p>
Ikke færre end 30 gange på en marchsæson iklæder nordirske Billy Moore sig sin 
sorte bowlerhat, et mørkt jakkesæt, hvide handsker, Apprentice Boys-logens 
lilla ordensbånd, tager paraplyen i hånden og marcherer i de nordirske byer 
for at markere sin protestantiske religion, sit tilhørsforhold til 
Storbritannien og sin kulturelle identitet. 
</p><p>
Tidligere under tre årtiers uroligheder udviklede marcherne eller paraderne, 
som myndighederne foretrækker at kalde dem nu om dage, sig til voldelige 
sammenstød mellem protestanter og katolikker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1409491/besoeg-storbyen-der-gik-fra-krigszone-til-attraktivt-turistmaal/">Besøg storbyen, der gik fra 
krigszone til attraktivt turistmål</a></p><p>
I de senere år har både marchorganisationer og myndigheder imidlertid forsøgt 
at introducere marcherne som en turistattraktion. 
</p><p>
Selv om Billy Moore fra byen Derry deltog i 30 marcher i 2011, er det 
alligevel kun en lille del af de parader, som Nordirlands Paradekommission 
giver tilladelse til. I paradeåret 1. april 2009 til 31. marts 2010 
gennemførtes 3.852 marcher ifølge den seneste rapport fra kommissionen, 
hvoraf 67 procent var protestantiske, mens resten var spejdere, 
motorcykelklubber og katolsk-republikanske. Sidstnævnte stod dog kun for 
fire procent af marcherne. 
</p><h3>
Mangfoldigheden fejres 
</h3><p>
Når Billy Moore årligt deltager i 30 marcher, skyldes det ikke alene, at han 
er inkarneret protestant og tilhænger af unionen med Storbritannien, men 
også at han er generalsekretær i Apprentice Boys i Derry, som er logens 
officielle navn, selv om Moore konsekvent kalder sin hjemby for Londonderry. 
</p><p><br/><span class="img-contimg-fl-left"><img class="image inlineLightBox" src="http://multimedia.pol.dk/archive/00626/MortenLandkilde_der_626076x.jpg" alt="" border="0"/><span class="caption"><span class="f-img-caption">Veteran. 
</span>Billy Moore fra byen Derry i Nordirland deltog i 30 marcher i 2011. Foto: Morten Langkilde</span></span></p><p>
»Londonderry har hverken sol, strand eller hav, men vi har en righoldig 
historie at tilbyde turister, og der kan Apprentice Boys og vores parader 
spille en vigtig rolle. Vi marcherer to gange om året. Den anden uge i 
august markerer vi afslutningen på kong James’ (Englands katolske kong Jakob 
II Stuart, red.) belejring af Londonderry, og i december fejrer vi, at 13 
lærlinge (Apprentice Boys, red.) smækkede byporten i for næsen af de 
katolske styrker og råbte »No Surrender««. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE1643064/gavlmalerier-laerer-nordirerne-om-barsk-fortid/">Gavlmalerier lærer nordirerne 
om barsk fortid </a></p><p>
Paraden i august er en ugelang festivitas – Maiden City Festival, hvis slogan 
er ’Fejring af Mangfoldighed’ – med deltagelse af 140 bands, 
teaterforestillinger på bymurene, gudstjenester, dans og selvfølgelig selve 
paraden med 15.000 deltagere. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00626/Derry1_TimOckenden__626066c.jpg" alt="" border="0"/><span class="caption"><span class="f-img-caption">Traditioner. 
</span>I Nordirland kan du opleve op mod 4.000 forskellige marcher hvert år. Foto: TIm Ockden</span></span><br/>Og der er ikke blot tale om marchmusik, forsikrer Moore, men også folkemusik, 
bluegrass, pop og mange andre genrer. Ikke alle i Derry er dog begejstrede 
for marcherne, og mange katolikker ser dem stadig som en protestantisk 
provokation og magtdemonstration.<br/><br/>
»Vi har gjort alt for at skabe forståelse for, at vi fejrer vores traditioner 
og kultur. Det var også derfor, at vi startede festivalen i 1998, og derfor 
vi håber at etablere et nyt museum, hvor også katolske skoleklasser vil 
komme og lære om belejringen af vores by«, siger Moore, hvis loge allerede 
byder turister og andre nysgerrige velkommen i Apprentice Boys Memorial Hall 
på Society Street nummer 13.<br/><br/>
»Men lige meget hvad vi gør, vil der altid være nogen, som er imod. De 
betragter os som briter, som de hader, men flertallet ser os heldigvis som 
en del af fremtiden. Under urolighederne forlod 8.000 protestanter 
vestbredden (af Foyle-floden, som deler Derry, red.), men vi skal skabe en 
fælles by, hvor vi bor sammen. Derfor er det vigtigt, at vi viser og 
fortæller katolikkerne, hvorfor vi marcherer, og vi er da også løbende i 
kontakt med katolske organisationer«. 
</p><h3>
Brand i gaden 
</h3><p>
Selv bor Moore også på østbredden som flertallet af Derrys protestanter. 
Generalsekretæren har været medlem af Apprentice Boys siden 1971. Hans far 
var medlem af Oranje Ordenen, hvor Moore også er aktiv. Selv har han tre 
børn, hvoraf sønnen er med i Apprentice Boys. For at blive medlem skal man 
opfordres, være af hankøn og tilhøre den reformerte kirke. Dermed er kvinder 
og katolikker udelukket. 
</p><p>
Billy Moore understreger, at marcherne i Derry og mange andre steder i 
Nordirland har været fredelige i de senere år efter fredsaftalen i 1998 og 
oprettelsen af en samlingsregering. 
</p><p>
Da Politiken senere på dagen går en rundtur på bymuren og passerer den lille 
protestantiske enklave Fountain Estate, har lokale unge imidlertid tændt et 
bål for at markere ophævelsen af kong Jakobs belejring, men der går ikke 
mange minutter, før brandvæsenet dukker op. I dagens Nordirland kræver det 
tilladelse at tænde et af de traditionelle bål.<br/><br/><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1943604/stridslysten-by-vil-videre/">Stridslysten by vil videre</a></p><p>
Myndighederne gør alt for, at marcherne skal være fredelige og blive en 
turistattraktion. Det er de da også blevet mange steder, men en britisk avis 
skrev sidste år, at de fleste marcher forløb fredeligt, men flere steder – 
når turisterne for længst var gået tilbage til hotellet – begyndte 
protestantiske loyalister og katolske republikanere at slås. 
</p><p class=" bl-elem"><i class=" bl-elem">Politiken var inviteret af Tourism Ireland. </i></p>	
</div>
</div></body></html>
