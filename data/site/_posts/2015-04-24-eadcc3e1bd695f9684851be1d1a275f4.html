---
layout:     post
title: 	    "Her er Googles nye teleselskab"
post_author:	    
post_date:	    Fri, 24 Apr 2015 14:11:51 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2640304/her-er-googles-nye-teleselskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter flere måneder med rygter er det nu officielt, at Google har startet 
noget, der ligner et teleselskab. Hvis man er iblandt den lille, udvalgte 
skare, der får lov at være med fra starten, kan man skifte sit teleselskab 
ud med Google og spare en hel del penge. 
</p><p><b>Kan bruges i 120 lande<br/></b>’Teleselskabet’ hedder Project Fi, og fungerer på den måde, at Google 
kombinerer to af USA’s største teleselskaber under deres paraply. Mere 
specifikt har Google lavet aftaler med selskaberne T-Mobile og Sprint om at 
få lov til at bruge deres netværk. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2636712/ny-soegemetode-hos-google-frasorterer-utidssvarende-netbutikker/">Ny søgemetode hos Google 
frasorterer utidssvarende netbutikker</a></p><p>
På den måde vil Google skifte mellem de to netværk, afhængig af, hvilket 
selskab, der har den bedste dækning, der hvor brugeren befinder sig. Oveni 
kommer så en glat overgang til WiFi-netværk, hvis disse skulle være bedre 
end mobil-dækningen. Google vil i så vidt omfang, det er muligt, bruge 
data-tjenesterne til stemmeopkald og sms. 
</p><p>
Men hvad kan man bruge det til, hvis man bor i Danmark? Ikke så meget lige nu. 
Men der er meget, der tyder på, at danskerne også får adgang til Project Fi 
på et tidspunkt. Som det er nu, kan amerikanske Project Fi-brugere nemlig 
sagtens tale i telefon i Danmark. Faktisk kan Project Fi bruges i mere end 
120 lande. 
</p><p><b>Global mobilbrug for 210 kr.<br/></b>Det specielle ved Project Fi er dog prisen. Det koster nemlig det samme 
over hele kloden at bruge Project Fi. Abonnementet koster 20 dollar, eller 
cirka 140 kr. om måneden. For det får man ubegrænset tale og sms. Dertil 
skal man betale 10 dollar – cirka 70 kroner – for hver gigabyte, man har 
lyst til at bruge på det mobile bredbånd. 
</p><p>
Kan man nøjes med en enkelt gigabyte, kan man således få et teleabonnement, 
der garanterer god dækning, og som kun koster 210 kroner om måneden – uanset 
hvor meget, man rejser ude i verden. Og det er netop dette princip, Google 
vil forsøge at konkurrere med teleselskaberne på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2632925/google-og-microsoft-vil-ind-paa-apples-banehalvdel/">Google og Microsoft vil ind på 
Apples banehalvdel</a></p><p>
Som nævnt er det dog kun en udvalgt skare, der lige nu har adgang til Project 
Fi. For det første skal man bo i USA – eller kende nogen, der bor der – og 
helst i et byområde. Derudover skal man skrive sig op til at få en 
invitation til tjenesten, og endelig fungerer Project Fi kun på Googles egen 
telefon, Nexus 6. 
</p><p class=" bl-elem">
Men Google har meldt ud, at dette blot er den spæde start. Så selv om det 
næppe er mange danskere, der kan være med fra starten, kan man formentlig 
godt begynde at forberede sig på, at Google inden for de nærmeste år kan 
komme på listen, når man skal vælge et nyt teleselskab. 
</p>	
</div>

</div></body></html>
