---
layout:     post
title: 	    "Ny vejledning kan dræbe den faste anlægspris"
post_author:	    Ulrik Andersen
post_date:	    Tue, 14 Apr 2015 08:41:13 +0000
post_site:	    ing.dk 
post_link:	    http://ing.dk/artikel/ny-vejledning-kan-draebe-den-faste-anlaegspris-175394
---
<html><body><div><section class="body">
			<p>De offentlige bygherres sidste undskyldning for ikke at vælge de totaløkonomisk bedste løsninger forsvandt mandag. Minister for klima, energi og bygninger, Rasmus Helveg Petersen (R) offentliggjorde <a href="http://www.ens.dk/totaloekonomi">en ny beregningsmetode til beregning af totaløkonomi</a> på byggerier.</p>
			<p>‘Med en totaløkonomisk beregning af byggeriets levetidsomkostninger bliver bygherren i stand til at vælge de løsninger, som på lang sigt giver den bedste balance mellem investering og kvalitet i forhold til anlæg, drift, renovering, energiforbrug m.m.,’ forklarer <a href="http://www.kebmin.dk/nyheder/baeredygtigt-byggeri-vaere-dansk-styrkeposition">en pressemeddelelse</a> på ministeriets hjemmeside.</p>
			
			<p><figure class="plugin right zoomable"><img data-original-image="http://ing.dk/sites/ing/files/images/49740.jpg" src="http://ing.dk/sites/ing/files/styles/w1120_media_right/public/images/49740.jpg?itok=IcsO2EyQ" alt=""/><figcaption> Flere af de store sygehusbyggerier, som DNU i Århus, har måtte skære løsninger fra, der var dyre i anlæg men billigere på langt sigt, fordi regeringen ikke ville tillade højere anlægspriser. Nu har regeringen lanceret et nyt værktøj for totaløkonomiske beregninger, som kan betyde, at politikerne og de offentlige bygherrer vil begynde at tage totaløkonomiske beregninger mere seriøst. </figcaption></figure></p>
			<p>Beregningsværktøjet er tiltænkt hele byggebranchen, men vil måske få en særlig betydning for offentlige bygherrer. De har nemlig i årevis været forpligtet til, at vælge de totaløkonomisk bedste løsninger ved både opførelse og om- og tilbygninger af byggerier. Problemet er bare, at de offentlige bygherrer har ignoreret kravet.</p>
			<p>‘Bygningsstyrelsen og de tidligere ansvarlige styrelser har i flere år vidst, at totaløkonomi stort set ikke anvendes i statslige byggeprojekter,’ skrev Rigsrevisionen således i maj 2014 <a href="http://www.rigsrevisionen.dk/media/1986075/bygningsstyrelsens-anvendelse-af-totaloekonomi-i-statslige-byggeprojekter.pdf">en meget kritisk rapport</a> om en række af Bygningsstyrelsens egne byggesager.</p>
			
			<p>Rigsrevisorerne påpegede blandt andet, at de bekendtgørelser og vejledninger, som Bygningsstyrelsen udarbejdede om totaløkonomi i oktober 2013, ikke var tilstrækkelige.</p>
			<p>Bygningstyrelsen lovede Rigsrevisionen, at styrelsen ‘nu vil gøre en indsats i forhold til anvendelse og dokumentation af totaløkonomiske vurderinger.’</p>
			<p>De nye officielle beregningsværktøjer kan blive en øjenåbner for de offentlige bygherrer, mener Nikolaj Hertel, der er formand for Danish Green Building Council, som administrerer den frivillige certificeringsordning DGNB for bæredygtige byggerier.</p>
			<p>»Jeg tror, at det vil gøre en forskel, at der nu kommer et beregningsværktøj og en vejledning, som Energistyrelsen har blåstemplet. Nu kan de faktisk se, at det kan betale sig at tænke totaløkonomisk.«<br/>
			Han håber at de nye statsligt sanktionerede beregningsværktøjer kan få både bygherrer og politikere til at acceptere en højere anlægssum, hvis den kan begrundes i lavere omkostninger til drift og vedligehold set over et byggeris levetid.</p>
			<p>»Det er jo ikke altid det, der er billigst i indkøb, også er det billigste, når man ser på de samlede udgifter. Og man kan håbe på, at den nye vejledning er et fingerpeg om, at man fra det offentliges side vil til at forlade de faste anlægspriser til fordel for totaløkonomiske beregninger,« siger han.</p>
			
			<p>Hos Foreningen er Rådgivende Ingeniører, er direktør Henrik Garver glad for det nye totaløkonomiske værktøj og for den beregningsmodel til livscyklusanalyser af bygninger, der er blevet lanceret samtidigt. Men han advarer mod at fortabe sig i beregningerne.</p>
			<p>»Totaløkonomi, helhedstænkning og bæredygtighed er sund fornuft i byggeri og anlæg. Kunsten er at undgå, at det udvikler sig til tidskrævende og ubrugelige regneøvelser – men giver øget værdi til byggeriet. De nye modeller sikrer en ensartethed og en sammenlignelighed, men igen kræver det, at de anvendes fornuftigt i praksis,« siger han i en <a href="http://www.frinet.dk/byggeri/fri-mener/pressemeddelelser/pressemeddelelse-baeredygtighed-kraever-helhedstaenkning-og-sund-fornuft">pressemeddelelse</a>.</p>
		</section>
		  </div></body></html>
