---
layout:     post
title: 	    "Designer af OL-logo har lavet en »næsten forførende flot udstilling« "
post_author:	    
post_date:	    Fri, 17 Apr 2015 11:13:25 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2631813/designer-af-ol-logo-har-lavet-en-naesten-forfoerende-flot-udstilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ways of Perception</h4>
<h5>
Eduardo Terrazas</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Nils Stærk Aps, Ny Carlsberg Vej 68, København. Til 9. maj.
</p></div>
</div><p>
Hvis man først har skabt sig et stort navn som arkitekturteoretiker, 
byplanlægger, arkitekt, designer og museograf, gør det måske ikke så meget, 
hvis kun få ved, at man også er billedkunstner. Eller for at sige det mere 
præcist: at man med årene er blevet mere og mere netop billedkunstner. 
</p><p>
De ved det blandt andet i Mexico, for personen, vi taler om her, Eduardo 
Terrazas (født 1936), er fra Mexico, og der har han en stor stjerne. Men de 
ved det også hos Nils Stærk, for ’Ways of Perception’ er Terrazas’ anden 
udstilling i galleriet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2628587/detaljerede-teatertegninger-fastholder-mindet-om-revyens-historie/">Detaljerede teatertegninger 
fastholder mindet om revyens historie</a></p><p>
Det er en næsten forførende flot udstilling, og så hænger den relativt godt 
sammen, uanset at værkerne falder i tre klart adskilte grupper. 
</p><p>
Men er det væsentligt at vide, at billedkunstneren Terrazas oprindeligt er 
bygningsarkitekt, og at han i løbet af sin lange karriere har beskæftiget 
sig en del med design? Og styrker det hans image som kunstner, hvis man ved, 
at han var med til at udforme logoet for sommer-OL, som Mexico var vært for 
i 1968? 
</p><h3>
Systematisk opdeling 
</h3><p>
Ja, det gør det, sådan set. For der er ingen tvivl om, at han i sine billeder, 
især i serierne ’Deconstruction of an Image’ og ’Cosmos’, arbejder med en 
stærk dekorativ virkning for øje. Det er konstruktivt, næsten arkitektonisk 
opbyggede malerier, som i kraft af deres enkle og konsekvente komposition 
nemt fanger blikket. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/kul_Terrazas2_jpg_928915w.jpg" alt="" border="0"/><span class="caption"><span class="f-img-caption">foto: 
</span>Pr-foto</span></span></p><p>
For de er bygget op over en systematisk opdeling af en kvadratisk billedflade. 
Først trækkes diagonaler, så indtegnes en cirkel, hvis diameter er lig med 
kvadratets side. Så konstrueres et kvadrat, hvis spidser ligger i midten af 
kvadratet. Etc., etc. Selv om denne grundform går igen som et fundamentalt 
skema, er Terrazas’ billeder indbyrdes forskellige gennem den varierede 
kolorit og formens variation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2619501/satirisk-maler-punkterer-danmark-med-antihelte-og-ironi/">Satirisk maler punkterer 
Danmark med antihelte og ironi</a></p><p>
Men bør man så også vide, at kunstneren er museograf og kender sit lands 
kulturhistorie? Ja, for ellers havde han næppe været fortrolig med det 
mexicanske huichol-folk, og uden dette kendskab havde han næppe fået ideen 
til den teknik, der gør udstillingen til noget ganske særligt. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem"> Netop sådan gjorde Huichol-folket også</p>

</blockquote>
</div><p>
På tilstrækkelig afstand kan disse billeder godt se ud, som om de er malet. 
Noget med olie på lærred. Men det er ikke tilfældet. Træpladen, dvs. 
billedfladen, er dækket med bivoks, og på dette voks har kunstneren så lagt 
et mønster af garn (!) med den form og i den farve, som han nu har bestemt 
sig for. Netop sådan gjorde huichol-folket også.</p><p>
Efter billedernes rummelige datering at dømme – fra 1974 til 2014 – har det 
været en tidskrævende proces. Men årstallenes spredning illustrerer snarere 
den betydning, som disse billeders gennemgående mønstre og teknik har haft 
for Terrazas over en 40-årig periode. 
</p><h3>
Associationer til den etnografiske dekoration 
</h3><p>
Ud fra en formel betragtning er disse abstrakte former meget stramme, næsten 
kølige. Men garnets kvalitet og den stoflige overflade gør, at værkerne ikke 
virker kolde. Fra dem går associationerne direkte tilbage til den 
etnografiske dekoration, der har været deres forudsætning. 
</p><p>
Skarpere og glattere i formsproget er til gengæld de tre malerier, som 
kunstneren har givet navnet ’Deconstruction of an Image’. Her er teknikken 
en helt anden: I denne serie er træpladerne bemalet med autolak i 
forskellige grundfarver. Det dekonstruktive, som titlen refererer til, 
passer godt med det, man ser. For kompositionen ser ud, som om et mønster er 
dekonstrueret; dvs. brudt op, skåret over og så samlet på en ny måde, der 
bryder med den oprindelige dekorative helhed og sammenhæng. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2617246/kryptisk-nordmand-udstiller-tildaekkede-malerier-paa-aros/">Kryptisk nordmand udstiller 
tildækkede malerier på Aros</a></p><p>
Den tredje del af udstillingen består af to malerier og en række tegninger, 
som er blevet til på forskellige tidspunkter. Her er malemåden tættere og 
mere grafisk, og tilsyneladende spontan. 
</p><p class=" bl-elem">
Her gør Terrazas måske reverens for selveste Jackson Pollock og det 
amerikanske action-maleri, men han gør det i en mere intim målestok – og på 
sin egen måde. 
</p>	
</div>

</div></body></html>
