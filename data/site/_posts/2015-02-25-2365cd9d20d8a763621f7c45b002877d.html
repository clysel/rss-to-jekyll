---
layout:     post
title: 	    "VISA lancerer pengeoverførsler via sociale medier"
post_author:	    Adam Fribo
post_date:	    Wed, 25 Feb 2015 07:55:39 +0000
post_site:	    www.version2.dk 
post_link:	    http://www.version2.dk/artikel/visa-lancerer-pengeoverfoersler-sociale-medier-86138?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Visa har lanceret en ny tjeneste til mobilbetalinger, der fra sommer skal gøre det muligt at overføre penge til 2 milliarder visakort-indehavere på baggrund af deres mobilnummer.</p>

<p>Ligesom på lignende løsninger som Mobilepay skal man bare kende modtagerens mobilnummer, men Visa Direct, som den nye løsning kaldes, skal også gøre det muligt at overføre penge via modtagerens brugernavn på sociale medier.</p>

<p>Det skriver <a href="http://www.dr.dk/nyheder/viden/tech/visa-klar-med-pengeoverfoersler-facebook">dr.dk</a></p>

<p>Et samarbejde med applikationen Fastacash skal facilitere, at brugernavne fra eksempelvis Facebook, Twitter og LinkedIn kan erstatte kort- eller mobilnummer. I praksis er der naturligvis stadig tale om en pengeoverførsel fra et visakort til et andet.</p>



<p>Udover pengeoverførsler mellem privatpersoner skal Visa også være på trapperne med en service, der skal gøre det mere sikkert at betale med sin smartphone eller wearable-enhed i butikker.</p>

<p>Der er tale om såkaldt »Tokenization«, som i grove træk betyder, at de personlige oplysninger, der er knyttet til et betalingskort, ikke overføres sammen med det givne beløb.</p>

<p>Samme teknologi bruges i Apples betalingsløsning Apple Pay.</p>

<p>Visas tiltag bliver tilgængelige i Europa fra midten af april, men der er endnu ikke meldt noget ud om eventuelle gebyrer på mobilbetalinger.</p>


  </section></div></body></html>
