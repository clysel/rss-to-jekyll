---
layout:     post
title: 	    "Labour-politikers bog bør som minimum læses af Mette Frederiksen og Manu Sareen"
post_author:	    
post_date:	    Sun, 03 May 2015 14:59:25 +0200
post_site:	    politiken.dk 
post_link:	    http://politiken.dk/kultur/boger/ECE2652848/labour-politikers-bog-boer-som-minimum-laeses-af-mette-frederiksen-og-manu-sareen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Georgia Gould: Wasted. How Misunderstanding Young Britain Threatens Our Future</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/B_gerwasted_933195t.jpg" alt="" border="0"/></span>
Debat. 
</p><p>
Little, Brown. 
</p><p class=" bl-elem">
406 sider.
</p>
</div>
</div><p>
Selve det at se de unge som en trussel mod samfundet, den stereotype 
opfattelse af unge som antisociale eller ligeglade, dæmoniseringen af dem, 
er ifølge Labour-politikeren Georgia Gould det egentlige britiske 
samfundsproblem. Dette problem har den 29-årige politiker skrevet en 
engageret og oplysende bog om. 
</p><p>
Gould er bydelspolitiker for Labour i den livlige London-bydel Camden, men i 
hendes bog ’Wasted’ kommer hun vidt omkring i Storbritannien med research og 
reportager fra Wales, Skotland mv. Og i øvrigt er Georgia Gould landskendt, 
i medierne betegnet som »the workaholic politico« og »Labour’s golden girl«. 
</p><p>
Hun er datter af den alt for tidligt afdøde Philip Gould, engang Tony Blairs 
spin doctor og kendt/berygtet som ophavsmanden bag det at bruge fokusgrupper 
i det politiske kampagnearbejde. 
</p><h3>
En stemme til de unge 
</h3><p>
Lad det være sagt med det samme: Det er lykkedes for datteren at holde sig fri 
af partipolitik i ’Wasted’. Nå ja, det kniber måske lidt i bogens 
løsningsfokuserede slutning, men ellers må det anerkendes, at denne bog i 
meget vid udstrækning giver de unge stemme – uanset deres eventuelle apati 
eller måske ligefrem had til partipolitik: »The majority of youth-led 
organisations I met told me with pride that they aren’t »party-political««. 
</p><p>
En gennemgående forkastelse af gamle strukturer, som også gælder de unges 
forhold til den chokerende nær-døde britiske fagbevægelse. 
</p><p>
To år har forfatteren brugt på research i det Storbritannien, hvor bogens 
målgruppe af unge født mellem 1980 og 2000 betegnes som ’Generation Y’ eller 
the »millennial generation«. Bogens bedste afsnit er de fyldige interview 
med især 15-24-årige ’Millennials’ og referater fra besøg rundt omkring i 
Storbritannien. 
</p><p>
Det er fascinerende at læse om 21-årige Franklyn Addo, som nægtede at stå frem 
som rollemodel og eksempel på, at den negative sociale arv fra en trøstesløs 
opvækst i Hackney kan brydes, bare man er flittig og disciplineret. Addo 
afslog en friplads på Cambridge og er slået igennem som sanger og aktivist. 
Addo sætter fokus på strukturelle problemer, men ønsker ikke at reklamere 
for social mobilitet i et samfund, som praktiserer princippet om 
»sink-or-swim«/»dog-eat-dog«-individualisme. 
</p><h3>
Klog og nuanceret skrivning 
</h3><p>
Spoken word-scenen er godt repræsenteret i bogen, og det Bradford-baserede 16 
mand store musikkollektiv United Northern Development er det fascinerende at 
blive præsenteret for. Der er også »gadeterapi« med en ung psykolog og hans 
organisation MAC-UK. Og selv om Gould mener, at der er brug for kollektiv og 
politisk samordning af de unges nye politiske former og udtryk, giver hun 
også plads til Russell Brand, der blev landskendt for sine ’Stop 
voting’-kampagner. 
</p><p>
Gould gør sig ikke forestillinger om, at individualismen kan trylles bort. Men 
hun skriver klogt og nuanceret om betydningen af at opbygge relationer 
(»empatisk individualisme«). Ikke kun unge imellem, men også på tværs af 
generationer 
</p><p>
Bogens mange case studies suppleres med (lidt for mange) henvisninger til 
undersøgelser og forskning, hvor den politiske håndværker slår igennem med 
tal og procenter. Georgia Gould undviger konsekvent kulturforklaringer, og 
man ser forgæves i indeks efter opslagsord som muslim, multikulturel o.l. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2652809/caitlin-moran-roman-gaar-lige-i-hjertet-og-i-lattermusklerne/">Caitlin Moran-roman går lige i 
hjertet og i lattermusklerne</a></p><p>
Brugen af statistik og undersøgelser, især omkring de store politiske 
spørgsmål vedrørende ungdomsarbejdsløshed, underbetalte job, firmaers 
misbrug af unges gratis arbejde som praktikanter, der gerne vil ha’ foden 
indenfor, de unges manglende mulighed for at få egen bolig og stigende 
afhængighed af deres forældres økonomi osv., er ikke misvisende, men til 
tider for meget. 
</p><p>
Og det er ikke altid gennemskueligt, hvordan den og den undersøgelse er nået 
frem til lige de procenter, samt hvilke undersøgelser med andre procenter 
der er fravalgt. 
</p><p>
Georgia Gould har skrevet ’Wasted’ ud fra et optimistisk engagement og 
intellektuelt overblik, som trods de særlige forhold i Storbritannien også 
må kunne inspirere danskere. Der er klar analyse og ikke mindst en 
værktøjskasse med konkrete eksempler og ideer til inspiration. Bør som 
minimum læses af Mette Frederiksen og Manu Sareen og de embedsfolk, som står 
bag det aktuelle forslag om et stigmatiserende zoneforbud til unge. 
</p><p class=" bl-elem">
Med læsningen af ’Wasted’ er det svært ikke at se »racial profiling« vente 
forude i et samfund som det danske, hvor ordet ’muslim’ har en mere 
fremtrædende plads, end det er tilfældet hos Georgia Gould. 
</p>	
</div>

</div></body></html>
