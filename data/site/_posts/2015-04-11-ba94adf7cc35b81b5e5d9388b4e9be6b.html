---
layout:     post
title: 	    "Naturforening: Blåt skovforslag er »uhellig byttehandel«"
post_author:	    
post_date:	    Sat, 11 Apr 2015 10:07:44 +0200
post_site:	    politiken.dk 
post_link:	    http://politiken.dk/indland/politik/ECE2623951/naturforening-blaat-skovforslag-er-uhellig-byttehandel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg får den opfattelse, at det mere er en hjælp til landbruget end en hjælp 
til naturen
</p>
<p class="sender">
Ella Maria Bisschop-Larsen, Danmarks Naturfredningsforening 
</p>
</blockquote>
</div><p>
Blå bloks idé om at lade 20 procent af de danske statsskove ligge urørt hen er 
en rigtig god idé - hvis bare det blev ved det. Men i virkeligheden er der 
tale om en rigtig skidt byttehandel, mener Danmarks Naturfredningsforening, 
DN.
</p><p>
»Forslaget går jo ud på at lave en byttehandel. Nu kan vi få noget mere natur 
i statens skove, og så skal man til gengæld opgive beskyttelse af et 
tilsvarende areal i det åbne land. Det er en uhellig byttehandel«.
</p><p>
»Vi holder fast i, at naturen ikke kan handles«, siger Ella Maria 
Bisschop-Larsen, præsident i DN.
</p><p>
Hun mener, at forslaget, som præsenteres af Venstre, er et knæfald for 
landbruget. For med Venstres forslag vil cirka 25.000 hektar i det åbne land 
- moser, enge og heder - kunne indgå i landbrugets dyrkning, da det ikke 
længere beskyttes.
</p><p>
De cirka 25.000 hektar svarer til det areal, som Venstre vil lade stå urørt i 
statsskovene.
</p><p>
»Jeg får den opfattelse, at det mere er en hjælp til landbruget end en hjælp 
til naturen. Venstres dagsorden er at hjælpe landbruget what so ever, og jeg 
ser kun dette forslag som et led i det«, siger hun.
</p><p><b class="ext-link">LÆS NYHED</b><a class="embeddedlink" href="http://politiken.dk/indland/politik/ECE2623766/blaa-blok-vil-have-langt-groennere-skove/">Blå blok vil have langt grønnere 
skove</a></p><h3>
DN: Det skal gå hurtigere
</h3><p>
Ella Maria Bisschop-Larsen er uenig med Venstre i, at man ville kunne gøre 
mere for flere arter, hvis man fokuserer på skovene i stedet for på 
landbrugslandet. Der er ifølge DN nemlig slet ikke de samme arter i skoven 
som i det åbne land.
</p><p>
Til sammenligning med blå bloks forslag har regeringen i sin Naturplan Danmark 
lagt op til at lade blot 250 hektar ligge. Det er 100 gange mindre end i de 
borgerliges udspil.
</p><p>
Og Danmarks Naturfredningsforening har længe efterlyst et forslag, som gav 
større beskyttelse af statsskovene.
</p><p>
»Der har været mange muligheder for at gøre mere, end der er gjort. Regeringen 
er langt hen ad vejen i gang med at gøre mere, men de kunne gøre det 
hurtigere«.
</p><p class=" bl-elem">
»Så Venstre-forslaget er godt nok. Men byttehandlen, som hele forslaget hviler 
på, skal ikke ind. Det er dér, vi står af«, siger hun.
</p>	
</div>

</div></body></html>
