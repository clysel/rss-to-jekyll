---
layout:     post
title: 	    "Misbrugte Barca-chancer kan koste dyrt, når regnskabet gøres op"
post_author:	    
post_date:	    Mon, 23 Mar 2015 14:48:08 +0100
post_site:	    politiken.dk 
post_link:	    http://politiken.dk/sport/fodbold/laprimera/ECE2600456/misbrugte-barca-chancer-kan-koste-dyrt-naar-regnskabet-goeres-op/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>
<p class="period">Stillingen</p>





</div>
<div class="art-fakta article-box">
<h4 class="">
FAKTA</h4>
<h5>
RIVALERS SLUTPROGRAM</h5>
<div class="fakta-body" data-buildingblock="embedded_factboxlink">
<p><b>Barcelona:</b></p><p>
Celta Vigo-Barcelona
</p><p>
Barcelona-Almeria
</p><p>
Sevilla-Barcelona
</p><p>
Barcelona-Valencia
</p><p>
Espanyol-Barcelona
</p><p>
Barcelona-Getafe
</p><p>
Cordoba-Barcelona
</p><p>
Barcelona-Real Sociedad
</p><p>
Atlético Madrid-Barcelona
</p><p>
Barcelona-Deportivo La Coruna
</p><p><b>Real Madrid:</b></p><p>
Real Madrid-Granada
</p><p>
Rayo Vallecano-Real Madrid
</p><p>
Real Madrid-Eibar
</p><p>
Real Madrid-Málaga
</p><p>
Celta Vigo-Real Madrid
</p><p>
Real Madrid-Almeria
</p><p>
Sevilla-Real Madrid
</p><p>
Real Madrid-Valencia
</p><p>
Espanyol-Real Madrid
</p><p class=" bl-elem">
Real Madrid-Getafe
</p>
</div>
</div><p>
Smilene var brede, og lettelsen var stor, da Barcelona hjemme på Camp Nou sent 
søndag havde vundet en vanskelig kamp 2-1 over ærkerivalen Real Madrid. Men 
tre-fire misbrugte muligheder i slutfasen kan ende med at forvandle smil til 
bitter ærgrelse, hvis Barcelona bliver indhentet i tabellen og slutter lige 
med Real. For så tæller indbyrdes opgør før måldifference, når mesterskabet 
skal placeres. 
</p><p>
Både matchvinder Luis Suárez, Lionel Messi og Neymar kiksede deres gode 
muligheder for at øge føringen, da luften var gået ud af Real Madrid, som 
ellers havde domineret og skabt flest store chancer i El Clásico inden da. 
</p><p><b class="ext-link">FORMSTÆRK</b><a class="embeddedlink" href="http://politiken.dk/sport/fodbold/laprimera/ECE2598428/barcelona-er-paa-tre-maaneder-gaaet-fra-krise-til-ooohh---messi-messi-messi/">Barcelona er på tre måneder gået 
fra krise til »Ooohh - Messi. Messi. Messi«</a></p><p>
Der er 10 runder tilbage af La Liga - 30 point at spille om - og meget kan 
fortsat ske. Det er set før, at et hold smider en føring på fire point, som 
Barcelona netop nu fører rækken med, og skulle Ronaldo &amp; Co. 
være i stand til at indhente rivalerne, og ender holdene på samme pointtal, 
så vil smilene være bredest hos Real. 
</p><p><b>Det er sket før</b></p><p>
Holdet vandt 3-1 hjemme på Bernabéu i oktober, så samlet er 'stillingen' 4-3 
til hovedstadsklubben, hvilket i så fald vil udløse den spanske titel. En 
lignende situation i sæsonen 2006-07 bevirkede, at Real snuppede titlen 
foran netop Barcelona, der ellers havde scoret 12 mål flere og set syv færre 
mål imod sig. 
</p><p><b class="ext-link">KONTROL</b><a class="embeddedlink" href="http://politiken.dk/sport/fodbold/championsleague/ECE2593315/barcelonas-traenernetvaerk-har-traade-helt-til-manchester/">Barcelonas trænernetværk har tråde helt 
til Manchester</a></p><p>
En mareridtsafslutning efter en sæson på 38 runder, og sandsynligheden for en 
gentagelse i denne sæson er måske ikke stor med tanke på den fine form, 
Barcelona på det seneste har vist. Opgøret søndag kunne dog sætte 
spørgsmålstegn ved stabiliteten, for gæsterne svingede i store dele af 
opgøret taktstokken. 
</p><p>
Men scorer sådan et mandskab ikke på sine gode muligheder, så er 'naturloven' 
i fodbold sådan, at det bliver til nederlag. Og det sørgede Luis Suárez for 
holdt stik, da han efter pausen med en fornem kvittering for en flot 
aflevering fra Dani Alves bragte sit hold på vinderkurs. 
</p><p><b class="ext-link">SLUTSPIL</b><a class="embeddedlink" href="http://politiken.dk/sport/fodbold/championsleague/ECE2594092/saadan-fortsaetter-champions-league/">Sådan fortsætter Champions League</a></p><p>
»Det er mit vigtigste mål for Barcelona hidtil«, siger Luis Suárez, der fik 
sin Barca-debut mod netop Real Madrid i oktober, efter han havde afsonet en 
fire måneder lang karantæne for sit uværdige bideri under VM-slutrunden. 
</p><p>
»Men der er lang vej endnu til titlen, og det vil stadig være svært at blive 
mestre. Man ved aldrig, hvad der kan ske i sådan en lige, hvis man slapper 
af bare et øjeblik«. 
</p><p><b>Barca ude mod Altético </b></p><p class=" bl-elem">
Ser man på de to klubbers resterende program, vil Real-fans nok klynge sig 
til, at Barcelona har en hjemmekamp færre end Real, og at catalanerne skal 
en tur til Madrid i næst sidste runde for at slås med Atlético, der altid er 
en stor udfordring på Vicente Calderón. 
</p>	
</div>
</div></body></html>
