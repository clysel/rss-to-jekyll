---
layout:     post
title: 	    "Island trækker sin EU-ansøgning tilbage"
post_author:	    
post_date:	    Thu, 12 Mar 2015 23:39:36 +0100
post_site:	    politiken.dk 
post_link:	    http://politiken.dk/udland/ECE2585407/island-traekker-sin-eu-ansoegning-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Island har officielt meddelt, at det ikke længere søger om medlemskab i EU.
</p><p>
Dermed lever Islands borgerlige og euroskeptiske regering op til et løfte, som 
den gav for to år siden.
</p><p>
Island sendte sin ansøgning i 2009, umiddelbart efter at den islandske økonomi 
var brudt totalt sammen, og øsamfundet stod ved afgrunden.
</p><h3>
Kronen halveret
</h3><p>
Udenrigsminister Gunnar Bragi Sveinsson siger i en erklæring, at han har 
informeret det nuværende formandsland i EU, Letland, og EU-Kommissionen om 
den islandske regerings beslutning om at annullere sin ansøgning.
</p><p>
»Islands interesser er bedst tjent uden for EU«, skriver han på sin hjemmeside.
</p><p>
Det var en venstreorienteret regering ledet af socialdemokraterne, som i 2009 
besluttede at søge om EU-medlemskab.
</p><p>
Det skete, mens den islandske krone havde fået sin værdi halveret. På det 
tidspunkt så mange islændinge et medlemskab af unionen som en af de få 
muligheder for, at landet skulle klare skærene i den desperate økonomiske 
krise.
</p><p>
Men fiskeri har altid fyldt meget i islandsk politik, og EU's fiskerikvoter 
blev opfattet som en svær forhindring for medlemskab, især efter sidste års 
makrelkrig mellem parterne.
</p><h3>
Økonomi rettet op
</h3><p>
Medvirkende til, at ønsket om EU-medlemskab kølnede, var også, at økonomien 
efter et par år begyndte at rette sig.
</p><p class=" bl-elem">
De to store borgerlige partier, der i dag sidder i regering i Reykjavik, fik i 
2008 en stor del af skylden for, at økonomien brændte så fatalt sammen ved 
at tillade landets banker at spekulere for beløb, der lå mange gange over 
det islandske bruttonationalprodukt.
</p>	
</div>
</div></body></html>
