---
layout:     post
title: 	    "Krig om religion bryder ud i blå blok"
post_author:	    
post_date:	    Sat, 11 Apr 2015 10:33:29 +0200
post_site:	    politiken.dk 
post_link:	    http://politiken.dk/indland/politik/ECE2623748/krig-om-religion-bryder-ud-i-blaa-blok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En efter en har konservative profiler den seneste tid slået til lyd for at 
fremhæve kristendommen over andre religioner. 
</p><p>
Det begyndte i påsken, da partiets politiske ordfører, Mai Mercado, fastslog, 
at kristendommen ifølge hendes opfattelse er den bedste religion og ikke 
mindst bedre end islam. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/debat/profiler/zubairhussain/ECE2616093/der-er-ingen-nedre-graense-for-lavmaal-i-dansk-politik/">Der er ingen nedre grænse for 
lavmål i dansk politik</a></p><p>
Det blev efterfølgende bakket op af det tidligere folketingsmedlem og nu 
genopstillede kandidat Naser Khader (K). Og i dagens Politiken slår de de 
konservatives politiske leder i København, Rasmus Jarlov, i et debatindlæg 
lignende toner an. Jarlov er også tidligere folketingsmedlem og genopstiller 
ved det kommende valg. 
</p><div class="art-quote article-box">
<p class="quote"/>
<blockquote>
<p class="quote-txt">
Heller ikke satsningen på Gud blev K's vej til genopstandelse
</p>
<p class="sender">
Anders Samuelsen (LA) 
</p>
</blockquote>
</div><p>
På spørgsmålet, om de konservative har indledt et korstog, griner partiformand 
Søren Pape Poulsen højt. </p><p>
»Nej, jeg synes ikke, det er nyt. Det kan godt ske, at vi nu siger det højere 
og vægter det højere. Der er jo en grund til, at vi siger ’Gud, konge og 
fædreland’. Det ligger faktisk i vores værdisæt«, forklarer Pape, der 
erklærer sig enig med sin politiske ordfører i, at kristendommen er en bedre 
religion end islam. 
</p><p>
»Ja, for ellers havde jeg jo nok været muslim. Selvfølgelig mener jeg, den er 
det, for de værdier, vi bygger på, er rundet af kristendommen«. 
</p><h3>
En noget kølig modtagelse fra LA 
</h3><p>
Hos nogle af de andre borgerlige partier får de konservative meldinger 
imidlertid en noget kølig modtagelse. Særligt hos Liberal Alliances formand, 
Anders Samuelsen, der henviser til, at de konservative i en meningsmåling 
kort efter Mercados påskemelding blot fik 3,6 procent vælgeropbakning. 
</p><p>
»Så jævnfør påskens budskab kan man vel sige, at heller ikke satsningen på Gud 
blev K’s vej til genopstandelse«, lyder det spydigt fra Samuelsen. 
</p><p><b class="ext-link">LÆS DEBATINDLÆG FRA RASMUS JARLOV</b><a class="embeddedlink" href="http://politiken.dk/debat/profiler/rasmus-jarlov/ECE2618230/kristendommen-skal-favoriseres-i-danmark/">Kristendommen 
skal favoriseres i Danmark</a></p><p>
Han er selv en hyppig kirkegænger, men mener, at det er forkert at begynde at 
rangordne religioner »på den måde, som Mai Mercado var på vej ud i at gøre«. 
</p><p>
»Jeg har ikke det samme behov. Det er jo typisk sådan, at jo mindre troende 
man er selv, jo mere har man tilsyneladende behov for, at det skal trækkes 
frem. Jesus sagde jo, at man skulle gå ind i sit kammer og bede i stedet for 
at stå ude på gaden og hyle op«. 
</p><h3>
Pape: Voldsomt usmageligt 
</h3><p>
Samuelsen meldinger får Søren Pape Poulsen til at svare hårdt igen. Han 
erklærer sig uenig i synspunktet om, at det er de mindst troende, der har 
mest behov for at flage med deres tro, »men jeg kan da godt forstå, at et 
parti, der ikke er særlig kendt for at have en værdipolitik, har brug for at 
sige det her«, svarer den konservative formand. 
</p><p>
Han skruer bissen endnu mere på, da han får gengivet Samuelsens pointe om, at 
»satsningen på Gud« ikke har givet de konservative bedre meningsmålinger. 
</p><p>
»Jeg synes, det er en voldsomt usmagelig kommentar fra Anders Samuelsen, der 
siger <i>alt</i> om, hvad han står for. Vi har altid stået for det her. Det 
står vi gerne på mål for, uanset hvor mange hånende bemærkninger vi skal 
modtage for det«, siger Pape Poulsen. 
</p><p>
Han møder til gengæld begejstring hos Dansk Folkepartis formand, Kristian 
Thulesen Dahl. 
</p><p><b class="ext-link">LÆS INTERVIEW MED SØREN PIND I MAGASINET: </b><a class="embeddedlink" href="http://politiken.dk/magasinet/interview/ECE2614481/pind-troen-terroren-og-kaerligheden/">Pind, 
troen, terroren og kærligheden</a></p><p>
»Det, at de konservative nu slår mere ind på den kurs, synes jeg, er meget 
positivt, og det vil vi selvfølgelig se, hvordan vi kan bruge rent praktisk 
til at få gennemført ting politisk«, siger DF-lederen. 
</p><h3>
Fogh og ’første religionskrig’
</h3><p>
Den konservative betoning af kristendommen vækker minder om i 2006, da 
daværende statsminister Anders Fogh Rasmussen (V) vakte opsigt med en 
opfordring om, at vi som samfund skal passe på, at religion ikke kommer til 
at fylde for meget i det offentlige rum. 
</p><p>
Den daværende konservative formand, Bendt Bendtsen, var dog langtfra enig med 
statsministeren. Bendtsen advarede således mod »at skubbe vores egen 
religion – kristendommen – ud i baglokalet«. 
</p><p>
»Det er nok snarere tiden, hvor vi skal styrke det kristne fundament under 
vores samfund – frem for at svække det«, sagde han dengang. 
</p><p>
Og religion er tilsyneladende stadig et emne, der kan dele også venstrefolk og 
konservative. På Twitter fastslog Venstres Jacob Engel-Schmidt som en 
direkte kommentar til Mai Mercados kronik, at »min tro er ikke overlegen 
naboens«. 
</p><h3>
Ingen kommentarer fra Lars Løkke 
</h3><div class="art-quote article-box">
<p class="quote"/>
<blockquote>
<p class="quote-txt">
Det, at de konservative nu slår mere ind på den kurs, synes jeg, er meget 
positivt
</p>
<p class="sender">
Kristian Thulesen Dahl (DF) 
</p>
</blockquote>
</div><p>
Venstres formand, Lars Løkke Rasmussen, ønsker ikke at forholde sig til, om 
han enig i sin forgængers advarsel fra 2006. Partiets politiske ordfører, 
Inger Støjberg, mener ikke, man kan erklære sig mest enig med Fogh eller 
Mercado, men siger: </p><p>
»Jeg synes generelt ikke, man som politiker skal blande sig i teologiske 
forhold, men vi er jo nødt til at forholde os til, når der er censorer, der 
ikke vil give hånd i en eksamenssituation, og når der stilles meget 
specifikke krav til, hvad der må blive serveret af mad i daginstitutioner og 
i skoler«. 
</p><p>
Venstreordføreren betegner sig selv som kristen, men på spørgsmålet, om hun 
ligesom sin konservative kollega Mai Mercado mener, at kristendommen er den 
bedste religion, svarer Støjberg: 
</p><p class=" bl-elem">
»Jeg synes faktisk ikke, det er en politisk opgave at rangordne religioner. Og 
slet ikke i et land, hvor man netop har ret til og beskyttelsen til at tro 
på lige præcis, hvad man vil. Men der er jo en grund til, at jeg er kristen 
og ikke muslim«. 
</p>	
</div>

</div></body></html>
