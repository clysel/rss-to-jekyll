---
layout:     post
title: 	    "Dyr øko-ble taber test: Hver tredje ble har spor af kræftfremkaldende stoffer"
post_author:	    
post_date:	    Tue, 05 May 2015 09:04:13 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2653707/dyr-oeko-ble-taber-test-hver-tredje-ble-har-spor-af-kraeftfremkaldende-stoffer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De ni testede bleer</h4>
<div class="fakta-body" data-buildingblock="embedded_factboxlink">
<p><b>Bleer med spor af kemiske stoffer:</b></p><ul><li>Pampers Active fit </li><li>Bambo Nature (Irma, Løvbjerg, mm.) </li><li class=" bl-elem">Moltex Nature No. 1 Ökowindeln </li></ul><p><b>Bleer uden spor af kemiske stoffer:</b></p><ul><li>Libero Comfort </li><li>Levevis (Føtex, Bilka mm.) </li><li>Pampers Baby dry </li><li>Vibelle (Aldi) </li><li>Rema1000 Bleer </li><li class=" bl-elem">Budget Maxi Bleer </li></ul><p class=" bl-elem"><i class=" bl-elem">Kilde: Forbrugerrådet Tænk Kemi</i></p>
</div>
</div><p/><p>
Din babys sarte numse risikerer at blive påvirket af kemiske stoffer dagen 
lang, hvis du ikke vælger de rigtige bleer. 
</p><p>
Det viser en undersøgelse foretaget af Forbrugerrådet Tænk, hvor ni 
forskellige blemærker er blevet testet. Testen viser, at tre af bleerne 
indeholder de kemiske stoffer PAH'er, også kaldet tjærestoffer, som kan være 
kræftfremkaldende. 
</p><p>
»Det er en gruppe stoffer, som har nogle uønskede effekter. Mange af dem kan 
være kræftfremkaldende. Og det er dermed en gruppe stoffer, som ikke skal 
være i så tæt kontakt med huden, som bleer er. Slet ikke, når det er til 
børn«, siger Stine Müller, der er testansvarlig og projektleder hos 
Forbrugerrådet Tænk Kemi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2585898/test-fire-ud-af-otte-klapvogne-indeholder-skadelige-stoffer/">Test: Fire ud af otte 
klapvogne indeholder skadelige stoffer</a></p><p>
De tre bleer, der viser spor af de kemiske stoffer, er bleerne Pampers Baby 
dry, Bambo Nature Maxi og MoltexNature No. 1 Ökowindeln. 
</p><h3>
Konstant hudkontakt
</h3><p>
Koncentrationen af de kemiske stoffer er dog ikke høj nok til, at det er et 
kæmpe problem, vurderer testansvarlig Stine Müller. 
</p><p>
»Det er relativt små mængder og derfor ikke noget, vi slår hårdt ned på. Men 
uanset hvad, er det stoffer, som vi helst ikke ser. Og den her test viser, 
at der altså er en sandsynlighed for, at de er i bleerne«, siger hun. 
</p><p>
Det er derfor noget, organisationen Forbrugerrådet Tænk opfordrer 
producenterne bag bleerne til at være opmærksomme på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE953380/billige-bleer-klarer-sig-godt-i-test/">Billige bleer klarer sig godt i 
test</a></p><p>
»Bleen er konstant i kontakt med børns hud, og derfor er tilstedeværelsen af 
kemiske stoffer som PAH uønsket, selv om de kun findes i små mængder«, 
oplyser Forbrugerrådet Tænk Kemi. 
</p><p><b>Ikke umiddelbart grund til alarm</b></p><p>
Hos Miljømærkning Danmark vil de undersøge, om der er noget ved produktionen 
af bleerne, der skal reguleres, men for at kunne vurdere, om der er et 
problem, har de brug for flere oplysninger om testresultatet. 
</p><p>
»Vi kender ikke det præcise niveau af koncentrationen af de kemiske stoffer, 
der er fundet. Og det er vi nødt til for at kunne vurdere, om det er noget, 
der skal reageres på«, siger Lisbeth Engel Hansen, kriteriechef hos 
Miljømærkning Danmark. 
</p><p>
Hun mener ikke umiddelbart, at der er grund til at slå alarm. 
</p><p>
»Hvis det er meget lave koncentrationer, er det ikke noget, man behøver at 
være bekymret for. Men vi kigger selvfølgelig på det«, siger hun. 
</p><p>
Det stof, PAH, der er fundet spor af i bleerne, er typisk et forureningsstof, 
der kommer fra eksempelvis trafikos, dækstøv og olie, forklarer Lisbeth 
Engel Hansen. 
</p><p>
»Det er ikke noget, man tilsætter bleerne. Men det kan være en forurening fra 
produktionen, måske er der noget i maskinen«, siger hun. 
</p><p><b>Det er blevet nemmere at vælge miljøvenligt</b></p><p>
Der blev i alt testet ni bleer, og i seks af bleerne blev der ikke fundet 
nogen spor af kemiske stoffer. Samtidig bliver flere og flere bleer 
svanemærkede, og miljø- og allergivenlige bleer er derfor lette at finde, 
hvis man leder de rigtige steder, oplyser Forbrugerrådet Tænk Kemi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1004157/pampers-og-libero-vinder-bletest/">Pampers og Libero vinder 
bletest</a></p><p>
Miljømærket Svanen og Astma-Allergi Danmarks Blå Krans er blevet langt mere 
udbredt på bleprodukter, end de tidligere har været. I 2010 foretog 
Forbrugerrådet Tænk en test af bleer, og her var kun to af de 12 testede 
bleer svanemærkede. 
</p><p>
I dag er syv ud af de ni testede bleer svanemærkede. 
</p><p class=" bl-elem">
Selvom MoltexNature No. 1 Ökowindeln er den af de testede bleer, der er 
dyrest, scorer den lavest i Forbrugerrådet Tænks bedømmelse, mens Libero 
Comfort lander på førstepladsen som 'Bedst i test' efterfulgt af Levevis fra 
eksempelvis Føtex eller Bilka. 
</p>	
</div>

</div></body></html>
