---
layout:     post
title: 	    "AGF-angribere sørger for comeback mod Skive"
post_author:	    
post_date:	    Sun, 22 Mar 2015 18:06:54 +0100
post_site:	    politiken.dk 
post_link:	    http://politiken.dk/sport/fodbold/ECE2599278/agf-angribere-soerger-for-comeback-mod-skive/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>AGF gør sig forhåbninger om at rykke op i Alka Superligaen, men så skal der langt bedre resultater til end søndagens skuffende 2-2-remis hjemme mod Skive i 1. division.</p><p>Fodboldkampen begyndte skidt for AGF. Den tidligere AGF-angriber Danilo Arrieta bragte efter blot fem minutter Skive foran 1-0.</p><p>Og der var kun spillet lidt over en halv time, da det blev endnu værre for hjemmeholdet. På et selvmål af Alexander Juel Andersen kom Skive også foran med 2-0.</p><p>I anden halvleg gik det en del bedre for AGF. Den tidligere Lyngby- og FC Nordsjælland-angriber Kim Aabech reducerede til 1-2 efter en times spil, og så var der igen stor spænding om resultatet.</p><p>Den georgiske angriber Mate Vatsadze udlignede til 2-2 efter 74 minutter, og så gik AGF ellers benhårdt efter alle tre point. Men det lykkedes ikke.</p><p>AGF-angriberen Morten Nordstrand havde ellers chancen for at blive matchvinder fem minutter før tid, men den tidligere FC Nordsjælland-angriber brændte forsøget.</p><p>AGF har på tredjepladsen 35 point efter 20 kampe, mens Lyngby har 38 point på andenpladsen. Viborg topper 1. division med 43 point.</p><p class=" bl-elem">Vendsyssel FF, som søndag spillede 0-0 hjemme mod HB Køge, er nummer fire med 33 point.</p>	
</div>
</div></body></html>
