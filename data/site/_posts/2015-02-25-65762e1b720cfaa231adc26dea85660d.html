---
layout:     post
title: 	    "DBU-boss finder konflikt med spillerne beklagelig"
post_author:	    
post_date:	    Wed, 25 Feb 2015 13:35:54 +0100
post_site:	    politiken.dk 
post_link:	    http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Boldspil-Unions (DBU) direktør, Claus Bretton-Meyer, ser frem til, at 
unionen og Spillerforeningen torsdag genoptager forhandlingerne om en ny 
lønaftale for landsholdsspillerne. 
</p><p>
»Det er en beklagelig situation, vi står i. DBU ønsker en fair og god aftale 
for alle parter, så vi sammen kan skabe store resultater for dansk fodbold. 
Nu ser vi frem til ny dialog med spillerne og Spillerforeningen. Indtil da 
har vi ikke yderligere kommentarer«, siger Claus Bretton-Meyer i en 
pressemeddelelse. 
</p><p><b>Krav om markant lønnedgang</b></p><p>
DBU vil på grund af dårlig økonomi have landsholdsspillerne til at gå 17 
procent ned i løn. Hvis ikke spillerne accepterer inden 2. marts, må 
landstræner Morten Olsen se bort fra spillerne i det første halvår af 2015. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/">DBU ansætter trods konflikt, 
behov for ekstra træner</a></p><p>
DBU sendte for en uge siden breve direkte til spillerne, da unionen ønsker at 
indgå individuelle aftaler med landsholdsspillerne. Det er et brud med 
tidligere praksis, hvor DBU har indgået en samlet aftale med 
Spillerforeningen. Siden juli 2014 har parterne forhandlet om en ny 
landsholdsaftale. Aftalen udløb 23. januar i år. 
</p><p><b>Spillerne holder lav profil</b></p><p>
Danmark spiller i det kommende halvår venskabskampe mod USA, Frankrig og 
Montenegro, inden Serbien venter i EM-kvalifikationen til juni. 
</p><p>
Landsholdsanfører Daniel Agger forholder sig fåmælt til lønstriden. 
</p><p><b class="ext-link">BRUD:</b><a class="embeddedlink" href="http://politiken.dk/sport/fodbold/ECE2561204/dbu-kritisk-over-for-barcelona-akademi-i-danmark/">DBU kritisk over for Barcelona-akademi i 
Danmark</a></p><p>
»Der har ikke været en grund til at komme med en officiel udmelding. Vi har et 
princip om ikke at diskutere den slags ting i pressen, så det gør vi ikke»«, 
siger Daniel Agger til DR Sporten. 
</p><p>
DBU har sendt breve direkte til Agger og de øvrige spillere, da forbundet 
ønsker at indgå individuelle aftaler med landsholdsspillerne. Det er et brud 
med tidligere praksis, hvor DBU har indgået en samlet aftale med 
Spillerforeningen. 
</p><p class=" bl-elem">
Hvis konflikten ikke løses, kan kampene blive uden flere af landsholdets 
største profiler.
</p>	
</div>
</div></body></html>
