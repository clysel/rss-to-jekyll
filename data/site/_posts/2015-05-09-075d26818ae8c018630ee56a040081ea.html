---
layout:     post
title: 	    "Mindfulness er på vej ind i det offentlige system"
post_author:	    
post_date:	    Sat, 09 May 2015 12:50:55 +0200
post_site:	    politiken.dk 
post_link:	    http://politiken.dk/forbrugogliv/ECE2662482/mindfulness-er-paa-vej-ind--i-det-offentlige-system/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske sundhedsvæsen sætter i stigende grad ind med mindfulness over for 
patienter med stress, kroniske smerter, angst, depression, social fobi, 
spiseforstyrrelse, misbrug af alkohol, håndtering af alvorlig sygdom, 
søvnløshed og kronisk træthed. 
</p><div class="art-quote article-box">
<p class="quote"/>
<blockquote>
<p class="quote-txt">
Mindfulness har vist sig at være meget effektivt, nemt at gå til og en 
meget billig behandlingsmåde
</p>
<p class="sender">
</p><p class=" bl-elem">Lone Overby Fjorback, overlæge </p> 

</blockquote>
</div><p/><p>
»Mindfulness har vist sig at være meget effektivt, nemt at gå til og en meget 
billig behandlingsmåde. Vi har patienter, der har været syge i 
gennemsnitligt 14 år, og som med meget enkle kneb har fået det meget bedre«, 
siger overlæge og psykiater Lone Overby Fjorback, som forsker i mindfulness. 
</p><p>
Hun er leder af Dansk Center for Mindfulness ved Aarhus Universitet og 
arbejder som overlæge og seniorforsker på Aarhus Universitetshospital. 
</p><p>
Her bliver patienterne behandlet med MBSR – mindfulness-baseret 
stress-reduktion – i kombination med terapi og medicin. Metoden har 
dokumenteret effekt, oplyser Lone Overby Fjorback. 
</p><h3>
Ikke nok med aftenskolekursus 
</h3><p>
Hun har selv behandlet omkring 1.000 patienter. De har ofte været syge eller 
plaget af smerter og symptomer fra kroppen i årevis, og først når alle andre 
behandlingsformer ikke har virket, bliver de tilbudt et forløb i 
mindfulness. 
</p><p>
»Man burde gøre det omvendt og starte på mindfulness ved siden af 
behandlingen«, mener Lone Overby Fjorback. 
</p><p>
Det er dog ikke ikke ligegyldigt, hvordan man griber behandlingen an, 
understreger specialist i sundhedspsykologi Peter la Cour. 
</p><p>
»Det er med mindfulness som med andre terapiformer: Det virker højst 
sandsynligt ikke, hvis man bare har taget et kursus på aftenskole eller læst 
en bog. Instruktørerne skal være ordentligt uddannede, og det skal være 
seriøst«, siger psykolog Peter la Cour, leder af Liaison-klinikken ved 
Videnscenter for Funktionelle Lidelser i Region Hovedstaden. Han mener, at 
der findes alt for mange »selvbestaltede personer«, som kalder sig 
psykoterapeuter og mindfulnessbehandlere. 
</p><p>
»Det giver en lurende fare for udvanding over hele området«, siger Peter la 
Cour. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2637714/forskere-mindfulness-virker-lige-saa-godt-som-antidepressiver/">Forskere: Mindfulness virker 
lige så godt som antidepressiver</a></p><p>
Både på Liaison-klinikken og på hans tidligere arbejdsplads, Rigshospitalets 
Smerteklinik, bliver patienterne behandlet efter MBSR-modellen, som er et 
fast kursusforløb, der ifølge la Cour er dokumenteret virkningsfuldt jævnfør 
forskning i primært USA og Storbritannien samt i Danmark. 
</p><p>
På Liaison-klinikken bliver 20-30 patienter årligt behandlet for blandt andet 
stress, kronisk træthed og smerter, tvangstanker og -handlinger, depression 
og angst. 
</p><p>
Peter la Cour var med til at indføre det på Rigshospitalets smerteklinik i 
2009: 
</p><p>
»Dengang var det sådan ’uha’, lidt alternativt, men i dag er det et helt 
integreret tilbud på linje med kognitiv terapi til for eksempel patienter i 
udslusningsforløb, hvor der er gjort, hvad der ellers skal gøres. Da kan 
mindfulness virkelig gøre en forskel«. 
</p><h3>
At acceptere sin tilstand 
</h3><p>
Dansk Psykiatrisk Selskab (DPS), et videnskabeligt selskab for cirka 1.500 
psykiatriske speciallæger, bekræfter væksten. 
</p><p>
»Mindfulness er en velbeskrevet og dokumenteret psykoterapeutisk 
behandlingsform, som i dag bliver brugt mange steder i psykiatrien, og som 
vil blive ved med at vokse«, siger overlæge i psykiatri Per Sørensen, som er 
medlem af DPS’ psykoterapiudvalg. 
</p><p>
Ifølge Per Sørensen er der sket en markant udvikling inden for psykoterapien. 
Hvor man før arbejdede med at forandre patientens adfærd og tankemønster, 
arbejder man i dag i højere grad med at acceptere sin tilstand. 
</p><p>
»Det er det, mindfulness tilbyder gode teknikker til«, siger Per Sørensen, 
centerchef ved Psykoterapeutisk Center Stolpegård i Region Hovedstadens 
Psykiatri. 
</p><p>
Metoden er blandt andet effektiv til at forebygge, at patienter med depression 
får tilbagefald, oplyser han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2463275/terapi-hjalp-22-aarige-lars-tilbage-til-livet-efter-selvmordsforsoeg/">Terapi hjalp 22-årige Lars 
tilbage til livet efter selvmordsforsøg</a></p><p>
Mindfulness er i korte træk en mental træning, der lærer patienten at forholde 
sig til sig selv og sin tilstand på en sundere og mere positiv måde. Man 
lærer at passe bedre på sig selv og ikke overskride egne grænser, og man 
lærer at give kroppen de pauser, den har brug for. </p><p>
Når først man har lært det, bliver bekymringen mindre og angsten mindre, og 
når de gode cirkler kommer i gang, kan man med tiden opleve at få det bedre, 
både fysisk og psykisk, forklarer eksperterne. 
</p><p class=" bl-elem">
»Du fjerner ikke din sygdom, men du får det nemmere med at være i en krop, som 
ikke er, som du ønsker, den skal være«, som overlæge og psykiater Lone 
Overby Fjorback udtrykker det. 
</p>	
</div>

</div></body></html>
