---
layout:     post
title: 	    "Test: Renault Espace med flyderkomfort til familien"
post_author:	    
post_date:	    Mon, 30 Mar 2015 08:46:32 +0200
post_site:	    politiken.dk 
post_link:	    http://politiken.dk/forbrugogliv/biler/ECE2608508/test-renault-espace-med-flyderkomfort-til-familien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Masser af plads og komfort? Ja. 
</p><p>
Sportslige og veloplagte køreegenskaber? Nej. 
</p><p>
Overskuelig og logisk betjening: Tja, det må vi lige tænke over. 
</p><p>
Politiken har som et af de første medier i Europa været bag rattet af 
storfamiliebilen Renault Espace, som er klar i en helt ny udgave, der kommer 
til Danmark i maj. 
</p><h3>
På høje tid med en afløser 
</h3><p>
Navnet er måske velkendt, men bilen er stort set ukendt i Danmark. Den har 
ikke været solgt som nu i adskillige år, og de par hundreder biler, der 
kører i Danmark, er formentlig importeret via uofficielle kanaler. 
</p><p>
Men nu vil Renault helt officielt sælge den nye Espace. Forgængeren har været 
bygget omtrent uændret i 12 år, så en afløser kommer ikke spor for tidligt. 
Den nye Espace fås fra 515.000 kroner. 
</p><p>
Den oprindelige Renault Espace fra 1984 var en af de første storrumsbiler med 
syv sæder, der kunne foldes sammen. Den var lidt af en revolution og ret 
alene på markedet dengang. 
</p><h3>
Espace skal være mere dynamisk 
</h3><p>
Nu tager Renault dog en smule afstand fra det oprindelige koncept. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Renault_62380_globa_924578y.jpg" alt="" border="0"/><span class="caption"><span class="f-img-caption">multifunktionel. 
</span>Den store skærm rummer et hav af funktioner, og det er ikke altid helt nemt at finde rundt i den. Foto: Renault</span></span>
De betegner ikke længere bilen som en mpv, der ellers er den gængse betegnelse 
for storfamiliebiler med op til syv sæder. 
</p><p>
Nu taler de en crossover, som har noget mere dynamisk over sig. Renault nævner 
bl.a. BMW X5 og Audi Q7 som konkurrenter til den nye Espace. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2427095/renault-viser-vejen-til-fremtidens-bil/">Renault viser vejen til 
fremtidens bil</a></p><p>
Blandt ’familiecontainerne kunne man dog også pege på VW Sharan og Ford S-Max 
som de mest oplagte konkurrenter til Renault Espace. 
</p><h3>
De to sidste sæder koster ekstra 
</h3><p>
Renault har holdt fast i princippet med muligheden for syv sæder i den nye 
Espace. Som standard har den fem sæder, men tredje sæderække kan tilkøbes 
for 11.900 kroner. 
</p><p>
Bilen er 4,85 meter lang og byder derfor på fin plads på de to forreste 
sæderækker. Den tredje sæderække er kun til børn, men sådan er det også, når 
man kigger på konkurrenterne. 
</p><p>
Til præsentationen af den nye Espace for danske journalister i Provence har 
Renault rullet de absolutte topmodeller frem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2406334/familieoesen-fylder-30-aar-vi-triller-en-tur-tilbage-til-fortiden/">Familieøsen fylder 30 år: Vi 
triller en tur tilbage til fortiden</a></p><p>
Testbilerne er fyldt med alt, der kan bimle og bamle, og når vi bruger det 
udtryk, skal det tages helt bogstaveligt. 
</p><p>
På visse strækninger af testruten følte de indbyggede sikkerhedssystemer 
nemlig trang til at advare mod en hel stime af risici i trafikken – som vi 
ærlig talt ikke kunne få øje på fra førersædet. 
</p><p>
Her der dog tale om udstyr, der ikke kommer til Danmark, så det tager vi 
afslappet. 
</p><h3>
Forvirrende storskærm 
</h3><p>
Mange af bilens funktioner styres via en iPad-lignende skærm i 
midterkonsollen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2392294/test-af-familiebiler-pakaesler-har-pladsproblemer/">Test af familiebiler. Pakæsler 
har pladsproblemer</a></p><p>
Renault-mand holdt et længere foredrag om, hvor ’intuitivt’, systemet 
fungerer. 
</p><p>
Ja, muligvis når man selv har konstrueret det. Ikke når man lige dumper ned i 
det. Vi måtte i hvert fald koncentrere os en del, når vi skulle finde rundt 
i de mange menuer, skærmen rummer. 
</p><p>
Nogle af funktionerne kan man også blive nødt til at bruge under kørslen, og 
det kan virke stærkt distraherende. 
</p><h3>
En gyngende oplevelse 
</h3><p>
Måden, Espace kører på, får næppe bilentusiaster til at klappe i hænderne. Den 
har en gyngende affjedring og føles aldrig præcis i sine bevægelser og 
heller ikke i styretøjet. Men til gengæld er den komfortabelt, og man mærker 
ikke meget til hullerne i asfalten. 
</p><p>
Renault Espace tilbydes med tre forskellige motorer: en benzinturbo på 1,6 
liter med 200 hk. Samt to dieselmotorer, der også er på 1,6 liter og yder 
enten 130 eller 160 hk. 
</p><p>
Vi prøvede den store af dieselmotorerne, og den er passende støjsvag og har 
godt med kræfter. Den mindste diesel kunne vi ikke prøve. Benzinmotoren 
forekommer overflødig. De 200 hestekræfter giver slet ikke det 
kraftoverskud, man kunne forvente, og vi gruer lidt for benzinforbruget. 
</p><p class=" bl-elem"><i class=" bl-elem">Politiken var inviteret af Renault. </i></p>	
</div>

</div></body></html>
