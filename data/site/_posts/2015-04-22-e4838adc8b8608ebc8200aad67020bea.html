---
layout:     post
title: 	    "Forskere: Mindfulness virker lige så godt som antidepressiver"
post_author:	    
post_date:	    Wed, 22 Apr 2015 11:01:34 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2637714/forskere-mindfulness-virker-lige-saa-godt-som-antidepressiver/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Opmærksomhed på ikke at lade sig rive med af negative tanker og følelser fra 
øjeblik til øjeblik og øvelser i ikke at dømme sine egne tanker er nogle af 
ideerne bag mindfulness. 
</p><p>
Som behandlingsform virker den form for terapi tilsyneladende lige så godt som 
antidepressiva. Det viser en ny britisk undersøgelse. 
</p><p>
Forskerne gav 212 depressive patienter behandling med mindfulnessterapi i to 
år, mens en kontrolgruppe på 212 patienter fortsatte i et medicinsk tilbud i 
samme periode. 
</p><p>
Tilbagefald af depression skete i begge grupper i samme størrelsesorden. 44 
procent i gruppen, der blev behandlet med meditationsbaseret terapi, og 47 
procent af patienterne i det medicinske tilbud oplevede tilbagefald. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2463275/terapi-hjalp-22-aarige-lars-tilbage-til-livet-efter-selvmordsforsoeg/">Terapi hjalp 22-årige Lars 
tilbage til livet efter selvmordsforsøg</a></p><p>
»Undersøgelsen viser også, at det ikke er dyrere at behandle med mindfulness 
end med medicin«, siger Sarah Byford, der er professor i sundhedsøkonomi ved 
Kings College, London, og blandt andet har stået for undersøgelserne af 
omkostningerne ved de to forskellige behandlingsmetoder i 
Lancet-undersøgelsen. 
</p><p>
Forskeren fortæller, at resultatet er blevet mødt med stor interesse i 
England, og i Danmark er en kollega begejstret. 
</p><p>
»Undersøgelsen er det første, store sammenlignende studie af mindfulness og 
antidepressiva, og resultaterne er overbevisende«, siger Lone Fjorback, der 
er overlæge i psykiatri og seniorforsker ved Aarhus Universitetshospital. 
Hun er selv uddannet instruktør i mindfulness og mener ikke, at den 
meditationsbaserede terapiform bliver anvendt tidligt nok på patienter i det 
danske sundhedssystem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2588615/depression-rammer-titusindvis-her-kan-spares-lidelse-og-mange-penge/">Depression rammer titusindvis: 
Her kan spares lidelse og mange penge </a></p><p>
»Jeg har oplevet patienter, der har taget mange kilo på som bivirkning ved 
behandling med psykofarmaka. Derfor synes jeg, det er vigtigt, at vi kan 
tilbyde alternativer til den medicinske behandling, som ikke alle patienter 
trives med«, siger hun. 
</p><p>
Den britiske forsker deler den opfattelse: »Vi ved, at der er en 
patientgruppe, som trives dårligt med antidepressiva, og som skriger på 
alternativer. Mindfulness er ikke særlig udbredt i den psykiatriske 
behandling i England, men min oplevelse er, at der er en stor 
patientinteresse«, siger Sarah Byford. 
</p><h3>
Billig behandling 
</h3><p>
Forskerne bag undersøgelsen har rekrutteret patienter fra 95 institutioner i 
det sydvestlige England. Det var et kriterium, at patienterne havde haft tre 
eller flere depressioner, da man ville undersøge effekten på alvorligt 
depressive. 
</p><p>
I gruppen af mindfulness-behandlede fik patienterne tilbud om at blive udfaset 
af medicinsk behandling, men det var frivilligt. Det betød, at 70 procent 
stoppede med den medicinske behandling, 17 procent reducerede deres dosis, 
og 13 procent fortsatte med samme dosis samtidig med terapien. 
</p><p>
»Patienternes egne ønsker var i hovedsædet. På grund af den høje 
udfasningsprocent vurderer vi, at resultaterne viser en signifikant effekt 
af behandlingerne«, siger Sarah Byford. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2482550/hver-tredje-unge-kvinde-har-faaet-psykologhjaelp/">Hver tredje unge kvinde har 
fået psykologhjælp</a></p><p>
Lone Fjorback ser studiet som en del af en tendens mod blåstempling af 
alternativer til medicinsk behandling. 
</p><p>
»Det er nyt, at de store videnskabelige tidsskrifter publicerer undersøgelser 
omkring alternative metoder som mindfulness«, siger hun. 
</p><p>
Lone Fjorback har netop bidraget til et lignende studie, som blev publiceret i 
Journal of Psychosomatic Research. Her så forskerne på effekten af 
behandlingen på mennesker med kroniske stresslidelser, og de konkluderede, 
at 20 procent færre var på førtidspension et år efter endt behandling. De 
undersøgte også omkostningerne forbundet med mindfulness-tilbuddet: 
</p><p class=" bl-elem">
»En væsentlig pointe er, at behandlingen ikke er dyrere for systemet, blandt 
andet fordi mindfulness er gruppeterapi«, forklarer Lone Fjorback. 
</p>	
</div>

</div></body></html>
