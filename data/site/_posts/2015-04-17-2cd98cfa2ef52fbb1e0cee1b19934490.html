---
layout:     post
title: 	    "Danmark har en japansk film-samurai, men du kender ham ikke"
post_author:	    
post_date:	    Fri, 17 Apr 2015 20:00:27 +0200
post_site:	    politiken.dk 
post_link:	    http://politiken.dk/kultur/filmogtv/ECE2630045/danmark-har-en-japansk-film-samurai-men-du-kender-ham-ikke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvem er han?</h4>
<div class="fakta-body" data-buildingblock="embedded_factboxlink">
<p>
David Sakurai, f. i København 1979. 
</p><p>
Voksede op i Frederiksværk og rejste til Tokyo som 18-årig. 
</p><p>
Vendte tilbage til Danmark ni år senere, men pendlede i årevis mellem 
København, Tokyo og Los Angeles. 
</p><p>
Medvirker i børnefilmen 'Detektiverne', i kungfukortfilmen 'Echoes of a Ronin' 
og spillefilmene 'Kraftidioten', 'Dark Samurai' og 'Liza, the Fox Fairy'. 
</p><p>
Bor i dag i Los Angeles. 
</p><p>
Træner Wing Tsun Kung Fu. 
</p><p class=" bl-elem">
'Dark Samurai' vises ved CPH PIX tirsdag kl. 21.30 i Gloria i København.
</p>
</div>
</div><p>
Der er møgvarmt i West Hollywood. 
</p><p>
Det er hans eget ord, David Sakurai. Mens han går langs stranden i Los Angeles 
på vej hjem fra audition i Hollywood på en mulig ny film, minder jeg ham om 
virkeligheden, som den så ud for et par år siden, hvor han stod i en lille 
halv time halvt nedsænket i det iskolde novembervand i Øresund. Vandet gik 
ham til navlen, og den ægte japanske kriger, han spillede, skulle ikke lade 
sig mærke med det. 
</p><p>
Han var yakuza, 2.0-versionen af den legendariske krigerfigur samuraien. 
</p><p>
I West Hollywood ler han begejstret ved tanken. Og varmer sig ekstra meget 
over klimaforandringen. I det her vand kunne han mageligt stå i flere timer 
i træk uden at kny. 
</p><p>
Han gad ellers godt være tilbage i Danmark lige nu. 
</p><p>
'Dark Samurai', danske Sidney Lexy Plauts selvfiancierede nye film, bliver 
vist under CPH PIX-festivalen, igen nu her på tirsdag. Han spiller en 
nålestribet japansk kriger, der lever efter bushido-kodekset fra 
middelalderens samuraier. Et kodeks, der indebærer harakiri som sin yderste 
konsekvens. 
</p><p>
»Bushido er krigerens vej, helt bogstaveligt«, siger David Sakurai. »Det er 
indbegrebet af, hvad man i Vesten forstår ved japansk mentalitet. Det, der 
er på spil i bushido, er det stærke broderskab, der bliver ødelagt, når 
krigeren møder en kvinde, forelsker sig og finder sit bløde jeg. Han drukner 
så meget i kærligheden, at han forkaster sin gamle levevis, og det er det 
brud, filmen dykker ned i«. 
</p><p>
'Dark Samurai' er ikke nogen klassisk samuraifilm med tjubang og letfattelig 
sondring mellem godt og ondt. Det er en grum og intens meditation over 
kærlighed og filosofi og den er så godt som ordløs. <i>Når</i> 
der tales, er det på japansk. 
</p><h3>
Dynastiet Sakurai 
</h3><p>
Plaut, der selv har filmet og skudt sine egne penge i den, er et leksikon over 
japansk filmkultur og kan tale længe om teceremonier og æreskodekser, og han 
ramte rent, da han valgte David Sakurai til hovedrollen. Sakurai, der er søn 
af en dansk mor og en japansk far, er halvbror til Kristoffer Sakurai, 
tidligere solodanser ved Den Kgl. Ballet, og en storebror, der arbejder i 
Japan for et amerikansk medicinalfirma. Han tog sin skuespilleruddannelse i 
Tokyo, hvor han levede nogle år som helt ung. Efter nogen tid i København er 
han og hans amerikanske kone Catherine nu flyttet til den amerikanske 
vestkyst. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Dsam_4700139872_928733y.jpg" alt="" border="0"/><span class="caption"><span class="f-img-caption">genfødsel. 
</span>En moderne samurai (David Sakurai) bryder med sin kultur til fordel for en kvinde. Vandet symboliserer normalt renselse eller genfødsel. Foto: Sidney Lexy Plaut</span></span></p><p>
Han er efter et halvt år stadig så ny derovre, at man kan mærke, at han bliver 
helt varm, også af andre grunde end den californiske sol. Svigerfamilien er 
her, nye karrieremuligheder og en amerikansk-japansk subkultur, han indtil 
videre er nyindviet i. 
</p><p>
»Jeg lavede jo ikke film i Danmark«, siger han, og det er ingen hemmelighed, 
at det var frustrerende. 
</p><p>
Han rejste til Japan lige efter gymnasiet, Frederiksværk-Tokyo, enkeltbillet. 
I Frederiksværk var han blevet betjent af Anders Thomas Jensen, der var 
ansat i den lokale videoforretning og underviste i film på ungdomsskolen 
mange år inden 'Blinkende lygter', 'Mænd &amp; høns' og 
manuskripterne for Susanne Bier. Det var det nærmeste, han i sin barndom kom 
det kreative filmmiljø, den videobiks. Han havde været tvangsindlagt til at 
se Kurosawa-filmen 'De syv samuraier' en gang om året, fordi hans mor, 
kunstneren Birthe Bo Sakurai, havde en faible for japansk kultur, og hun 
tændte altid for tv, når de sendte noget japanskrelateret. Faren, der boede 
i Japan, var en fjern figur i de år, men hans tre danske ekskoner og tre 
sønner kendte hinanden og holdt ferier sammen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2151581/hollywood-vil-adoptere-sydkoreas-voldelige-filmmirakel/">Hollywood vil adoptere 
Sydkoreas voldelige filmmirakel</a></p><p>
Da han kom tIl Tokyo underviste han japanere i engelsk og serverede shots på 
en bar om natten, mens han trænede til skuespiller om dagen. Og fik et barn 
som purung. Og ... og ... Han havde travlt. 
</p><p>
»Jeg vidste godt, at jeg ville være skuespiller. Det havde jeg vidst, fra jeg 
var 15. Men for en ung halvasiat var der bare overhovedet ingen forbilleder 
i teater og film. Alt det skete først, da jeg var rejst, og i dag er der 
adskillige. Jeg kunne bare slet ikke dengang se for mig, at en asiat skulle 
kunne stå og spille på Det Kgl. Teater«. 
</p><p>
Den 'Romeo og Julie', som Det Kgl. Teater præsenterede sidste år, havde et 
titelpar, blev spillet af dansk-serbiske Danica Curcic og Thomas Hwan, 
koreansk vendelbo. Det er nye tider. 
</p><h3>
Sung! kai! wong! 
</h3><p>
I Japan foldede livet sig ud for ham. 
</p><p>
Det gør det ideelt set for alle i en alder af 18, men pludselig stod David 
Sakurai i en by, omgivet af millioner af mennesker, der nøjagtigt lignede 
ham. Men mere end nogensinde bevidst om, at hans mors rødder var 
bornholmske, og at han var halvt dansk. Halvjapanere var på mode i Japan i 
underholdningsindustrien. 
</p><p>
Når der var bud efter ham, var det som asiat med talent for kampsport, og det 
rollefag kommer man hurtigt til bunds i, for at sige det høfligt. Han tog 
til København og begyndte at træne kampsport, da han var 12 kunne sin 
martial arts, før han blev skuespiller, men det er karakterer, han vil skabe 
på lærredet, ikke bare sådan »sjung! kai! wong!«. En skuespiller, han 
elsker, Hongkongstjernen Andy Lau, kombinerer de to dele. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1429597/ingen-i-international-film-bander-saa-meget-som-koreanerne/">Ingen i international film 
bander så meget som koreanerne</a></p><p>
»De befrugter hinanden. De har meget til fælles. Man står over for en partner 
eller modspiller, som man skal aflæse og lytte til. En god sparring fungerer 
kun, når du er i momentet og lytter intenst til den anden, og hvis du har én 
over for dig, som giver modspil. Derudover kommer den fysiske træning mig 
til gode i form af udholdenhed og evnen til at spænde af«. 
</p><p>
Mens han stadig boede i Danmark, begyndte det at lysne i vest med en 
hovedrolle som spøgelset af en japansk popsanger i en ungarsk romantisk 
komedie, der lige nu skaber opmærksomhed ved europæiske filmfestivaler, 
'Liza the Fox'. »Sådan der må du for alt i verden ikke se ud!«, sagde 
instruktøren og pegede på de muskelspændte stills fra 'Dark Samurai', så 
kamsport og fitness blev erstattet af dans, fordi rollen var blød og 
romantisk. 
</p><p>
Sidste år havde den sorte norske komedie 'Kraftidioten' premiere også i 
Danmark. I den film, der er proppet med markante biroller, spiller Sakurai 
en lejemorder, som alle, for nemheds skyld, kalder The Chink. Hans scener 
med Stellan Skarsgaard i hovedrollen er alene billetprisen værd. 
</p><h3>
Den asiatiske scene 
</h3><p>
»Som skuespiller der jo ikke action, man helst vil optages i historiebøgerne 
for«. som David Sakurai siger. Tørt. Alt andet lige er det nok heller ikke 
praktisk i en alder af 35 at begrænse sig til ren fysisk formåen. 
</p><p>
»Jeg er karakterskuespiller. Det er det, jeg er trænet i. Jeg har lært at 
kæmpe med sværd og jeg har lært en basiskoreografi, men det gør man jo også 
på danske skuespillerskoler. Jeg kunne ikke rigtig gøre karriere i Japan, 
fordi mit japanske trods alt var ikke var godt nok, selv om jeg kun kunne 
tælle til ti, da jeg ankom i sin tid«. 
</p><p>
Da jeg taler med David Sakurai på stranden i West Hollywood, lige om hjørnet 
fra hvor han bor ved Melrose Place, er han frisk fra endnu en audition. Og i 
højt humør. Det er såkaldt pilot season, den tid på året hvor filmholdene 
har travlt med at skyde pilotafsnit til et utal af tv-serier, der enten 
bliver eller ikke bliver købt af selskaberne. 
</p><p>
»Så jeg har igen siddet i et venteværelse med masser af mænd på min egen 
alder, der kæmper om de samme roller. »De ligner dig«, opregner han, »de er 
i god form og ser gerne lidt bedre ud end dig«. Han griner. »Man kan hurtigt 
blive lidt intimideret«. 
</p><p>
»Men de kender 'Kraftidioten'«, siger han. »Der er en god energi 
over det, og det er fedt at få lov at komme til auditions og give sit bud«. 
</p><p class=" bl-elem">
Træningen giver mere sig selv. I Los Angeles foregår alt udendørs. Jeg ser 
David for mig, og på det billede ligner han en, der er kommet på rette 
hylde. 
</p>	
</div>

</div></body></html>
