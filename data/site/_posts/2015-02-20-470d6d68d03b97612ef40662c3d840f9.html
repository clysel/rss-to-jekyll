---
layout:     post
title: 	    "Korrespondenten: Sådan skal du bruge en feriedag i Paris"
post_author:	    
post_date:	    Fri, 20 Feb 2015 22:27:43 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2492175/korrespondenten-saadan-skal-du-bruge-en-feriedag-i-paris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ideel dag i Paris for mig involverer meget tit en af mine foretrukne 
gåture, der forbinder fortiden på kirkegården Père Lachaise og nutiden i 
form af promenaden langs den nærtliggende Canal St. Martin. Her oplever jeg 
på en eftermiddag historiens vingesus og en af verdens mest dynamiske 
storbyer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/ECE2479355/se-hvad-der-gemmer-sig-under-jorden-i-paris/">Se hvad der gemmer sig under 
jorden i Paris</a></p><p>
I de seneste 15 år har bystyret i Paris formået at modernisere byen uden at 
ødelægge den. Der sker altid noget nyt i det gamle kvarter Ménilmontant, og 
alene af den grund lægger jeg tit vejen forbi. Det tiltrækker også parisere 
uanset alder og social baggrund – og det er i sig selv opløftende. 
</p><h3>
Dramaer på kirkegården 
</h3><p>
Den gamle kirkegård er hverken et stille eller trist sted. Fans af Jim 
Morrison, Edith Piaf og ældre stjerner møder dagligt op for at hilse på de 
afdøde idoler, mens republikkens store sønner – og enkelte døtre – 
videnskabsmænd, statsmænd, gøglere og anonyme parisere hviler i deres grave 
med enkle sten eller smagløse mausoleer. 
</p><p>
Jeg slår tit vejen forbi monumentet for det elskende par, teologen Abélard og 
hans smukke Héloïse, hvis tragiske kærlighedshistorie fra 1100-tallet har 
inspireret digtere og skribenter lige siden. Familie og myndigheder tvang 
dem fra hinanden, og Abélard blev forfulgt på grund af sine politiske og 
teologiske holdninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/ECE2378391/alternativ-guideform-opdag-paris-med-en-hjemloes/">Alternativ guideform: Opdag 
Paris med en hjemløs</a></p><p>
Der er masser af ingredienser i dette drama, som appellerer til mig og 
utallige ’fans’, som uanset vind og vejr lægger blomster eller fotograferer 
monumentet. 
</p><h3>
Liv langs kanalen 
</h3><p>
Noget af det fascinerende ved Frankrig er dets dramatiske historie med 
uendelige krige, revolutioner og borgerkrige. På Père Lachaise vender jeg 
tit tilbage til Le Mur des Fédérés for enden af kirkegården, hvor 
regeringstropper 28. maj 1871 henrettede 147 af de revolutionære ledere fra 
pariserkommunen. Tragedien – eller forbrydelsen – er en påmindelse om, at 
kampen for frihed og social retfærdighed aldrig er en gratis omgang. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00901/PB240009_JPG_901153j.jpg" alt="" border="0"/><span class="caption"><span class="f-img-caption">Ménilmontant. 
</span>Det gamle kvarter tiltrækker parisere i alle aldre og fra alle sociale lag. FOTO: Michael Seidelin</span></span>
Efter alvoren på Père Lachaise møder jeg det glade og moderne Frankrig langs 
Canal St. Martin lige i nærheden. Her strømmer pariserne til med madkurve og 
flasker ved første solstrejf, men der er også mange en kølig efterårsdag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/ECE2367419/hold-ferie-paa-landet-midt-i-paris/">Hold ferie på landet midt i 
Paris</a></p><p>
Jeg gør tit holdt – uanset vejr – ved Café Corso, der har udendørs betjening 
om sommeren og en lukket terrasse i den køligere sæson. Vi er lige ved 
vandet, udenfor sejler en lille båd i pendulfart mellem kanalens to kajer, 
og fra april lægger de store turbåde med glade besøgende fra kaj. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00901/PB240039_JPG_901159j.jpg" alt="" border="0"/><span class="caption"><span class="f-img-caption">Café. 
</span>Korrespondent Michael Seidelin foran en af yndlingscafeerne i Paris, hvor det altid er interessant af betragte gæsterne.</span></span>
Gæsterne i cafeen er overvejende parisere, og alle aldre er repræsenteret. 
Køen til biografen ved siden af er også altid interessant at betragte: Er 
det pensionisterne eller de to unge piger, der skal se det nyeste værk af 
det nyeste navn blandt landets instruktører? 
</p>	
</div>
</div></body></html>
