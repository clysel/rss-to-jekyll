---
layout:     post
title: 	    "Oscarvindere er en trumf i Københavns jagt på status som filmby"
post_author:	    
post_date:	    Mon, 23 Mar 2015 08:07:26 +0100
post_site:	    politiken.dk 
post_link:	    http://politiken.dk/kultur/filmogtv/ECE2595451/oscarvindere-er-en-trumf-i-koebenhavns-jagt-paa-status-som-filmby/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De kommende to uger vil Nyhavn blive spærret af og Kunsthal Charlottenborg 
blive invaderet af filmhold, når filmen ’The Danish Girl’ skal optages. 
</p><p>
Og det er et vigtigt skridt på vejen imod en målsætning om at gøre København 
til en international filmby, siger Thomas Gammeltoft, direktør i Copenhagen 
Film Fund: 
</p><p>
»'The Danish Girl’ har stor betydning. Det er første gang, vi er i forbindelse 
med et stort selskab i USA. Working Title (der står bag filmen, red.), har 
en distributionsaftale med Universal, så hvis vi har et godt samarbejde med 
dem nu, vil det jo brede sig som ringe i vandet«, siger han. 
</p><p>
Når Universals repræsentant besøger optagelserne i den kommende uge, har han 
derfor sikret sig et møde med hende. Det er den slags internationale 
forbindelser, der er hele pointen med Copenhagen Film Fund, som blev stiftet 
i 2013 for at tiltrække produktioner, som kan både brande byen og regionen 
samt skabe vækst i form af arbejdspladser. 
</p><p>
Ganske vist har det - med et budget på blot 35 millioner fordelt på tre år og 
hård konkurrence fra mere end 70 europæiske filmfonde og billige 
produktionsbyer som Prag og Budapest - hidtil været svært at få de helt 
store produktioner landet. Men det mål er nået med 'Danish Girl', der 
instrueres af den oscarvindende Tom Hooper og har den ligeledes 
oscarvindende skuespiller Eddie Redmayne i hovedrollen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/oscar/ECE2558628/moore-og-redmayne-vandt-for-bedste-hovedroller/">Moore og Redmayne vandt for 
bedste hovedroller </a></p><div class="art-fakta article-box">
<h4 class="">
COPENHAGEN FILM FUND</h4>
<div class="fakta-body" data-buildingblock="embedded_factboxlink">
<p/><p>
• Har til formål at tiltrække internationale film og tv-produktioner til 
hovedstadsområdet med henblik på skabe job og vækst i regionens kreative 
erhverv
</p><p>
• Fonden har en samlet økonomisk ramme til drift og investeringer på 35 mio. 
kroner, som skal dække en indkøringsperiode på tre år, og fonden tilbyder 
medfinansiering til film og tv-projekter, der via produktion i 
hovedstadsområdet skal medvirke til at skabe økonomisk vækst og omsætning
</p><p class=" bl-elem">
• Fonden er finansieret med bidrag fra Københavns Kommune, Region Hovedstaden, 
ni omegnskommuner og en række private investorer og faglige organisationer i 
film og tv-branchen
</p>
</div>
</div><p/><p>
Seks millioner kroner har Copenhagen Film Fund skudt i filmen, som Thomas 
Gammeltoft kalder »en kæmpe profilering«. Til gengæld supplerer filmholdet 
sine egne 50 medarbejdere fra England og USA med hele 80 danske filmfolk, 
når de ankommer til København. Beløbet fra fonden er beregnet ud fra, at den 
maksimalt må bidrage med 40 procent af det beløb, produktionen bruger i 
København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1778780/koebenhavn-opretter-skrabet-filmfond/">København opretter skrabet 
filmfond </a></p><h3>
Fra tre til 14 dage 
</h3><p>
Optagelserne af ’The Danish Girl’ ville formentlig have fundet vej til 
København fond eller ej, da handlingen, der drejer sig om virkelighedens 
kunstnerpar Einar og Gerda Wegener, i vid udstrækning foregår her. Men med 
fondens indsats er produktionens planlagte tredages ophold blevet forlænget 
til 14 dage. Det betyder, at de københavnske scener, der indspilles <i>on</i><i>location</i>, bliver suppleret med indendørs optagelser på Frederiksberg, 
der skal forestille et hospital i Dresden, mens Bredgade skal illudere Paris 
ved nattetide. Og flere optagedage er lig med større omsætning i 
hovedstaden. 
</p><p>
»Holdet bag filmen er blevet inviteret og vist rundt i København mange gange 
af dygtige folk, og så bliver det til, at flere optagelser kan placeres her. 
Jo mere man kan gøre sig gældende praktisk og økonomisk, jo mere vil de 
gerne lægge her. Og for produktionsselskabet er det en rationel beslutning, 
for det er billigst at minimere antallet af optagelsessteder«, forklarer 
Thomas Gammeltoft. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kommer helt sikkert tilbage. Det bliver med en meget større film, der skal 
begynde optagelser senere på året
</p>
<p class="sender">
Eric Fellner, Working Title Production 
</p>
</blockquote>
</div><p>
Filmfonden læser manuskriptet, før man giver tilsagn om støtte, men blander 
sig ellers ikke i indhold. Selve filmens lokale forbrug, dens evne til at 
skabe omsætning og så brande København og hovedstadsregionen har betydning 
for investeringens størrelse. Ellers sker påvirkning højst indirekte ved for 
eksempel at udpege locations eller hjælpe med autenticitet i forhold til 
København og Danmark. Undervejs i selve optagelserne er fonden mest en 
servicerende partner, der kan åbne døre, sørge for sponsorgaver til 
filmholdet og de medvirkende, så der er lidt lækkert på hotelværelserne samt 
gratis biografbilletter til efter fyraften. </p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2098474/filmfond-direktoer-det-er-hot-at-lave-tv-serier/">Filmfond-direktør: »Det er hot 
at lave tv-serier«</a></p><p>
Thomas Gammeltoft oplever, at det på en række vigtige parametre er nemt at 
sælge København som filmby. 
</p><p>
»Byen er bare cool. Hver gang man snakker med folk fra udlandet, så siger de, 
at de gerne vil til byen. Den har et unikt ry blandt kreative. Du skulle 
høre, hvor tit vi bliver spurgt, om vi kan skaffe bord på Noma. Det er lille 
overskuelig by, men samtidig en storby med mange forskellige slags 
arkitektur og bygninger, der er meget lidt bureaukrati og en infrastruktur, 
der gør, at man kan man flytte sin produktion to til tre gange på samme 
dag«, forklarer han. 
</p><p>
Eric Fellner fra Working Title Productions, der står bag filmhit som ‘Fire 
bryllupper og en begravelse’, ‘Fargo’ og ‘Bridget Jones’ Dagbog’, er 
producer på ’The Danish Girl’. Han bekræfter oplevelsen af, at det er 
smidigt at producere i København – både på grund af byen selv og på grund af 
fonden. 
</p><div class="art-fakta article-box">
<h4 class="">
Om fondens produktioner</h4>
<div class="fakta-body" data-buildingblock="embedded_factboxlink">
<p>
Copenhagen Film Fund har indtil videre medfinansieret en række serier som 
ungdomsserien ’Heartless’ og ’Rita’, enkelte afsnit af internationale serier 
som ’Barnaby’, ’ Wallander’, den aktuelle ’Mord ude grænser’ og ’Broen 3’, 
som ikke er blevet sendt endnu. 
</p><p>
Det er første gang, at fonden har haft held med at få en stor, international 
spillefilm til byen med optagelserne af ’The Danish Girl’. 
</p><p>
Den handler om det danske kunstnerpar Einar og Gerda Wegener, som får deres 
ægteskab sat på prøve, da Einar bliver en af de første i verden til at få en 
kønsskifteoperation. 
</p><p class=" bl-elem">
Einar spilles i filmen af det engelske stortalent Eddie Redmayne, der netop 
har vundet en oscar for sin rolle som Stephen Hawking i ’Teorien om alting’, 
mens Gerda spilles af svenske Alicia Vikander, som blandt andet spillede 
Caroline Mathilde i ’En kongelig affære’. Filmen instruktør er engelske Tom 
Hooper, der tidligere har instrueret ’Les Misèrables’ og oscarvinderen 
’Kongens store tale’.
</p>
</div>
</div><p>
»København er centralt beliggende, den er meget filmvenlig, smuk og 
lettilgængelig. Andre byer kan godt synes lidt medtagne og trætte, når det 
kommer til at få besøg af filmhold, men Københavns filmfond og dens ansatte 
har virkelig fået os til at føle os velkomne«. </p><h3>
Omsætning for en kvart milliard 
</h3><p>
Omvendt er filmproduktionerne en gevinst for hovedstaden. Filmfonden har selv 
beregnet, at København Kommune, Region Hovedstaden samt en række 
omegnskommuner, der sammen har bidraget til de 35 millioner, som fonden har 
haft til rådighed 2013-2016 har genereret en omsætning på omkring en kvart 
milliard. 
</p><p>
Men glansbilledet brydes af udfordringer. For Filmfondens bevilling udløber i 
slutningen af året og på trods af et nik fra Københavns Kommune, er der 
stadig lang vej til at nå det ønskede beløb på 30 millioner årligt til 
fondens fremtidige arbejde. 
</p><p>
»Lige nu er vi så højt ansete blandt kreative rundt om i verden, at du tror, 
det er løgn, så det er nu, vi skal skærpe os og fortælle, at det er fedt at 
komme og filme her, og at vi kan hjælpe substantielt med økonomien via 
Copenhagen Film Fund«, mener Thomas Gammeltoft. 
</p><p>
Den opfattelse deles af lektor ved film- og medievidenskab Eva Novrup Redvall. 
</p><p>
»Der er enorm interesse for Nordic Noir, Skandinavien og København. Det kan 
man se, når succeser som ’Barnaby’ og ’Wallander’ lægger vejen forbi. Så det 
handler om at smede, mens jernet er varmt. Det er jo ikke nødvendigvis en 
hype, der varer ved. Den er afhængig af, at der bliver produceret nye og 
spændende værker, så det er smart at satse så længe, der er så sådan en 
interesse«. 
</p><p>
Men konkurrencen er hård for København. Stockholm lancerer snart en filmfond, 
England tilbyder skattefritagelse til produktioner mod en garanti for, at 
landet får hver investeret pund minimum ti gange igen i form af afkast 
(arbejdspladser og forbrug undervejs) - og så er der de danske 
arbejdstidsregler, som strider mod den intense arbejdsgang, som mange 
udenlandske producenter benytter sig af. 
</p><p>
»De kan slet ikke forstå, at vi kun arbejder otte timer om dagen. Når en 
stjerne rejser til udlandet for at optage en film, hvorfor skal han eller 
hun så sidde på sit hotelværelse i fire-fem timer om aftenen uden noget at 
lave? Hvorfor ikke få filmen lavet og være i den oplevelse? Vi vil gerne 
være med til at gøre det muligt her, for det betyder noget i forhold til at 
tiltrække de store projekter«, mener Thomas Gammeltoft. 
</p><div class="art-quote article-box">
<p class="quote"/>
<blockquote>
<p class="quote-txt">
[København] har et unikt ry blandt kreative. Du skulle høre, hvor tit vi 
bliver spurgt, om vi kan skaffe bord på Noma
</p>
<p class="sender">
Thomas Gammeltoft, direktør i Copenhagen Film Fond 
</p>
</blockquote>
</div><p>
Eric Fellner fra Working Title Production er dog ikke så stejl som fondens 
direktør formoder. </p><p>
»Vi har ikke altid behov for lange arbejdstider, så det er ikke nødvendigvis 
en negativ ting. Og med hensyn til skattefritagelsen, så er jeg sikker på, 
at hvis Københavns filmfond sikrer sig penge til en ny periode, så kan de 
strikke attraktive løsninger sammen, som vil give andre fordele for os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1398468/filmproducenter-vi-vil-til-koebenhavn/">Filmproducenter: Vi vil til 
København</a></p><h3>
Trier skal blive hjemme 
</h3><p>
Ud over at få en ny og næsten tredobbelt så stor bevilling som i dag, har 
fonden ambitioner om at få de store danske filmproduktioner til at blive i 
Danmark i stedet for, at de for eksempel rejser til Tjekkiet (’En kongelig 
affære’) eller Trollhättan (Thomas Vinterbergs kommende ’Kollektivet’). 
</p><p>
»Von Triers næste vil vi gerne beholde herhjemme, men hvis vi ikke kan få 
penge nok, kan vi ikke være med i det cirkus. Han tager et lille hold med 
til Tyskland og supplerer op. 100-200 arbejdspladser i månedsvis er 
åndssvagt at gå glip af«, mener Thomas Gammeltoft. 
</p><p>
Hos Von Triers selskab Zentropa bliver der nikket til ræsonnementet. 
</p><p>
»Men pengene er for små. Vi får væsentligt mere fra andre kilder, og det, de 
får til gengæld er, at vi placerer et forbrug i regioner, der har brug for 
en vitaminindsprøjtning og arbejdspladser«, siger direktør Peter Aalbæk 
Jensen. <span class="img-contimg-fl-right"><img class="image inlineLightBox" src="http://multimedia.pol.dk/archive/00922/Portr_tter_af_skues_922942y.jpg" alt="" border="0"/><span class="caption"><span class="f-img-caption">Ankommet. 
</span>Filmholdet bag 'Danish Girl' er ankommet og var samlet til et pressemøde i København i går. Foto: Janus Engel</span></span></p><p><i class=" bl-elem">Vil det være realistisk at få Trier til at optage sin næste film i 
København? </i></p><p>
»Selvfølgelig. Det er ikke et must for os at skulle tilbringe tre-fire måneder 
1.500 kilometer hjemmefra. Det er jo kompliceret og kostbart. Men vi er 
tvunget til at gøre det, fordi man ikke kan gennemføre en dansk film i 
københavnsområdet. Det er strabadserende at tage til Tyskland, men vi får ti 
timer om dagen med optagelser i stedet for otte timer herhjemme, og det 
tæller positivt. Og det er ikke mig som fæl købmand, der går efter det, men 
først og fremmest vores instruktører, som er glade for det, for ofte har man 
slet ikke noget ud af eftermiddagen i Danmark, fordi man allerede skal tænke 
i nedpakning. De kreative er voldsomt imod at filme i Danmark«. 
</p><p><b class="ext-link">LÆS REPORTAGE</b><a class="embeddedlink" href="http://politiken.dk/magasinet/feature/ECE2501572/i-trollywood-cykler-stjernerne-og-spiser-kalles-kaviar/">I Trollywood cykler stjernerne 
og spiser Kalles Kaviar</a></p><p>
Peter Aalbæk Jensen peger derfor på, at hvis Copenhagen Film Funds ambitioner 
for alvor skal lykkes, så skal fonden kunne tilbyde et substantielt tilskud 
i kombination med en ændring af arbejdstidsreglerne. 
</p><p>
»Pengene skal være der, og så skal vi have en fornuftig samtale med 
fagforeningerne. Den cocktail skal der til, før det bliver attraktivt. Penge 
og overenskomster på filmenes præmisser«. 
</p><p>
Eric Fellner fra Working Title Production venter ikke på, at præmisserne 
bliver ændret. Han er allerede i forhandlinger om finansiering af et nyt 
projekt med Copenhagen Film Fund. 
</p><p class=" bl-elem">
»Vi kommer helt sikkert tilbage. Det bliver med en meget større film, der skal 
begynde optagelser senere på året. Og det gør vi jo, fordi erfaringerne 
indtil nu har været så positive«. <span class="img-contimg-fl-right"><img class="image inlineLightBox" src="http://multimedia.pol.dk/archive/00922/Portr_tter_af_skues_922941y.jpg" alt="" border="0"/><span class="caption"><span class="f-img-caption">Stjerner. 
</span>Udover Eddie Redmayne er skuespillerinden Alicia Vikander med i filmen. Foto: Janus Engel</span></span></p>	
</div>
</div></body></html>
