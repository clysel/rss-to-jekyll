---
layout:     post
title: 	    "Lidegaard: Atomaftale med Iran er et vigtigt skridt"
post_author:	    
post_date:	    Fri, 03 Apr 2015 08:52:53 +0200
post_site:	    politiken.dk 
post_link:	    http://politiken.dk/udland/ECE2615475/lidegaard-atomaftale-med-iran-er-et-vigtigt-skridt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Irans atomprogram og en aftale herom har fyldt på den internationale politiske 
scene i årevis.
</p><p>
Torsdag aften faldt en rammeaftale på plads, og det glæder Danmarks 
udenrigsminister, Martin Lidegaard (R).
</p><p>
»Jeg byder aftalen mellem EU, P5+1-landene og Iran om atomprogrammet 
velkommen. Det er et vigtigt skridt frem mod en endelig aftale«, skriver 
Martin Lidegaard på Twitter.
</p><p>
Verdens stormagter har i de seneste dage forhandlet intensivt for at få noget 
konkret på bordet, efter at den umiddelbare tidsfrist for et udkast til 
aftalen udløb tirsdag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
Rammeaftalen danner grundlag for en endelig aftale, der skal falde på plads 
inden udgangen af juni.
</p><p>
Blandt de punkter, der er enighed om, er, at Irans kapacitet til at berige 
uran skal begrænses.
</p><p>
Antallet af centrifuger, der bruges til at berige uran, skal reduceres fra 
19.000 til 6104, og Det Internationale Atomenergiagentur, IAEA, skal have 
mulighed for at overvåge, at aftalen overholdes.
</p><p>
Til gengæld for at neddrosle uranberigelsen vil der blive lempet på de 
sanktioner, som FN, EU og USA har indført mod Iran, lød det torsdag fra 
Irans udenrigsminister, Javad Zarif, og EU's udenrigschef, Federica 
Mogherini.
</p><h3>
Skepsis i USA
</h3><p>
Forhandlingerne foregår mellem Iran på den ene side og de fem faste medlemmer 
af FN's Sikkerhedsråd - Frankrig, Storbritannien, USA, Kina og Rusland - 
samt Tyskland på den anden side. Tilsammen kaldes de P5+1 landene.
</p><p>
I USA mødes rammeaftalen dog med skepsis af flertalslederen i 
Repræsentanternes Hus, republikaneren John Boehner.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615440/forsker-om-atomaftale-det-er-aftalen-vi-har-ventet-paa/">Forsker om atomaftale: Det er 
aftalen, vi har ventet på</a></p><p>
Han siger ifølge Reuters, at rammeaftalen er en "alarmerende 
afvigelse" fra præsident Barack Obamas oprindelige mål. Boehner uddyber 
ikke, hvordan aftalen konkret afviger, men slår fast, at Kongressen skal 
have fuldt overblik over rammerne, før sanktioner mod Irak kan ophæves.
</p><p class=" bl-elem">
»Mine mangeårige bekymringer for denne mulige aftale har jeg fortsat , men min 
umiddelbare bekymring er , at regeringen giver udtryk for at lempe 
sanktioner i nær fremtid. Kongressen skal have mulighed for at se alle 
detaljer i aftalen, før sanktionerne ophæves«, siger Boehner ifølge dpa.
</p>	
</div>

</div></body></html>
