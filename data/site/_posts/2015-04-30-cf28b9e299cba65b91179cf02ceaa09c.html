---
layout:     post
title: 	    "Udskældt bycykel vinder en smule terræn"
post_author:	    
post_date:	    Thu, 30 Apr 2015 18:42:25 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2650097/udskaeldt-bycykel-vinder-en-smule-terraen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Brugen af bycyklerne</h4>
<h5>
Antal kørte ture i årets første måneder</h5>
<div class="fakta-body" data-buildingblock="embedded_factboxlink">
<p>
Januar: 782 
</p><p>
Februar: 908 
</p><p>
Marts: 1853 
</p><p class=" bl-elem">
April: 5080 (til og med 29.4)
</p>
</div>
</div><p>
Det går en smule fremad for de ellers stærkt kritiserede københavnske 
el-bycykler.
</p><p>
Bycyklerne er først og fremmest tiltænkt pendlere og turister, men indtil 
videre har ikke mindst pendlerne holdt sig et pænt stykke væk fra den ellers 
topmoderne cykel med elmotor og tablet-computer. 
</p><p>
Nu viser tal fra By- og Pendlercykelfonden bag Københavns og Frederiksberg 
Kommunes bycykler dog, at flere personer er begyndt at kaste penge efter 
bycyklerne. Antallet af abonnenter er således tredoblet siden sommeren 2014. 
Tallene er dog stadig i den lave ende. 
</p><p><b class="ext-link">NYHED</b><a class="embeddedlink" href="http://politiken.dk/indland/ECE2648705/slingrekurs-omstridt-bycykel-paa-vej-ind-i-varmen-igen/">Slingrekurs: Omstridt bycykel på vej ind i 
varmen igen</a></p><p>
Mens bycyklen i juli sidste år havde 117 abonnenter, er tallet i april 2015 
steget til 376 mennesker. Tallene viser også, at der bliver kørt flere ture. 
El-bycyklerne er hidtil i april 2015 blevet brugt 5.080 gange mod beskedne 
675 gange i december sidste år. Formand for By- og Pendlercykelfonden og 
medlem af Frederiksberg Kommunalbestyrelse Nikolaj Bøgh (K) glæder sig over 
udviklingen, men erkender, at der er lang vej endnu. 
</p><p>
»Oven på alt den polemik om bycyklen fortæller denne fremgang mig, at der er 
behov for bycyklen, men at folk ikke kender den i tilstrækkeligt omfang. Der 
er ikke noget underligt i et bycykelsystem«, siger han. 
</p><h3>
Pendlerformand: Behovet er meget større 
</h3><p>
De første 250 københavnske bycykler rullede ud på gaderne i april 2014. Siden 
gik projektet i stå. Det har knebet med brugen af cyklerne, samtidig med at 
firmaet bag bycyklerne, GoBike, ikke har været i stand til at levere de 
1.860 aftale cykler, da den tyske leverandør blev ramt af en 
betalingsstandsning. 
</p><p>
I midten af april 2015 fik fonden bag cyklerne og politikerne i København og 
på Frederiksberg nok. De stillede et ultimatum til GoBike, der skulle levere 
cyklerne inden 1. maj, hvis ikke projektet skulle droppes. Nu er projektet i 
mellemtiden på vej tilbage på sporet. Ifølge fonden og teknik- og 
miljøborgmester Morten Kabell (EL) har GoBike nemlig leveret nye garantier, 
som kommunens jurister netop nu er i gang med at gennemgå. Hvis garantierne 
holder, kører projektet videre, og så skal GoBike levere de første 1.000 
cykler inden 1. juli. 
</p><p><b class="ext-link">KRITIK</b><a class="embeddedlink" href="http://politiken.dk/indland/ECE2649563/undren-paa-raadhuset-lad-titanic-gaa-ned-morten-kabell/">Undren på rådhuset: Lad Titanic gå ned, 
Morten Kabell</a></p><p>
I aften er bycyklen på dagsordenen i Københavns Borgerrepræsentation, hvor 
borgmester Morten Kabell blandt andet skal redegøre for hele forløbet 
omkring bycyklerne, der er blevet stærkt kritiseret. Venstre og Konservative 
har samtidig et forslag om at droppe projektet på programmet. 
</p><p>
Politikerne skal holde fast i projektet, mener Kystbanens pendlerformand, 
Michael Randropp. Når han ser på den lille fremgang i tallene, er han ikke 
tvivl om, at behovet i virkeligheden er langt større. Han påpeger, at det 
tager lang tid at ændre trafikmønstre. 
</p><p>
»Der er i forvejen trængt i togene med alle cyklerne, og man ønsker samtidig 
en stigning i den kollektive trafik. Derfor er der i den grad brug for 
løsninger som bycyklen, der kan tage noget af presset. På den måde er der et 
kæmpe potentiale og behov i projektet«, siger Michael Randropp. 
</p><h3>
Kender ikke succeskriteriet 
</h3><p>
Nikolaj Bøgh fra fonden bag bycyklerne kender ikke til den præcise målsætning 
for brugen af bycyklerne. 
</p><p>
Hvis alt går efter den nye plan fra GoBike, vil der være 1.000 cykler på gaden 
i juli, og så har bestanden nået en størrelse, hvor man for alvor kan 
begynde at markedsføre projektet. Markedsføringen er afgørende, siger 
Nikolaj Bøgh. 
</p><p>
»Folk har selv opdaget og fundet ud af systemet. Det er positivt og peger på, 
at der er et potentiale. Derfor tror vi også fra fondens side på, at når vi 
er færdige med at folde projektet ud, vil vi se en kraftig stigning i 
antallet af brugere og abonnenter«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at 
opgive bycyklerne</a></p><p>
Markedsføring er dog ikke nok. Ifølge Kystbanens pendlerformand skal 
pendlerkort og bycyklen sammentænkes, så pendlerne får det hele i en stor 
pakke. Det vil gøre det mere attraktivt for pendlerne at hoppe på en af 
kommunens cykler, når de kommer ind med toget, vurderer Michael Randropp. 
</p><p>
»Det er en lang sej proces. Men det vil slå meget hurtigere igennem, hvis man 
bare sammentænker løsningen«, siger han. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572a.jpg" alt="" border="0"/></span></p>	
</div>

</div></body></html>
