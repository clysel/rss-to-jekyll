---
layout:     post
title: 	    "Nu er det dokumenteret: Rygning slanker"
post_author:	    
post_date:	    Thu, 19 Mar 2015 17:18:08 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2592897/nu-er-det-dokumenteret-rygning-slanker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når rygere siger, at de er bange for at tage på i vægt, hvis de kvitter 
tobakken, så har de ret. 
</p><p>
»Det er simpelthen rigtigt, at rygning får en til at tabe i vægt«, siger 
overlæge ved Herlev Hospital, professor Børge G. Nordestgaard. 
</p><p>
Sammen med to andre står han bag et omfattende studie blandt 80.342 personer, 
der viser, at rygere i gennemsnit vejer 2,5 kilo mindre end ikke-rygere og 
eks-rygere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2186997/sundhedsstyrelsen-forbyd-e-cigaretter-indendoers/">Sundhedsstyrelsen: Forbyd 
e-cigaretter indendørs</a></p><p>
»Man kunne tro, at rygernes lavere kropsvægt skyldes en generel anden 
livsstil, men det gør det ikke«, siger professor Børge G. Nordestgaard. 
</p><p>
Forskerne har nærstuderet arveanlæggene hos de over 80.000 personer. Og 
studiet viser, at nogle rygere har et særligt 'rygeafhængighedsgen', som går 
under navnet CHRNA3. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2140068/storryger-det-piner-mig-at-jeg-ikke-kan-vaere-en-rigtig-bedstemor/">Storryger: »Det piner mig, at 
jeg ikke kan være en rigtig bedstemor«</a></p><p>
Rygergenet kommer fra forældrene. Nogle rygere har én dosis af genet, andre 
har to, altså fra begge forældre. 
</p><p>
Begge grupper med 'rygeafhængighedsgenet', oplyser Nordestgaard, vejer mindre 
end personer uden genet. Og rygerne med dobbelt dose af 
'rygeafhængighedsgenet' vejer endnu mindre end rygere uden genet, nemlig 1,2 
kilo mindre i snit. 
</p><p>
»Det betyder, at det er rygningen i sig selv, der giver vægtforskellen. Det 
tør jeg godt stå ved«, siger overlæge Børge G. Nordestgaard, som er 
professor ved Københavns Universitet. 
</p><p>
Ved at anvende 'rygeafhængighedsgenet' er resultatet nemlig renset for 
livsstilsfaktorer som motionsvaner og spise- og drikkevaner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE1598854/goer-arbejdspladser-100-procent-roegfri/">Gør arbejdspladser 100 procent 
røgfri</a></p><p>
Hvorfor det hænger sådan sammen, er forskerne ikke 100 procent sikre på. 
Tidligere studier viser, at nikotin øger rygernes stofskifte samt nedsætter 
appetitten. 
</p><p>
Nogle vil modtage beskeden som en opmuntring til at ryge videre. Men det er 
ingenlunde budskabet. 
</p><p>
»Jeg ser rygning som den største enkeltfaktor, der dræber flest mennesker i 
verden i dag. Alt tyder på, at rygere i snit lever otte år kortere end andre 
og bliver ramt af lungesygdomme, hjertesygdomme, kræftsygdomme og alle 
mulige andre sygdomme. Så det, at man vejer lidt mere ved ikke at ryge, er 
langt bedre end det modsatte«, siger Nordestgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1504417/stor-undersoegelse-nikotintyggegummi-giver-ikke-varigt-rygestop/">Stor undersøgelse: 
Nikotintyggegummi giver ikke varigt rygestop</a></p><p>
Han har tidligere været i skudlinjen med opsigtsvækkende konklusioner. 
</p><p>
Senest for halvandet år siden, da han konkluderede, at personer, der har været 
ivrige soldyrkere, lever længere end den øvrige befolkning. At soldyrkningen 
i sig selv skulle være årsag til et længere liv, var en fortolkning af 
tallene, som stod for Nordestgaards egen regning. 
</p><p>
Trods hård kritik dengang, står han dog stadig ved den overordnede konklusion, 
at soldyrkere lever længere end andre, oplyser han. 
</p><p>
Derfor er han i dag ivrig efter at understrege, at hans budskab denne gang 
ikke skal tolkes som en opmuntring til rygerne. 
</p><p>
»Jeg vil på det kraftigste advare mod at ryge på grund af vægten«, siger 
Nordestgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2140073/tobaksroeg-skader-samvaeret-med-boerneboern/">Tobaksrøg skader samværet med 
børnebørn</a></p><p>
Han henviser til, at mange - især unge piger - har brugt rygning som argument 
til at holde vægten nede eller til at begynde at ryge. 
</p><p>
Den nye viden kan bruges til at rygeafvænne rygere på en bedre måde. 
</p><p>
»Nu ved vi, at rygerne har ret i deres bekymring for vægten. Hvis man skal 
hjælpe dem med at stoppe rygning, så skal man også vide, hvordan de samtidig 
holder vægten«. 
</p><h3>
Største studie i verden 
</h3><p>
Studiet, der netop er udkommet i tidsskriftet International Journal of 
Epidemiology, er foretaget sammen med Ulrik Winsløw og Line Rode, og er en 
del af Herlev/Østerbro-undersøgelsen ved Herlev Hospital. 
</p><p>
Undersøgelsen har siden 2003 undersøgt cirka 10.000 danskere om året, og 
indeholder i dag data for over 110.000 personer. 
</p><p class=" bl-elem">
»Det er den største befolkningsundersøgelse af sin art i verden«, oplyser 
Børge G. Nordestgaard. 
</p>	
</div>
</div></body></html>
