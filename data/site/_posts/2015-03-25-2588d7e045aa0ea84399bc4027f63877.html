---
layout:     post
title: 	    "Der er stemmer på sort boks fra ulykkesflyet"
post_author:	    
post_date:	    Wed, 25 Mar 2015 18:56:13 +0100
post_site:	    politiken.dk 
post_link:	    http://politiken.dk/udland/ECE2603970/der-er-stemmer-paa-sort-boks-fra-ulykkesflyet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede i de kommende dage vil det være muligt at udnytte indholdet af 
lydfiler fra en af det forulykkede tyske flys sorte bokse. 
</p><p>
»Det er lykkedes at uddrage brugbare lydfiler«, lød det i eftermiddag fra 
direktøren for det franske bureau for efterforskning og analyse af den 
civile luftfart, BEA. 
</p><p>
Men der kan gå flere uger, før det bliver muligt at fastslå det nøjagtige 
indhold af samtaler og lyde i Germanwings-flyets cockpit under flyvningen 
fra Barcelona til ulykkesstedet i de sydlige franske Alper. 
</p><p>
»Vi har kun haft få minutter til at gennemgå filerne«, sagde direktøren under 
et pressemøde på Le Bourget-lufthavnen udenfor Paris. 
</p><p>
»Vi vil nu arbejde med informationerne om ulykkesflyvningen, vi kan arbejde 
videre, men jeg har ikke mere præcise informationer om de lyde og de ord, 
som man kan høre på denne lydfil«, tilføjede direktøren, som er meget 
forsigtig. 
</p><h3 class="tvheader">Videografik: Sådan virker sorte bokse</h3>
<p/><p>
»På dette stadie er vi ikke i stand til at have den mindste forklaring eller 
tolkning«, sagde han om årsagen til ulykken. »Men jeg udelukker ingen 
muligheder«, tilføjede han. 
</p><h3>
De lange otte minutter 
</h3><p>
Derimod står det nu helt klart, at flyet ikke er eksploderet i luften. Årsagen 
til katastrofen er faldet i flyvehøjde, som varede i omkring otte minutter. 
</p><p><b class="ext-link">SE GRAFIK </b><a class="embeddedlink" href="http://politiken.dk/fasttrack/ECE2603723/grafik-faa-overblik-over-flystyrtet-i-de-franske-alper/">Få overblik over flystyrtet i de 
franske alper</a></p><p>
Det er endnu ikke muligt at give et svar på, hvorfor piloterne ikke reagerede, 
om det var muligt for dem at reagere, eller om de blev »påvirket« af andre 
kræfter som eventuelle flykaprere eller terrorister. 
</p><p>
Der kan muligvis gå flere uger, før det det bliver muligt at identificere alle 
lyde og sammenholde dem med andre oplysninger, hvilket ifølge direktøren for 
BEA er nødvendigt. 
</p><h3>
Søger boks nummer to 
</h3><p>
Direktøren nægtede at svare på spørgsmål, om der er tale om kommunikation 
mellem piloterne. 
</p><p>
Han dementerede oplysninger om, at den anden boks, som indeholder tekniske 
elementer om flyvningen, er totalt ødelagt. 
</p><p>
»Det sker sjældent«, understregede han, og han udtrykte forhåbning om, at den 
bliver fundet på det trods alt begrænsede område, hvor vragresterne befinder 
sig. 
</p><h3>
Langvarig efterforskning 
</h3><p>
BEA vil i de kommende uger og måneder samarbejde med de tilsvarende 
institutioner fra Spanien og Tyskland. Repræsentanter for Airbus og de 
fabrikker, som har fremstillet flyets motorer, vil også deltage, og det hele 
kommer til at foregå efter internationalt aftalte forskrifter. 
</p><p>
BEA's chef understregede, at efterforskernes arbejde er ekstremt vanskeligt i 
det uvejsomme terræn, hvor eksperterne bliver hejset ned til det område, 
hvor vragdelene ligger. 15 helikoptere deltager for øjeblikket i dette 
arbejde. 
</p><h3>
»Det hele er pulveriseret«
</h3><p>
Mens pressemødet i Le Bourget-lufthavnen fandt sted, arbejdede omkring 30 
redningsfolk, læger og gendarmer på selve ulykkesstedet, hvor de forsøgte at 
indsamle dele af vraget med henblik på den videre efterforskning af 
årsagerne til tragedien, som kostede 150 mennesker livet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00923/France_Plane_Crash_923697y.jpg" alt="" border="0"/><span class="caption"><span class="f-img-caption">Flyulykke. 
</span>»Det hele er pulveriseret«, lød det i eftermiddags fra en af de ansvarlige for efterforskningen. (AP Photo via French Interior Ministry)</span></span></p><p>
»Det hele er pulveriseret«, lød det i eftermiddags fra en af de ansvarlige for 
efterforskningen. 
</p><p>
Det gælder også ofrene, og identifikationen af dem risikerer at vare flere 
uger eller endog måneder, som flere læger antydede i går. »Der bliver tale 
om en meget vanskelig opgave«, sagde premierminister Manuel Valls i 
Nationalforsamlingen. »Det bliver en meget langvarig efterforskning«, 
tilføjede han. 
</p><h3>
På vagt for ulve 
</h3><p>
Ud over de omkring 30 læger og redningsfolk, som befinder sig blandt 
vragresterne på et område, der i omfang svarer til 6-7 fodboldbaner, er 380 
redningsfolk og 300 gendarmer til stede i området. 
</p><p>
Redningsfolkene nede ved vragresterne bliver hejset ned fra helikoptere, for 
området er utilgængeligt. Gendarmernes vigtigste opgave er at beskytte 
området for at hindre ødelæggelse af vragdele, og de overnatter på stedet. 
</p><p>
Det sker også af hensyn til de mange ulve i de uvejsomme bjerge, som ifølge 
gendarmeriets særlige bjergenheder risikerer at blive tiltrukket af ligene. 
</p><h3>
Familierne ankommer 
</h3><p>
Flere timer før pressemødet i Paris fløj den franske præsident François 
Hollande og Tysklands forbundskansler Angela Merkel i helikopter hen over 
ulykkesstedet. 
</p><p>
De var kort forinden ankommet til den lille by Seyne-les-Alpes, hvor den 
spanske regeringschef Mariano Rajoy stødte til. De tre ledere hilste på 
repræsentanter for gendarmeriet og redningsfolkene samt lokale indbyggere. 
</p><p class=" bl-elem">
I Seyne-les-Alpes og de omkringliggende byer gør myndighederne og private sig 
rede til at modtage familier til de omkomne. De første ankom i går i bil, og 
Lufthansa stiller flytransport til rådighed for de familier, som ønsker at 
besøge stedet, hvor deres nærmeste mistede livet. 
</p>	
</div>
</div></body></html>
