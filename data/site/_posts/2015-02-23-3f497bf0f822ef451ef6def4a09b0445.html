---
layout:     post
title: 	    "Oppositionen efterlyser svar om jøders sikkerhed"
post_author:	    
post_date:	    Mon, 23 Feb 2015 07:41:58 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2558652/oppositionen-efterlyser-svar-om-joeders-sikkerhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
En række oppositionspolitikere vil vide, hvad Politiets Efterretningstjeneste, 
PET, reelt har gjort – eller ikke gjort – for at beskytte danske jøder før 
sidste weekends angreb på synagogen i Krystalgade i København, der kostede 
37-årige Dan Uzan livet. 
</p><p>
»Der er tilsyneladende meget divergerende opfattelser af, hvad der er sket. 
Der er noget, der ikke stemmer. Og det, der umiddelbart står tilbage, er, at 
der ikke har været et forhøjet beredskab«, siger de konservatives 
retsordfører, Mai Mercado, til Kristeligt Dagblad. 
</p><p>
Beskyttelsen af den jødiske synagoge var ellers blevet styrket efter 
terrorangrebene i Paris i januar, hvor fire blev dræbt i et jødisk 
supermarked. Det fastslog statsminister Helle Thorning-Schmidt (S) på et 
pressemøde i forgangne uge. 
</p><h3>
Ikke synligt politi 
</h3><p>
Men Det Jødiske Samfund har ikke oplevet fast synligt politi ved hverken 
synagogen, den jødiske skole eller andre jødiske institutioner. Ikke efter 
terrorangrebet i den franske hovedstad i sidste måned og heller ikke efter 
en række angreb på europæiske jøder de senere år i Belgien og Frankrig. 
</p><p>
»Det er ikke tilfredsstillende. Vi må få fortalt, hvad PET har gjort mere for 
at beskytte danske jøder«, siger Peter Skaarup, Dansk Folkepartis 
retsordfører, der som de konservative vil kæmpe for, at regeringens nye 
antiterrorpakke også indeholder langvarig beskyttelse af jødiske 
institutioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551366/politiet-undersoeger-om-vaaben-i-krystalgade-var-defekte/">Politiet undersøger, om våben 
i Krystalgade var defekte</a></p><p>
Begge partiers retsordførere er overraskede over, at den jødiske sportsklub, 
Hakoah, i januar afholdt et arrangement for 500 danske jøder uden nogen form 
for politibeskyttelse ved indgangen. 
</p><p>
I regeringens kommende redegørelse for terrorangrebets hændelsesforløb vil man 
ikke kunne finde en udredning af sikkerheden omkring jødiske institutioner 
frem mod attentatet ved synagogen. For PET bør ikke offentligt løfte sløret 
for, hvordan man har beskyttet jøderne, mener Socialdemokraternes 
retsordfører, Trine Bramsen: 
</p><p>
»Den kritik må PET selv håndtere i første omgang«, siger hun til Kristeligt 
Dagblad og gentager statsministerens ord, at der selvfølgelig skal være den 
fornødne sikkerhed til stede omkring det jødiske samfund. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2550559/plan-skal-forhindre-uro-blandt-koebenhavns-unge-efter-terror/">Plan skal forhindre uro blandt 
Københavns unge efter terror</a></p><p>
Foruden de konservative og Dansk Folkeparti mener også Venstre og 
Enhedslisten, at regeringen bør oplyse om sikkerheden for det jødiske 
samfund. 
</p><p>
»Statsministeren har forklaret, at sikkerheden omkring de jødiske 
institutioner blev øget efter angrebene i Paris i januar. Men det jødiske 
samfund siger omvendt, at de ikke har mærket noget til det. Det er slet og 
ret ikke godt nok, at de trods angrebene i Paris og gentagne anmodninger om 
beskyttelse ikke har følt sig trygge. Politiet og PET skal levere en 
tryghed, så ingen er bange for at udøve deres religion«, siger Enhedslistens 
retsordfører Pernille Skipper i en pressemeddelelse. 
</p><p class=" bl-elem">
»Det burde være en selvfølgelighed, at sikkerheden omkring religiøse mindretal 
og deres institutioner revurderes og øges, når der er et terrorangreb som 
det i Paris og i København. Det skaber desværre polariseringer i vores 
samfund, som gør flere religiøse mindretal mere udsatte, herunder 
selvfølgelig også det jødiske mindretal. Derfor stillede vi allerede i 
januar spørgsmål til justitsministeren for at sikre os, at de jødiske 
institutioner og andre religiøse mindretal fik den nødvendige beskyttelse. 
Nu tager vi selvfølgelig diskussionen op med ministeren igen. Der må 
forklaringer på bordet«.
</p>	
</div>
</div></body></html>
