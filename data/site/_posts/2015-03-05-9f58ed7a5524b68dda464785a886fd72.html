---
layout:     post
title: 	    "Regeringen sætter penge af til at beskytte jøder bedre"
post_author:	    
post_date:	    Thu, 05 Mar 2015 10:58:46 +0100
post_site:	    politiken.dk 
post_link:	    http://politiken.dk/indland/politik/ECE2574524/regeringen-saetter-penge-af-til-at-beskytte-joeder-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det forhøjede beredskab efter terrorangrebet i København skal fortsætte, og 
det kommer til at koste flere penge. 
</p><p>
Derfor vil regeringen afsætte yderligere 50 millioner kroner til området i 
2015. 
</p><p>
Det oplyser justitsminister Mette Frederiksen (S) til Ritzau. 
</p><p>
»Vi går snart ind i fjerde uge med forhøjet beredskab i København, og vi 
ønsker, at der er midler til det, så vi også i videst muligt omfang 
beskytter andre politiopgaver«, forklarer ministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2574276/blaa-blok-kritiserer-finansering-til-terrorpakke-men-finten-er-helt-normal/">Blå blok kritiserer 
finansering til terrorpakke, men finten er helt normal</a></p><h3>
Mindretal skal beskyttes 
</h3><p>
Regeringen har allerede lagt op til at bruge 50 millioner kroner ekstra om 
året på politiberedskabet de næste fire år, men nu fordobles dette beløb i 
2015. 
</p><p>
Det skyldes blandt andet en forhøjet trussel mod jøder, forklarer ministeren. 
</p><p>
»Vi skal være helt sikre på, at vi har det nødvendige antal kroner og øre til 
at støtte specifikke grupper, og her tænker jeg især på vores jødisk 
mindretal, og derfor afsætter vi yderligere 50 millioner kroner indeværende 
år«, siger ministeren og uddyber:
</p><p>
»Pengene går til det generelle forhøjede beredskab. Meget af det handler om 
vores jødiske mindretal, men vi har forhøjet beredskab i det hele taget«.
</p><p>
Det jødiske samfund var et af målene i skudangrebene i København den 14. og 
15. februar, hvor gerningsmanden dræbte en vagt foran synagogen i 
Krystalgade i København.
</p><p class=" bl-elem">
Samme sted blev to politibetjente såret af skud.
</p>	
</div>
</div></body></html>
