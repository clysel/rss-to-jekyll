---
layout:     post
title: 	    "Wozniacki slår Radwanska klart i to sæt"
post_author:	    
post_date:	    Wed, 06 May 2015 17:46:38 +0200
post_site:	    politiken.dk 
post_link:	    http://politiken.dk/sport/tennis/ECE2658127/wozniacki-slaar-radwanska-klart-i-to-saet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Caroline Wozniacki er klar til et kvartfinalebrag mod Maria Sharapova i årets 
hidtil største grusturnering, Madrid Open. 
</p><p>
Det blev en realitet, da den danske tennisstjerne slog verdens nummer ni, 
polske Agnieszka Radwanska, i onsdagens 1/8-finale. 
</p><p>
Wozniacki, der selv er nummer fem i verden, vandt overbevisende 6-3, 6-2 i en 
kamp, hvor hun var ovenpå og i kontrol stort set hele vejen igennem. 
</p><p>
Danskeren fik ellers en svag start, da hun blev brudt i sit første serveparti. 
Men det skulle hurtigt vise sig ikke at være en katastrofe at tabe i egen 
serv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2653921/wozniacki-destruerer-amerikaner/">Wozniacki destruerer amerikaner</a></p><p>
Radwanska servede nemlig elendigt i kampens første del, så Wozniacki selv 
kunne bryde polakkens tre første servepartier. 
</p><p>
Det gav danskeren overtaget i sættet, som hun servede hjem til 6-3. 
</p><p>
Radwanska havde stadig serveproblemer i andet sæt, og Wozniacki kunne bryde 
til både 3-2 og 5-2, inden hun i egen serv sikrede sig sejren med et rent 
parti til 6-2. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2652939/wozniacki-uddeler-aeg-i-sejr-i-madrid/">Wozniacki uddeler æg i sejr i 
Madrid</a></p><p>
I kvartfinalen kommer Wozniacki altså på en endnu sværere opgave, når hun 
møder den tredjeseedede Maria Sharapova. 
</p><p>
Russeren måtte i gennem tre hårde sæt i 1/8-finalen, inden sejren på 6-2, 4-6, 
7-5 over franske Carolina Garcia var en realitet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2652824/sportsblik-magtkvinder-i-idraettens-verden-det-sker-aldrig/">Sportsblik: Magtkvinder i 
idrættens verden? Det sker aldrig</a></p><p>
Sharapova fører 5-4 indbyrdes mod Wozniacki inden kvartfinalen i den spanske 
hovedstad. 
</p><p>
Foran 6-5 i afgørende sæt og tre matchbolde i egen serv ved stillingen 40-0. 
</p><p>
Sådan var scenariet for hviderusseren Victoria Azarenka mod verdensetteren fra 
USA, Serena Williams, i onsdagens 1/8-finale i Madrid Open. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2656021/serena-jagter-sin-egen-og-soesters-vilde-sejrsstimer/">Serena jagter sin egen og 
søsters vilde sejrsstimer </a></p><p>
Men det var ikke nok til at vinde for Azarenka. Hun missede alle tre 
matchbolde – blandt andet ved at lave to dobbeltfejl – og i stedet brød 
Serena Williams til 6-6 og fremtvang tiebreak-afgørelse i tredje sæt. 
</p><p>
Her var der ingen tvivl om udfaldet. Azarenka mistede al tro efter det fatale 
parti og tabte sættets tiebreak 1-7. 
</p><p>
Dermed kom Williams' sejr til at lyde 7-6, 3-6, 7-6. 
</p><p>
Hun havde selv en matchbold ved 5-4 i tredje sæt, som hun ikke udnyttede, men 
sejren fik hun alligevel til sidst. 
</p><p class=" bl-elem">
Nu fører Williams den indbyrdes statistik 15-3 over Azarenka, der tidligere 
har tilhørt verdenstoppen, men nu er i gang med at kæmpe sig tilbage efter 
et langt skadesfravær, hvorfor hun aktuelt blot rangerer som nummer 31 i 
verden. 
</p>	
</div>

</div></body></html>
