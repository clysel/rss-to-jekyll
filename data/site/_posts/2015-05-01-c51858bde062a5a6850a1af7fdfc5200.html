---
layout:     post
title: 	    "Glædelig 1. maj, tabertyper!"
post_author:	    
post_date:	    Fri, 01 May 2015 10:45:59 +0200
post_site:	    politiken.dk 
post_link:	    http://politiken.dk/kultur/filmogtv/ECE2651274/glaedelig-1-maj-tabertyper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er i dag, vi fejrer de udsatte, dem, det er blevet så populært at pege 
fingre ad. Dem, der bare skal tage sig sammen, hæve sig op over deres 
livsvilkår og holde op med at opfatte sig selv som ofre. 
</p><p>
Det er 1. maj, og ’kontanthjælpreform’ og ’dæmonisering’ kommer på 
top-5-listen over ord, der går igen fra den ene taler i Fælledparken til den 
anden. ’Arbejde’ er også sådan et ord. Og hvis man allerede er halvtræt af 
mantraet ’det skal kunne betale sig’, er det nok klogest at blive hjemme med 
lukkede vinduer og uden adgang til net, tv eller radio i dag af alle dage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2630498/dr3-program-om-selvvaemmelsens-synsvinkel-er-svaert-sevaerdigt/">DR3-program om 
(selv)væmmelsens synsvinkel er svært seværdigt</a></p><p>
Men hvis det er rigtigt, at ’virkeligheden’, den offentlige debat, er blevet 
hårdere ved de marginaliserede, siden Sonofon og Polle fra Snave 
legitimerede det i et kæmpehit af en tv-reklamefilm i 2001, hvordan kan det 
så være, at kunsten – i hvert fald den, der ytrer sig som fiktion på 
biograflærredet og i tv – forekommer ret upåvirket? 
</p><p>
Godt nok er det 15 år siden, Per Fly satte sig på ’Bænken’ med Jesper 
Christensen og de andre samspilsramte, og Lotte Svendsen, der lavede 
’Bornholms stemme’ dengang i 1999, er i dag primært kendt som Knud Romers 
mere socialt anfægtede kollega i ’Kulturen på News’. Men de findes stadig i 
rigt mål, lovprisningerne af det nøjsomme, solidariske liv, som drives 
gennem det kapitalistiske systems ubønhørlige centrifuge, og 
karikaturtegningen af direktøren for det hele med høj cigarføring og råd i 
moralen. 
</p><div class="art-quote article-box">
<p class="quote"/>
<blockquote>
<p class="quote-txt">
De findes stadig i rigt mål; lovprisningerne af det nøjsomme, solidariske liv, 
som drives gennem det kapitalistiske systems ubønhørlige centrifuge
</p>
</blockquote>
</div><p>
Næppe nogen var i tvivl om, at de to brødre i ’Submarino’ hang fast i 
samfundsstrukturens hængedynd, den arbejdsløse unge mand i ’Broderskab’ lod 
sig nemt indfange af det nazistiske submiljø, ligesom fængselsfilmen ’R’ til 
overmål demonstrerede, at der findes en etos også allerallernederst på 
samfundets bund. </p><p>
Det var også dem, Hella Joof investerede sin sympati i med ’Se min kjole’ om 
de rå piger på springtur fra deres forvaringsdom. Og hvad skulle den lille 
selvstændige håndværker stille op over for overmagten, cigarrygende og 
ildevarslende, i ’Kartellet’? 
</p><h3>
Skurk som en selvfølge 
</h3><p>
Måske stammer vores opfattelse af helte og skurke tilbage, fra før nogen satte 
arketyperne ind på en højre-venstre-akse. Christian Torpe, den unge 
manuskriptforfatter, der skrev spillefilmen ’Stille hjerte’ og TV 2-serien 
’Rita’, er i hvert fald inde på det: 
</p><p>
»Drivkraften for os, der laver filmene, er helt naturligt dramaturgien snarere 
end det ideologiske. En lille bonde, der kæmper mod en ond konge, er bare en 
bedre historie end en konge, der kæmper mod en ond bonde. Vi kender det helt 
tilbage fra den græske tragedie, hvor kongen eller hærlederen blev 
korrumperet og bedrog sine principper og dermed fremprovokerede sit 
syndefald«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphdox/ECE2129122/dansk-film-om-anbragt-pige-er-barsk-og-roerende/">Dansk film om anbragt pige er 
barsk og rørende</a></p><p>
Man kan, mener Christian Torpe, ikke forestille sig ’Erin Brockovich’, filmen 
hvor Julia Roberts hæver sig over sine beskedne kår for at tage kampen om 
mod et multinationalt selskab, med omvendt fortegn. 
</p><p>
»Forestil dig, at den handlede om en velmenende republikansk senator, der 
kæmper mod en lille iværksætter. Nej vel? Det, man ser som skurken i film, 
er oftere en højreorienteret magtinstans end en venstreorienteret en, og det 
skyldes, at magt stadig er et tabu på venstrefløjen. Magten er blev konkret 
og udvendig til højre for midten, mens den til venstre er mere 
manipulerende, skjult og ... blød«. 
</p><div class="art-quote article-box">
<p class="quote"/>
<blockquote>
<p class="quote-txt">
Forestil dig, at den handlede om en velmenende republikansk senator, der 
kæmper mod en lille iværksætter. Nej vel?
</p>
<p class="sender">
Christian Torpe, manuskriptforfatter 
</p>
</blockquote>
</div><p>
Så det, der fungerer bedst – og enklest – i kunsten, afspejler ikke 
nødvendigvis virkeligheden. Den er jo ikke er forpligtet af dramaturgi i 
helt samme grad som fiktionen. Ifølge Christian Torpe er den gængse model 
med den ædle taber og skurkagtige direktør »effektiv, nem og nærmest en 
smule doven«, fordi venstrefløjens uerkendte magt, der går og putter, er 
svær at lokke frem i billedet. Den historie ville blive så subtil, at den 
ville være svær at realisere. </p><p>
»Der er nogle kunstneriske strukturer, der understreger mønsteret«, siger 
Kristian Ditlev Jensen, forfatter, nyindmeldt konservativ debattør og 
filmanmelder hos magasinet Ekko. 
</p><p>
»Tag en instruktør som Lars von Trier. Han tager en karakter og kaster hende 
ud i forfærdelige dilemmaer, som hun ikke kan løse. Det er, som om han kyler 
hende ind i en pinballmaskine, og der bliver blinket og klirret en hel 
masse. Det er ligesom hans plot. Hvis man tænker plottet filosofisk, handler 
de alle om hjælpeløse, ansvarsløse mennesker, som alle udelukkende er 
produkter af deres omstændigheder og vilkår. De kommer hele tiden <i>ud 
for</i> ting. Ting <i>overgår</i> dem. Det er en offer- og 
klientgørelse, som når man i virkelighedens verden skynder sig at få en 
diagnose af lægen, så man kan løbe op til kommunen og få nogle penge«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2390046/kim-skotte-unikke-nymphomaniac-spytter-filmkonventionerne-i-ansigtet/">Kim Skotte: Unikke 
'Nymphomaniac' spytter filmkonventionerne i ansigtet </a></p><p>
»Det er den måde at tænke mennesker på, som om de alene er produkter af deres 
omgivelser. Det er et taberbillede. Jeg er selv vokset op i underklassen, 
som hele tiden taler om sig selv med passive verber: »vi faldt i og endte på 
druk« og »vi røg i grøften« – i stedet for, at man vælger at genoptage et 
misbrug eller selv kører i grøften«. 
</p><p>
Joachim B. Olsen, folketingsmedlem for Liberal Alliance, er den politiker, der 
oftest står for skud for at dæmonisere de socialt dårligst stillede, og 
Christian Torpe mener, at Olsen taler stejlt op imod den dramaturgi, vi 
bedst kan lide: 
</p><p>
»Så snart du går ind og angriber en lille person som for eksempel 
’Fattig-Carina’, bliver det enormt nemt at angribe politikeren tilbage, 
fordi det strider så meget imod vor historiefortælling, at en lille fattig 
person på gulvet kan være modstanderen«. 
</p><h3>
Fanen højt hævet 
</h3><p>
Men hvordan verden end ser ud rundt om os, så er det måske kunstens mål at 
lave en rettesnor, geninstallere et moralsk kompas, som vi andre, os nede i 
biografsæderne, bør følge. 
</p><p>
Ingolf Gabold, højrefløjens mest yndede ’røde lejesvend’ fra DR-dramatikkens 
fede år, der som sin sidste DR-gerning producerede den kontroversielle serie 
’1864’, har svært ved at se en moderne borgerlig film- eller tv-helt for 
sig. 
</p><p>
Han er skiftet over i det private produktionsmiljø som seniorproducer for 
Eyeworks siden sidst. 
</p><div class="art-quote article-box">
<p class="quote"/>
<blockquote>
<p class="quote-txt">
Den fri kapital kan ikke være et ideal, for den beder bare om at blive dyrket, 
den kræver bare det totale knæfald fra kunstnernes side.
</p>
<p class="sender">
Ingolf Gabold, seniorproducer 
</p>
</blockquote>
</div><p>
»Kunsten holder en form for fane højt, et ideal for os«, siger Ingolf Gabold. 
»Det gør den stadig. Den fri kapital kan ikke være et ideal, for den beder 
bare om at blive dyrket, den kræver bare det totale knæfald fra kunstnernes 
side. Højrefløjen synes, det er uretfærdigt, at der ikke bliver lavet film 
om dem, men det kan bare ikke lade sig gøre«. </p><p>
Manusforfatter Christian Torpes karakter Rita er den rapkæftede, politisk 
ukorrekte skolelærer, spillet af Mille Dinesen. Men er hun også bærer af et 
politisk budskab? 
</p><p>
»Rita«, siger han, »er ikke liberal i økonomisk-politisk forstand, men 
eksistentielt er hun vel. Hun insisterer på at ryge, hvor hun vil, og spise 
burgere, selv om Dan Jørgensen siger, at man ikke må. Hun er en 
arbejderklassehelt, men hun forbeholder sig retten til selv at definere sit 
liv. Hun er anarkist og liberal. Jeg er meget bevidst, når jeg skriver, om 
opgøret med den bløde, formynderiske magt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2589173/rita-er-tilbage-med-skarp-satirisk-kant-inklusionsblues-og-midtlivskrise/">Rita er tilbage med skarp 
satirisk kant, inklusionsblues og midtlivskrise</a></p><p>
Kristian Ditlev Jensen hygger sig såmænd meget godt med såvel film af Lars von 
Trier som andre, der reproducerer den danske tabermodel, selv om han ikke 
genkender meget af virkeligheden i dem. 
</p><p>
»De fratager jo mennesket en borgerlig kernedyd som anstændigheden. Det at man 
selv vurderer en situation og så træffer sin beslutning med det ansvar og 
den eventuelle straf, det måtte indebære. Hvis man hiver moralen 
og ansvaret tilbage til sig selv, får man en form for privatsfære tilbage, 
som nærmest ikke findes i dag. Og man genfinder også sin værdighed: Man er 
jo ikke bare en kugle i en flippermaskine. Man kan bevæge sig selv, afvige 
fra den kurs, man er på – eller simpelthen standse. Det bestemmer man jo 
selv«, siger Kristian Ditlev Jensen. 
</p><h3>
Verden er ikke sort/hvid 
</h3><p>
Så er kunstnere mere venstreorienterede end resten af landet? Det er vist 
aldrig målt, og afhængigt af hvornår man stiller spørgsmålet, ligger 
Radikale Venstre på den ene <i>eller</i> den anden side af midten. 
</p><p>
Verden er ikke sort-hvid. En af dansk tv-histories mest retskafne figurer er 
vel stadig den højborgerlige bankdirektør Varnæs fra ’Matador’, der hjalp og 
støttede de svage uden falbelader. 
</p><p class=" bl-elem">
Og har vi ikke for nylig set en håndfuld udkantstyper i ’Mænd &amp; 
høns’, der ud over fysiske defekter og slibrige personligheder var uredelige 
som heltetyper? Godt og vel. 
</p>	
</div>

</div></body></html>
