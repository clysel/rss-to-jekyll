---
layout:     post
title: 	    "Kina anklages for årelang industrispionage i Sydøstasien"
post_author:	    Martin Bernth
post_date:	    Mon, 13 Apr 2015 12:02:38 +0000
post_site:	    www.version2.dk 
post_link:	    http://www.version2.dk/artikel/kina-anklages-aarelang-industrispionage-i-sydoestasien-140055?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det amerikanske sikkerhedsfirma FireEye har netop <a href="https://www2.fireeye.com/rs/fireye/images/rpt-apt30.pdf">udgivet en rapport</a>, hvori det afdækker en lang række af cyber-angreb rettet mod virksomheder og myndigheder i Sydøstasiatiske lande, som led i en årelang industrispionage. <a href="http://techcrunch.com/2015/04/12/fireeye-apt-30-southeast-asia-india-report/">Det skriver TechCrunch.</a></p>

<p>Angrebene har angiveligt ikke tidligere været kendt, men skal have stået på siden 2005. FireEye langer i samme ombæring en heftig anklage mod den kinesiske regering, som sikkerhedsfirmaet mener ‘højst sandsynligt’ står bag.</p>

<p>Det har firmaet dog ingen afgørende beviser på, men flere ting peger på kinesisk involvering og peger blandt andet på de udvalgte mål deler et afgørende fællestræk:</p>



<p>»Målene besidder information, der højst sandsynligt vil tjene den kinesiske regerings behov for efterretninger omkring vigtige sydøstasiatiske politiske, økonomiske og militære sager, omstridte territorier og diskussioner omkring legitimiteten af Kinas kommunistiske parti,« lyder det fra FireEye i <a href="https://www.fireeye.com/company/press-releases/2015/04/fireeye-reveals-details-of-decade-long-cyber-espionage-campaign.html">pressemeddelelse.</a></p>



<p>Gruppen bag angrebene skal i alt have været ansvarlig for udviklingen af over 200 forskellige stykker malware og angiveligt meget tidligt - allerede i 2006 - have været i stand til at angribe såkaldte ‘air gap’-netværk, som ellers er kendetegnet ved at være fysisk adskilt fra usikre netværk.</p>

<p>Det er ikke mere end et par uger siden, at den kinesiske regering sidst var mistænkt i det storstilede DDoS-angreb mod Github, der varede i knap en uge.</p>


  </section>

      </div></body></html>
