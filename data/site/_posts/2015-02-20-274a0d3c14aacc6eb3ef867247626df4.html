---
layout:     post
title: 	    "Politiken-skribent bliver forstander på højskole"
post_author:	    
post_date:	    Fri, 20 Feb 2015 18:43:36 +0100
post_site:	    politiken.dk 
post_link:	    http://politiken.dk/kultur/medier/ECE2556698/politiken-skribent-bliver-forstander-paa-hoejskole/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af landets mest traditionsrige højskoler får ny forstander. Den 58-årige 
Politiken-journalist Bjørn Bredal kommer fra 1. juli til at stå i spidsen 
for Borups Højskole.
</p><p>
Bjørn Bredal skal være med til at udvikle højskolen til at være en af 
Københavns kulturelle perler, skriver skolens ledelse i en pressemeddelelse.
</p><p>
»Borups Højskole bliver nu større, end vi havde turdet håbe, det bliver en 
nordisk højskole, og der bliver højt til loftet, først og fremmest til glæde 
for eleverne, men også til glæde for københavnerne«, siger 
bestyrelsesformand Bjørn Erichsen.
</p><p>
»Bredal vil gerne se Borups Højskole som et af byens bedste kulturhuse«, siger 
han i pressemeddelelsen.
</p><h3>
Kendt for fransk kultur og politik
</h3><p>
Højskolen ligger i hjertet af København ved Frederiksholms Kanal og er dermed 
den eneste højskole i Danmark, der ligger midt i en storby. Samtidig 
adskiller den sig fra andre højskoler, ved at eleverne ikke sover på skolen.
</p><p>
Bjørn Bredal, der også er lederskribent på Politiken, er især kendt for sine 
historier om fransk kultur og politik og har også udgivet flere bøger.
</p><p>
Han er selv meget begejstret for udsigten til at stå i spidsen for skolen.
</p><p>
»Borups Højskole ved Frederiksholms Kanal er et sted, jeg altid har drømt om. 
Det er en veldrevet, inspirerende skole, som jeg er taknemmelig for nu at 
skulle være med til at videreudvikle«, siger Bjørn Bredal i 
pressemeddelelsen.
</p><p class=" bl-elem">
Højskolen blev oprettet i 1891 af Johan Borup og flyttede i 1926 ind på 
Frederiksholms Kanal. Omkring halvdelen af eleverne på skolen kommer fra 
andre nordiske lande end Danmark. Ingen af eleverne er bosat på højskolen 
under opholdet.
</p>	
</div>
</div></body></html>
