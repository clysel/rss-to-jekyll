---
layout:     post
title: 	    "Jordskælv frarøver nepalesere internettet på den sidste kilometer"
post_author:	    Martin Bernth
post_date:	    Mon, 27 Apr 2015 07:04:49 +0000
post_site:	    www.version2.dk 
post_link:	    http://www.version2.dk/artikel/jordskaelv-fraroever-nepalesere-internettet-paa-den-sidste-kilometer-158383?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Telefonlinjerne gløder i Nepals hovedstad Katmandu efter lørdagens voldsomme jordskælv, og derfor spiller internettet nu en stor rolle i det hektiske behov for kommunikation, der er opstået i kølvandet på den omfattende katastrofe, hvor de seneste meldinger lyder på mere end 3.000 omkomne.</p>

<p>Internet-infrastrukturen i Nepal ser dog i det store hele ud til at have klaret skærene oven på jordskælvet, men derfor kan almindelige brugere stadig være afskåret fra adgang til internettet, <a href="http://www.networkworld.com/article/2914974/internet-steady-in-nepal-after-earthquake-but-lastmile-connectivity-an-issue.html">skriver Networkworld.</a></p>

<p>Mediet har talt med analyse-firmaet Dyn Research, der specialiserer sig i overvågning af forbindelsesmuligheder til internettet i hele verden.</p>



<p>»Vi kan se, at Nepal Telecom har bevaret dets forbindelse til det globale internet, men når det er sagt, så har ødelæggelserne fra jordskælvet højst sandsynligt haft indflydelse på tilslutningsmuligheder på ‘den sidste kilometer’, som er sværere for os at overvåge,« skriver chef for internet-analyse Doug Madory hos Dyn Research i en e-mail til Networkworld.</p>

<p>Firmaets tweetede ellers kort efter, at katastrofen indtraf lørdag, at jordskælvet havde lagt internettet i ruiner, ligesom den amerikanske cloud-udbyder Akamai kunne melde om et kraftigt dyk i trafikken til landet i minutterne efter jordskælvet.</p>
  </section>

      </div></body></html>
