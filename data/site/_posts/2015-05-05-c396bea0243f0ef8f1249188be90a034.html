---
layout:     post
title: 	    "»Skal jeg blive, eller skal jeg gå?«"
post_author:	    
post_date:	    Tue, 05 May 2015 15:50:05 +0200
post_site:	    politiken.dk 
post_link:	    http://politiken.dk/magasinet/interview/ECE2656141/skal-jeg-blive-eller-skal-jeg-gaa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I seks dage har Carsten Lillelund Pedersen ventet. Ventet på verdens højeste 
bjerg for at få at vide, om han kan fortsætte mod bjergtinden. Et mål, der 
efter sidste uges jordskælv i Nepal nu har vist sig umuligt at nå. 
</p><p>
For det voldsomme jordskælv, der i skrivende stund har kostet over 7.000 
mennesker livet i Nepal, udløste også en lavine på bjerget Mount Everest. 
</p><div class="art-fakta article-box">
<header>
<h4 class="fallback">fakta</h4>
</header>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00933/PS-bjergbestiger_IM_933920w.jpg" alt="" border="0"/></span>
</div>
</div><p/><p/><p>
17 mennesker blev dræbt, og 61 såret. Ulykken betød, at turene op ad bjerget 
først blev sat i venteposition – og nu helt er aflyst. 
</p><p>
Efter lavinen bliver 45-årige Carsten Lillelund Pedersen dog stædigt ved med 
at håbe. Mens han venter på svar på, om bjergbestigningen kan fortsætte, 
taler vi sammen over en Skypeforbindelse. 
</p><p>
»Lige nu er vi i stilstand, hvor vi venter på at få af vide, om vores tur er 
aflyst. Så tid det har jeg«. 
</p><p>
Han sidder i sit telt i base camp – en lejr for bjergbestigerne i fem 
kilometers højde. Internetforbindelsen er flygtig og bliver lukket ned på 
særlige tidspunkter af døgnet. Når telefonen løber tør for strøm, skal den 
oplades med solceller. 
</p><p>
»Hvis solen skinner i morgen, så kan vi fortsætte vores interview der«, siger 
han, da batteriet er ved at være opbrugt. 
</p><p>
Carsten Lillelund Pedersen er 45 år, bor i København og er teknologiarkitekt. 
Og trods lavinen er han stadig opsat på at bestige verdens højeste bjerg. 
Men han kan kun komme ned, ikke op. Blandt andet fordi nogle af de sherpaer, 
som skal planlægge ruten fra base camp mod toppen, har forladt bjerget. 
</p><p>
De fleste andre bjergbestigere er da også flygtet eller har opgivet 
bestigningen, fortæller han. Base camp-lejren, der normalt er en by af mange 
hundrede telte, er ved at blive tom. Også selv om turen først skulle slutte 
1. juni, og der derfor er masser af proviant. 
</p><p>
»Jeg gætter på, at der er omkring 80 bjergbestigere tilbage, der gerne vil 
bestige bjerget i år«, siger Carsten Lillelund Pedersen. 
</p><p>
»Og vi er ved at blive rigtig frustrerede«. 
</p><h3>
En lavine, man ikke ser på film 
</h3><p>
Det hele går ellers, som det skal, da Carsten Lillelund Pedersen begynder sin 
tur op ad bjerget 12. april. 
</p><p>
Først gælder det om at vænne sig til den tynde luft, fortæller han. 
</p><p>
Planen var, at det team af 14 bjergbestigere og 17 sherpaer, som han er en del 
af, skulle blive i base camp i et stykke tid, og lige så stille begive sig 
op til lejre højere op på bjerget og sove for igen at komme tilbage til base 
camp. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00933/basecamp_933923" data-id="933923" data-imgtype="jpg" data-caption="Basecamp. Foto: Privatfoto/Use The World"/><p>
Det skulle de gøre, indtil de havde vænnet sig så meget til den tynde luft, at 
de kunne stå på toppen af bjerget med et par iltflasker. 
</p><p>
For at udfordre sig selv starter Carsten Lillelund Pedersen og en belgisk 
bjergbestiger turen tidligt. 
</p><p>
»Vi følte os rigtig friske og var de første, der gik op til lejren over base 
camp. Vi var der et par dage og tog også et smut op til lejren endnu højere 
op for at presse kroppen. Man får ondt i hovedet, performer ikke særlig 
godt. Efter et par dage tog vi tilbage til base camp«. 
</p><p>
Lige da de kommer tilbage til base camp, men et godt stykke fra deres telte, 
mærker de jorden ryste. 
</p><p>
»Jeg har mærket mange jordskælv før, men det her var så kraftigt, at vi stod 
stille for ikke at falde. Næsten samtidig hører vi lavinen. Det er en kæmpe 
mur, der kommer mod os. Min første følelse var wauw. Så tænkte jeg: Holy 
shit; den kommer ned over os«. 
</p><p>
På det tidspunkt indhyller lavinen ham i en sådan grad, at han mister udsynet. 
I panik løber han og den belgiske bjergbestiger mod deres telte, men de er 
langt derfra, og der er så meget sne og andet i luften, at de ikke kan 
orientere sig. 
</p><p>
»Lavinen kom med et kæmpe tryk, og ret hurtigt gik det op for mig, at jeg 
skulle gemme mig, ellers ville jeg blive slugt af den. I det øjeblik lavinen 
fangede mig, krøb jeg sammen bag en sten. Lige pludselig kunne jeg ikke få 
vejret. Jeg tænkte, at hvis det bliver værre, klarer jeg den ikke. Heldigvis 
blev det ikke værre end det«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00933/stenen_933926" data-id="933926" data-imgtype="jpg" data-caption="Stensætningen, Carsten Lillelund Pedersen gemte sig bag, da lavinen ramte. Foto: Privatfoto/Use The World"/><p>
Fordi base camp er stenet og flad, samler lavinen sten op på vejen. Det er 
ikke en lavine af sne, men en mur af pulver, sne, is og sten, fortæller han. 
</p><p>
»Det er den første lavine, jeg er blevet fanget af, og det var slet ikke en 
lavine, som man ser på film. Det overraskede mig«. 
</p><p>
Carsten Lillelund Pedersens tidsfornemmelse forsvinder fuldstændig, men han 
regner med at have gemt sig i fem minutter. Lavinen mister styrke, og han 
skynder sig tilbage til sit teams lejr. Lejren, som er i den anden ende af 
base camp og længst væk fra lavinen, er ikke ramt med lige så ødelæggende 
kraft som resten af området. Ingen i teamet er såret, og alle teltene er 
intakte. 
</p><p>
»Da jeg kom tilbage til vores lejr, omfavnede vi hinanden, for vi havde jo 
overlevet. Men ret hurtigt gik det op for os, at det var alvorligt andre 
steder. Selv morgenen efter kom der sårede til base camp«. 
</p><h3>
Græd, da en bekendt døde 
</h3><p>
Flere dage efter lavinen er katastrofen stadig til at få øje på i base camp. 
Ikke særlig langt fra Carsten Lillelund Pedersens telt ligger et lig 
indrullet i plastik. 
</p><p>
Det er det sidste, der mangler at blive fjernet, fortæller han – men der har 
været mange flere. 
</p><p>
Efter lavinen begynder han og hans team at forvandle spiseteltet til et 
nødhospital. Deres lejr er en af de eneste med oprejste telte, og der kommer 
mange sårede. De fleste har skader i hovedet og ryggen på grund af de sten, 
lavinen bragte med sig. Flere er også blevet kastet ind i en sten – blandt 
andet en mand, der lå i sit telt, da det blev slynget ind i en klippe. Han 
døde på stedet. 
</p><p>
»Alt det lavinen ramte, prøvede den at flytte«, konstaterer Carsten Lillelund 
Pedersen. 
</p><p>
Han og hans team forsøger at tage sig af de sårede, give dem noget at spise, 
trøste dem, og » ... det almindelige mennesker kan hjælpe med«. 
</p><p>
Men da en bekendt bliver båret ind i lejren, bliver det for meget. Det er en 
af hans gode venners kæreste. Hun befandt sig i base camp, da lavinen ramte, 
og var øjeblikkeligt hjernedød. 
</p><p>
»Jeg må indrømme, at da jeg hørte det, gik jeg hen i mit telt, og så græd jeg. 
De andre var jo fremmede, og dem kendte jeg jo ikke«. 
</p><p>
Det er et voldsom døgn, og lægerne mister tre patienter i løbet af natten. 
Først morgenen efter ånder de lettede op. 
</p><p/><p>
»Vi vågnede til den sødeste lyd af redningshelikoptere, og det var lige præcis 
det, vi gerne ville høre. Det var en euforisk oplevelse, og jeg fløj ud af 
teltet og var med i redningsaktionen«. 
</p><p>
»Det lyder måske mærkeligt, at det var så fantastisk. Men forstil dig at være 
standet, og pludselig kommer hjælpen«. 
</p><p>
De sårede bliver båret ud, lagt i kø og læsset ind i helikopterne, mens 
sherpaerne fjerner sten og laver landingspladser. I løbet af dagen bliver 
samtlige af de skadede fløjet væk, og det fjerner en masse utryghed, 
fortæller Carsten Lillelund Pedersen, men understreger, at ulykken stadig er 
meget tæt på flere dage efter. 
</p><p>
»Jeg har lyttet til forfærdelige historier, og vi har haft tragedierne tæt på 
og mærket døden«. 
</p><p>
Alligevel fylder katastrofen på bjerget kun en brøkdel af de ødelæggelser, 
jordskælvet har forårsaget på landjorden. Udover de mange tusinde mennesker, 
der er blevet dræbt, er 14.000 sårede, mindst 130.000 huse er kollapset og yderligere 
85.000 beskadiget. I alt er otte millioner mennesker blevet påvirket af 
ødelæggelserne. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00933/carsten_lillelun_933927" data-id="933927" data-imgtype="jpg" data-caption="Carsten Lillelund Pedersen efter lavinen. Foto: Privatfoto/Use The World"/><p>
Men det er svært for Carsten Lillelund Pedersen at tænke på den større 
tragedie. Han føler sig isoleret fra jordskælvet, fortæller han og var, 
udover de umiddelbare rystelser, ikke påvirket af det. 
</p><p>
»Vores telt falder jo ikke sammen af et jordskælv, det ryster bare. Så 
jordskælvet har ingenting gjort andet end at starte lavinen, og jeg oplever 
det lige så tragisk, som I gør i Danmark. Men vi har haft vores egen 
katastrofe, vores egen lavine«. 
</p><h3>
»Det lyder måske selvisk«
</h3><p>
»Hov. Vent lige et øjeblik. Der kommer en lavine«. 
</p><p>
Et par sekunder efter er han tilbage på skypeforbindelsen igen. Det var ikke 
noget særligt, fortæller han. Det sker bare, når man bestiger bjerge i 
Nepal. 
</p><p>
»På afstand ser en lavine spektakulær ud, men når man bliver fanget i den, så 
bliver man skræmt, og efter sidste weekend er det ikke så sjovt. Hvis jeg 
skal være ærlig, så er jeg påvirket af de laviner, jeg ser nu. Jeg 
fornemmer, at de er større og kommer oftere, end de plejer«. 
</p><p>
I dagene sætter lavinen da også sine tydelige spor hos Carsten Lillelund 
Pedersen. Om natten sover han med en satellittelefon, en pandelygte og en 
kniv ved siden af sig. 
</p><p>
»Så er jeg klar til at skære mig ud af teltet, hvis jeg bliver ramt af en 
lavine igen«, siger han. 
</p><p><i class=" bl-elem">Hvorfor bliver du på bjerget?</i></p><p>
»Jeg har oplevet mange ulykker på bjerge, og jeg er parat til at vende om, 
hvis jeg eller min sherpa er i fare. Men ser bjerget foran mig ud til at 
kunne bestiges, så ønsker jeg selvfølgelig at fortsætte. Jeg har lavinerne 
med i mine overvejelser, men det er en fare, jeg kan leve med«. 
</p><p>
Carsten Lillelund Pedersen fortæller om en episode i 2011, hvor han prøvede at 
bestige Nordamerikas højeste bjerg, Mount Kinley, men ikke nåede særligt 
langt. Faktisk nåede han kun til foden af bjerget, før han begyndte at 
tvivle på, om hans guide var bjergvant nok til at holde ham, hvis han 
snublede. 
</p><p>
»Jeg kan huske, at jeg tænkte, at jeg ikke skulle være der. Jeg var ikke 
lykkelig, og jeg bestiger ikke bjerge for at bevise noget for andre. Så hvis 
jeg ikke har lyst, gør jeg det ikke«. 
</p><p>
Senere fandt han ud af, at bjergguiden og bjergbestigerne faldt 300 meter ned, 
fordi en af dem snublede. På nær en bjergbestiger døde hele holdet. 
</p><p>
»Det var forfærdeligt. Men det betyder, at jeg er klar til at vende om«. 
</p><p>
Det har ellers ikke været en nem beslutning, om rejsen skulle fortsætte eller 
ej. To dage efter lavinen stiller Carsten Lillelund Pedersen på sin blog 
’Use The World’ spørgsmålet: »<i>Should I stay or 
should I go?</i>«. De fleste af de 30 kommentarer beder ham om at komme 
hjem. 
</p><p>
Han besluttede at blive. Mount Everest er et af de to bjerge, han mangler at 
bestige for at fuldføre ’<i>seven summits</i>’ – hvor man skal nå 
til toppen af de højeste bjerge på hvert af de syv kontinenter. Sidste år 
var han tæt på, men også dengang satte en ulykke på Mount Everest en stopper 
for drømmen. 
</p><p>
16 sherpaer mistede livet på bjerget efter en ulykke, og de resterende 
boykottede arbejdet resten af sæsonen. I år troede han, at det endelig 
skulle lykkes, og derfor er han opsat på at fortsætte – også efter 
katastrofen. 
</p><p>
»Det lyder måske selvisk at ville blive og bestige bjerget efter tragedien, og 
det er en svær beslutning. Men som bjergbestiger er jeg klar. Jeg har 
motivationen, styrken og vejret«. 
</p><p>
»Og katastrofen er jo sket. Hvis vi tager hjem nu, holder vi op med at bruge 
penge i den her skrøbelige økonomi, og er det bedre for Nepal? Jeg tror 
ikke, det forbedrer noget, at jeg rejser hjem. Men alle mine venner skriver 
til mig, at jeg skal«. 
</p><h3>
»Jeg har i hvert fald aldrig set X Factor«
</h3><p>
Men heller ikke denne gang har Carsten Lillelund Pedersen lykken med sig. 
Bjergbestigningerne på Mount Everest er aflyst, og han er nu på vej ned ad 
bjerget. Indtil videre er planen at hjælpe de lokale med skaderne efter 
jordskælvet i en mindre landsby. 
</p><p>
»Everest 2015 har været skuffelse, men jordskælvet har været en kolossal 
tragedie for Nepal«, skriver han på Facebook. 
</p><p>
Efter i år har han dog ikke tænkt sig at vende tilbage til Mount Everest i 
Nepal. 
</p><p>
»Når man bruger så ufatteligt mange penge og meget tid på at bestige Everest, 
så er det en skuffelse, at det bliver aflyst igen og igen«. 
</p><p>
Alligevel ser Carsten Lillelund Pedersen optimistisk på fremtiden – Mount 
Everest er ikke altafgørende, fortæller han. 
</p><p>
»Jeg er ikke på en mission for at bestige Everest. Jeg er på en mission for at 
leve livet. Så jeg kan godt affinde mig med at gå ned igen. Jeg skal også 
andre ting i livet«. 
</p><p>
Han kalder sig selv en eventyrer, og skal til efteråret med en raket ud i 
rummet for en kort stund og derved blive Danmarks første rumturist. Han har 
blandt andet fået lov til at dreje rumskibet sammen med piloten, så det 
vender mod jorden. 
</p><p>
»Hold da kæft, det er sejt. Jeg kan simpelthen ikke finde på noget, der er 
mere cool end det. Det er en drøm, jeg har haft, siden jeg var dreng«, siger 
han. 
</p><p>
Efter rumturen skal han på en 60-dages lang rejse på Sydpolen. Her har han før 
besteget et bjerg og fortæller, at han elsker Antarktis – men også 
Nordpolen, hvor han engang stod på ski. 
</p><p>
»Jeg opfylder i hvert fald mine drømme«, siger han. 
</p><p>
I 10 år har han dyrket eventyrerne, efter han blev bevidst om, at der var 
nogle ting han ville udleve i sit liv, mens han var ung, ikke havde børn og 
havde styrken til det. 
</p><p>
»Det gik op for mig, at jeg selv var ansvarlig for at opfylde mine drømme. 
Ellers bliver man måske bare ulykkelig«. 
</p><p>
»Jeg satte mig nogle mål for, hvad jeg gerne vil opleve, og hvad der skulle 
til. Og så har jeg gjort det. Man opfylder ingen drømme ved at se X Factor 
hver fredag, de fleste bliver fanget af, at de ikke kan prioritere deres tid 
og ressourcer. Jeg har i hvert fald aldrig set X Factor«. 
</p><p>
Drømmen om Mount Everest lever imidlertid stadig videre, fortæller han. 
</p><p>
»Men næste gang tror jeg, at jeg prøver fra Tibet«. 
</p><p class=" bl-elem"><i class=" bl-elem">Publiceret 5. maj 2015</i></p>	
</div>
</div></body></html>
