---
layout:     post
title: 	    "Microsoft tager livet af Internet Explorer "
post_author:	    
post_date:	    Wed, 18 Mar 2015 08:57:51 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2592276/microsoft-tager-livet-af-internet-explorer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Internet Explorer (IE) har godt 20 år på bagen. I de fleste af årene har 
Microsofts browser været helt uhyggeligt populær blandt alverdens 
internetbrugere. 
</p><p>
På et tidspunkt sad Internet Explorer faktisk så tungt på markedet, at 95 
procent af alle, der var på nettet, var det gennem IE.
</p><p>
Men ikke længere. Efter adskillige år i vælten er det snart slut med 
Microsofts browser. På en konference mandag i Atlanta løftede Chris 
Capossela, marketingchef i Microsoft, sløret for, at tech-firmaet barsler 
med en ny browser i forbindelse med lanceringen af det nye styresystem 
Windows 10. 
</p><p>
Den nye browser har kodenavnet ’Project Spartan’, og den vil efter alt at 
dømme fremstå i et enklere design og med en væsentligt forbedret 
indlæsningshastighed, end den bedagede Internet Explorer. 
</p><p>
Det skriver det amerikanske medie The Verge. 
</p><h3>
Presset af Google Chrome og Firefox 
</h3><p>
Allerede sidste år var der problemer med Microsofts webbrowser, da der blev 
opdaget et alvorligt sikkerhedshul i samtlige versioner af Internet 
Explorer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2278192/microsoft-lukker-sikkerhedshul---ogsaa-for-windows-xp-brugere/">Microsoft lukker sikkerhedshul 
- også for Windows XP-brugere</a></p><p>
Hullet kunne hackere udnytte til at få fuld kontrol over en brugers computer. 
I og med at disse computere dengang stod for mere end halvdelen af al 
internettrafik i verden, anbefalede USA's ministerium for intern sikkerhed, 
at brugerne straks skiftede til en anden browser, hvis de brugte IE i 
versionerne fra 6 til 11 
</p><p>
Efter kort tid udsendte Microsoft dog en opdatering udenom den sædvanlige 
sikkerhedsopdatering og lukkede dermed sikkerhedsbristen i Internet 
Explorer. 
</p><p>
Ikke desto mindre er browseren ikke længere den mest populære på planeten. 
Google Chrome og Mozilla Firefox har de senere år kapret en stor del af 
kunderne i butikken. Ifølge hjemmesiden NetMarketShare har Internet Explorer 
en markedsandel på desktop på godt 57 procent. Google Chrome har 24 procent, 
Firefox har 15 procent og Safari har 4 procent. 
</p><p class=" bl-elem">
Det forventes, at Windows 10 bliver offentliggjort til sommer. Men det er 
endnu uklart, hvornår den nye browser - der altså endnu blot hedder ’Project 
Spartan’ – bliver sat i søen. 
</p>	
</div>
</div></body></html>
