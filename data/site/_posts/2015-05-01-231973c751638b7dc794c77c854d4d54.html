---
layout:     post
title: 	    "»Helle, Helle, Helle«: Thorning får ørenlyd i halvtom Fælledparken"
post_author:	    
post_date:	    Fri, 01 May 2015 15:43:41 +0200
post_site:	    politiken.dk 
post_link:	    http://politiken.dk/indland/politik/ECE2651513/helle-helle-helle-thorning-faar-oerenlyd-i-halvtom-faelledparken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To år i træk har statsminister Helle Thorning-Schmidt (S) haft mere end svært 
ved at få ørenlyd 1. maj. 
</p><p>
Lærer-lockout, dagpengereform og Dong-salg har givet venstrefløjen mere lyst 
til at pifte end til at lytte til den socialdemokratiske formand på 
arbejdernes kampdag. 
</p><p>
Men i dag i en regnvåd og affolket Fælledparken i København fik Thorning 
endelig ro til at tale. 
</p><p><b class="ext-link">THORNING I 1. MAJ-TALE </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Der kommer ikke et fikst 
og færdig dagpengeforslag</a></p><p>
Mange havde søgt ly i teltene, da hun lidt forsinket blev præsenteret på 
hovedscenen. Derfor var indledende buh-råb eneste forstyrrende element, og 
de druknede straks statsministeren sendte første <i>punchline </i>afsted. </p><p>
»Vi har haft vækst i seks kvartaler i træk. Budgetter er noget, vi holder. 
Også når det er svært. Og vigtigst: Arbejdsløsheden falder. Beskæftigelsen 
stiger«, råbte hun med hæs stemme og fik så den betaling, hun længe må have 
drømt om: 
</p><p>
»Helle, Helle, Helle!«, råbte særligt de socialdemokrater, der var stimlet 
sammen forrest foran scenen og dermed sikrede væg-til-væg-smilet på 
Thornings læber. 
</p><h3>
Hug til Løkke og Thulesen 
</h3><p>
Statsministeren fortsatte og fik langet ud efter højrefløjen - særligt Lars 
Løkke Rasmussen (V) - hvis Danmark de fleste tilhørere var enige om, at de i 
hvert fald ikke ville have tilbage. 
</p><p>
Også Dansk Folkepartis formand, Kristian Thulesen Dahl, fik en over snuden, 
præcis som han har gjort det i Randers, Aarhus, Fredericia og Ringe, hvor 
Thorning tidligere på dagen har holdt tale til 1. maj-arrangementer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/1__maj__Helle__Pia__932949y.jpg" alt="" border="0"/><span class="caption"><span class="f-img-caption">KAMMERATER! 
</span>Talen i Fælledparken var Helle Thorning-Schmidts femte denne 1. maj. Foto: Mads Nissen</span></span></p><h3>
Kærlighed til EL og SF 
</h3><p>
Til gengæld var der kommet en lille smule mere kærlighed til vennerne i SF og 
Enhedslisten ind i Fælledparken-versionen af statsministerens tale. 
</p><p>
Flere medier havde bidt mærke i, at hun i de første taler havde kritiseret de 
to partier for at skyde skylden for forringelserne af dagpengesystemet på 
Socialdemokraterne i stedet for Dansk Folkeparti. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651254/thornings-dagpenge-melding-faar-blandet-modtagelse-hos-roede-stoetter/">Thornings dagpenge-melding får 
blandet modtagelse hos røde støtter</a></p><p>
Måske for at klinke de skår, blev det, der til at begynde med var en 
opfordring, til en »kærlig« opfordring om at rette sigtekornet længere til 
højre: 
</p><p>
»Vi ønsker resultater. Ikke politiske paradeforslag. Og derfor vil jeg også <i>kærligt 
</i>sige til vores venner i SF og Enhedslisten: Er det ikke på tide, at I 
stopper med at sige, at det er socialdemokraterne, der ikke ønsker et nyt 
dagpengesystem. Når nu alle ved, at dagpengesystemet er Kristian Thulesen 
Dahls ansvar«. 
</p><h3>
Dagpengemelding er ikke nok 
</h3><p>
Helle Thorning-Schmidts store kanin denne 1. maj har været en åbning på 
dagpengeområdet. Efter stædigt at have henvist til dagpengekommissionen, 
slår hun i dag fast, at hun vil have ændret genoptjeningskravet, så det 
bliver mere attraktivt at takke ja til kortere ansættelser. 
</p><p>
Udmeldingen har fået ros fra fagbevægelsen, men i Fælledparken var ikke alle 
tilfredse: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2651168/boersting-stem-paa-roed-blok-hvis-du-vil-have-nye-dagpengeregler/">Børsting: Stem på rød blok, 
hvis du vil have nye dagpengeregler</a></p><p>
»Det hun siger (om dagpengene, red.), er jo løgn. Hun siger så meget om, at 
det bliver meget bedre, men der kommer jo ikke flere penge. Og hun giver 
Thulesen Dahl skylden, men Østergaard (de radikales leder, red.), ham rører 
hun ikke«, siger pædagogmedhjælper Dennis Gundersen. 
</p><p>
Også pensionisten Hanne B. kalder Thornings dagpenge melding »en billig 
omgang«, men det rokker ikke ved hendes generelle billede af 
statsministeren. 
</p><p>
»Hun holdt en fin tale, men jeg er jo også en af dem, der faktisk synes, hun 
er meget god«, siger hun. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00932/1__maj__Helle__Pia__932948y.jpg" alt="" border="0"/><span class="caption"><span class="f-img-caption">FUCK! 
</span>Selvom jubelråbene var højest, var der flere i mængden, som stadig ikke var tilfredse med Helle Thorning-Schmidt (S). Foto: Mads Nissen</span></span></p>	
</div>

</div></body></html>
