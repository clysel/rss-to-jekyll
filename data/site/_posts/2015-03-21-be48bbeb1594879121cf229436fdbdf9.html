---
layout:     post
title: 	    "OL-sølvvinderne fik 10 kr. om dagen til frugt og frimærker"
post_author:	    
post_date:	    Sat, 21 Mar 2015 16:25:29 +0100
post_site:	    politiken.dk 
post_link:	    http://politiken.dk/sport/fodbold/ECE2598276/ol-soelvvinderne-fik-10-kr-om-dagen-til-frugt-og-frimaerker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
landsholdet og pengene</h4>
<div class="fakta-body" data-buildingblock="embedded_factboxlink">
<p><b>I lang tid </b>har spillerne og DBU forhandlet om de økonomiske betingelser 
for at optræde på landsholdet. 
</p><p class=" bl-elem"><b>Belønningen har forandret</b> sig meget gennem de seneste årtier. 
Politiken har spurgt tidligere spillere, hvad de fik for at stille op for 
Danmark.
</p>
</div>
</div><p>
Hvad fik landsholdsspillerne på OL-holdet i Rom 1960 – Henry From, Poul 
Andersen, Poul Jensen, Hans Christian Nielsen, Bent Hansen, Flemming 
Nielsen, Tommy Troelsen, Harald Nielsen, Poul Pedersen, Henning Enoksen, 
Jørn Sørensen – i bonus af Dansk Boldspil-Union for at kvalificere sig til 
kampene om olympiske medaljer og slå Ungarn 2-0 i semifinalen og nå frem til 
finalen mod Jugoslavien? 
</p><p>
Dumt spørgsmål. Ikke en krone, selvfølgelig. For det var jo i de glade 
amatørdage. Men da spillerne og deres koner i december var inviteret til en 
stor afslutningsfest i København, fik hver spiller, der havde været med i 
kampene ved de olympiske lege, en stor, flot æske overrakt. 
</p><p>
»Til minde om OL 1960, stod der på æsken«, fortæller Tommy Troelsen, dengang 
20 år. »Den indeholdt et flot sæt i Georg Jensen-sølv af mærket Blok, en 
sovseske, en ske til kartofler og en stegegaffel«. 
</p><p><b class="ext-link">2015</b><a class="embeddedlink" href="http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/">Hektisk og turbulent uge hos DBU lukker med 
hemmelig lønaftale</a></p><p>
Tommy Troelsen gik på Jelling Seminarium, hvor man var stolt over at have en 
landsholdsspiller som studerende. Og han var derfor billig i drift for DBU, 
eftersom han ikke skulle have udbetalt tabt arbejdsfortjeneste, som andre 
spillere fik. 
</p><p>
»Jeg kan huske, at vi under OL fik 10 kroner om dagen i lommepenge til at købe 
frugt og frimærker«. 
</p><p>
Efter semifinalesejren over ungarerne var de danske spillere, som var blevet 
populære i Italien, på besøg på en stor fabrik, der lavede sko og støvler – 
og fodboldstøvler. 
</p><div class="art-quote article-box">
<p class="quote"/>
<blockquote>
<p class="quote-txt">
De italienske støvler var så lækre. Jeg var lykkelig
</p>
<p class="sender">
Tommy Troelsen 
</p>
</blockquote>
</div><p>
»De italienske støvler var så lækre. Jeg var lykkelig, da direktøren forærede 
mig et par, som var mange gange bedre og meget dyrere, end de støvler jeg 
ellers spillede med, og som jo var noget stive i det«, fortæller Tommy 
Troelsen. </p><p><b class="ext-link">1950'erne</b><a class="embeddedlink" href="http://politiken.dk/sport/fodbold/ECE2598266/her-er-historien-om-dengang-loennen-var-lidt-bestik-og-en-ekstra-pilsner/">Her er historien om dengang lønnen var 
lidt bestik og en ekstra pilsner</a></p><p>
»Da jeg gik ud til bussen, som skulle køre os hjem til hotellet, med papæsken 
under armen, mødte jeg generalsekretær Erik Hyldstrup. 
</p><p>
»Hvad har du i den æske?, spurgte han. Da jeg fortalte om støvlerne, var 
beskeden kort og klar: Gå ind og aflever dem igen. Du er amatør«. 
</p><p>
Sådan handlede DBU. To år forinden, da Tommy Troelsen i pokalfinalen i 
Københavns Idrætspark – Vejle slog KB 3-2 – rundede ti kampe for sin klub, 
udløste det ret til at få gratis støvler, hos den lokale sportshandler. Det 
tillod reglerne, og det var lykken for en ung mand, der ikke tjente penge på 
det tidspunkt. 
</p><h3>
’Ulovlige’ penge fra onkel Børge 
</h3><p>
Han var også glad, da onkel Børge gav ham 10 kr. for hvert mål, han scorede i 
en kamp. Tommy Troelsen berettede det til en avis, der lavede historie om 
det – og hans klubledere blev meget bekymrede. 
</p><p>
»De sagde, at jeg aldrig måtte modtage kontanter for at lave mål. For så kunne 
jeg måske blive erklæret professionel«. 
</p><p>
Fodbold var en hobby for amatører, og landsholdsspillerne skulle mange gange 
passe deres arbejde eller gå i skole også på dage, når der var kamp i 
København. Tommy Troelsen var på skolebænken i Jelling om formiddagen, tog 
toget til hovedstaden ved frokosttid, gik ned ad Strøget og spiste et par 
pølser og en is sidst på eftermiddagen, før han mødtes med de andre spillere 
og tog ind til Idrætsparken. 
</p><p>
»Efter aftenkampe skulle vi med nattoget hjem, kl. 0.20 med ankomst 05.59. Vi 
fik bevilget billet til sovevognen. Hvis man var smart, nøjedes man med at 
købe en almindelig billet og prøvede at sove siddende, men meddelte DBU, at 
man havde brugt penge til en liggeplads. På den måde kunne man styrke 
privatøkonomien en smule – hvis den strenge DBU-kasserer Leo Dannin 
godkendte det regnskab, man indsendte«. 
</p><p>
Tommy Troelsen blev ikke professionel – ’fordi, jeg fik aldrig et tilbud’. 
</p><p>
»Min drivkraft var lysten til at spille fodbold. Det er jo en helt anden tid 
nu, og man kan synes, at det er astronomiske beløb, mange spillere får for 
at spille i deres klubber og på landsholdet«. 
</p><h3>
»En skamplet på dansk fodbold«
</h3><p>
»Når man ude fra har fulgt konflikten mellem landsholdsspillerne og DBU, kan 
man ikke rigtig forstå, at voksne mennesker ikke for længe siden kunne finde 
en løsning«. 
</p><p class=" bl-elem">
»Det er jo lidt af en skamplet på dansk fodbold, hvad vi har oplevet i den her 
sag«, synes Tommy Troelsen. 
</p>	
</div>
</div></body></html>
