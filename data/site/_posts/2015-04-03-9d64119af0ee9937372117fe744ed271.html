---
layout:     post
title: 	    "Danskfødte 'Just Eat' mætter britiske aktiemarked"
post_author:	    
post_date:	    Fri, 03 Apr 2015 18:14:43 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2602159/danskfoedte-just-eat-maetter-britiske-aktiemarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi kender konceptet fra Danmark: Man magter ikke rigtig at komme ud af døren 
efter aftensmad, og man har hverken tid eller energi til at klikke sig 
igennem et hav af websites for at finde den perfekte pizza eller den bedste 
thai-suppe. 
</p><p>
Det er til den slags lejligheder Just Eat blev opfundet, og i Storbritannien 
har selskabet slået næsten alle rekorder ved at levere en stigning i 
overskuddet på 62 procent. 
</p><p>
Det originale Just Eat-selskab blev stiftet i Danmark tilbage i 2000 af danske 
Jesper Buch og Christian Frimodt og udvidede senere til Island og derefter 
en række andre markeder, i der i dag tæller i alt 13 lande. 
</p><h3>
Det har været et fantastisk år 
</h3><p>
I Storbritannien kom Just Eat på London Stock Exchange i april sidste år og 
har siden set en voldsom vækst, ikke bare i antallet af kunder, der bruger 
websitet og den tilhørende app på telefonen. Men også i antallet af 
restauranter, der for en kommission på 12 procent har meldt sig under Just 
Eats faner. 
</p><p>
Antallet af ordrer i det forløbne år er alene steget med 52 procent og 
samtidig med, at Just Eat lagde en ekstra procent oven i kommissionen, der 
oprindeligt var på 11 procent, har det tegnet sig for en omsætning på 157 
mio. pund (ca. 1.594 mio. kroner). 
</p><p>
»Vi har haft et fantastisk år«, siger administrerende direktør David Buttress. 
</p><h3>
Just Eat vil også mase sig ind i restauranterne 
</h3><p>
Just Eat, der globalt i alt har 45.700 restauranter tilknyttet, har især 
mærket en fremgang, når det gælder ordrer placeret direkte fra en 
mobiletelefon. 
</p><p>
Omkring 61 procent af briter, der ønsker at bestille take-away fra fish &amp; 
chips til Chicken Tikka Masala, gør det via deres mobiltelefon. 
</p><p>
Størstedelen af resturanterne, der er tilknyttet tjenesten leverer på 
adressen, men Just Eat er nu også ved at afsøge markedet for restauranter, 
der tilbyder forudbestilling, hvor kunderne selv kommer og henter maden. 
</p><p>
I første omgang er der tilknyttet omkring 1.000 restauranter i Storbritannien 
af den type, men det er et område, hvor der er plads til vækst, vurderer 
selskabet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE1420772/just-eat-aeder-just-meat-i-fogedsag/">Just Eat æder Just Meat i 
fogedsag</a></p><p>
Just Eat er allerede veletableret i Danmark, hvor selskabet blev stiftet for 
14 år siden. Men i de kommende år vil selskabet, ifølge David Buttress, især 
satse på at opbygge markeder i Brasilien, Frankrig og Spanien. 
</p><p>
I Frankrig har Just Eat købt sig en andel af websitet Alloresto.fr og i 
Brasilien har Just Eat slået sig sammen med iFood. 
</p><h3>
Mest succesfulde teknologiske aktie-premiere i otte år 
</h3><p>
Aktienoteringen af Just Eat sidste år var den mest succesfulde teknologiske 
aktie-premiere på London Stock Exchange i otte år, og det har skabt rift om 
aktierne i selskabet. 
</p><p>
De danske stiftere har solgt deres aktieandele til blandt andet 
investeringsfonde og Jesper Buch solgte den sidste del af sin egen andel i 
Just Eat i 2011.
</p><p>
Ved lanceringen var prisen på 260 pence og efter de høje væksttal, er aktien i 
Just Eat nu steget til 365 pence. En stigning, der har fået flere hedgefunde 
til at sælge deres andele med henblik på at hente den økonomiske gevinst nu. 
</p><p>
Flere aktieanalytikere peger på, at aktieprisen nu kan være blevet en kende 
for høj, ikke mindst fordi det stadig er meget svært at forudse, hvor stor 
væksten har potentiale til at blive i et selskab, der stadig er forholdsvist 
nyt i et marked, der er i rivende udvikling. 
</p><h3>
Aktieprisen kræver stor vækst i det kommende år 
</h3><p>
Skal den nuværende aktiepris retfærdiggøres, vil det betyde, at Just Eat ville 
skulle kunne levere en yderligere vækst i det kommende år på 33 procent, 
konstaterer flere økonomiske eksperter. 
</p><p>
Det kan blive en udfordring på et marked, hvor Just Eats konkurrenter er 
begyndt at gå aggressivt ind for at kapre markedsandele på en markedsplads, 
hvor der er gode chancer for at få en god profit. 
</p><p class=" bl-elem">
»Vi arbejder hårdt på at bevare vores position som ledende på markedet for 
take-away«, siger David Buttress. 
</p>	
</div>

</div></body></html>
