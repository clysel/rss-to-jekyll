---
layout:     post
title: 	    "Countrysanger og døv perkussionist får svensk hæder - og en million kroner"
post_author:	    
post_date:	    Tue, 10 Mar 2015 11:32:35 +0100
post_site:	    politiken.dk 
post_link:	    http://politiken.dk/kultur/musik/ECE2580751/countrysanger-og-doev-perkussionist-faar-svensk-haeder---og-en-million-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er to markante kvinder inden for hver sin musikgenre, der i år modtager en 
af verdens største musikpriser, den svenske Polarprisen. 
</p><div class="art-fakta article-box">
<h4 class="">
Modtagere af Polarprisen</h4>
<div class="fakta-body" data-buildingblock="embedded_factboxlink">
<ul><li>1992 – Paul McCartney og de baltiske stater (Estland, Lettland och Litauen)</li><li>1993 – Dizzy Gillespie og Witold Lutos?awski</li><li>1994 – Quincy Jones og Nikolaus Harnoncourt</li><li>1995 – Elton John og Mstislav Rostropovitj</li><li>1996 – Joni Mitchell og Pierre Boulez</li><li>1997 – Bruce Springsteen og Eric Ericson</li><li>1998 – Ray Charles og Ravi Shankar</li><li>1999 – Stevie Wonder og Iannis Xenakis</li><li>2000 – Bob Dylan og Isaac Stern</li><li>2001 – Burt Bacharach, Robert Moog og Karlheinz Stockhausen</li><li>2002 – Miriam Makeba og Sofija Gubajdulina</li><li>2003 – Keith Jarrett</li><li>2004 – B.B. King og György Ligeti</li><li>2005 – Gilberto Gil og Dietrich Fischer-Dieskau</li><li>2006 – Led Zeppelin og Valerij Gergijev</li><li>2007 – Sonny Rollins og Steve Reich</li><li>2008 – Pink Floyd og Renée Fleming</li><li>2009 – Peter Gabriel og José Antonio Abreu</li><li>2010 – Björk og Ennio Morricone</li><li>2011 – Patti Smith og Kronos Quartet</li><li>2012 – Paul Simon og Yo-Yo Ma</li><li>2013 – Youssou N'Dour og Kaija Saariaho</li><li>2014 – Chuck Berry og Peter Sellars</li><li class=" bl-elem">2015 – Emmylou Harris og Evelyn Glennie </li></ul><p class=" bl-elem"/>
</div>
</div><p>
Nemlig den amerikanske countrysangerinde Emmylou Harris og den skotske 
klassiske percussionist Evelyn Glennie. </p><h3>
25 studiealbums bag sig
</h3><p>
Emmylou Harris er den første kunstner indenfor countrygenren, der modtager 
prisen, og i motiveringen fra polarprisjuryen lyder det, at hendes musik 
»indeholder det amerikanske kontinents historie og topografi. Herndes stemme 
følger konturen af Amerikas landskab, fra de højeste toppe til den endeløse 
prærie. Vejr, jord og farve kan altsammen høres i hendes musik«. 
</p><p>
67-årige Emmylou Harris blev født i Birmingham i den amerikanske delstat 
Alabama og studerede som ung skuespil på et universitet i North Carolina, 
mens guitarspil og sang blot var en hobby. Senere flyttede hun til New York 
og prøvede her at gøre musikken til sin levevej, og det lykkedes. 
</p><p>
Hun udgav sit første soloalbum i 1969, og det er siden blevet til mere end 25 
af slagsen. Sideløbende har hun indspillet musik med en lang række kunstnere 
som Mark Knopfler, Bob Dylan og Neil Young samt countrykollegerne John 
Denver, Johnny Cash, Dolly Parton og Linda Ronstadt. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/musik/cd-beat/ECE401334/country-stjerne-udgiver-blaendende-album/">Country-stjerne udgiver 
blændende album</a></p><p class="art-ext-other">

</p><p/><p><b>Døv perkussionist </b></p><p/><p><span class="img-contimg-fl-center"><img class="image inlineLightBox" src="http://multimedia.pol.dk/archive/00919/Evelyn-glennie_919496a.jpg" alt="" border="0"/><span class="caption"><span class="f-img-caption">Foto: 
</span>nomo/michael hoefner - Creative Commons.</span></span></p><p>
Den anden modtager af Polarprisen 2015 er skotten Evelyn Glennie fra Aberdeen. 
Hun mistede hørelsen som 12-årig og har alligevel formået at gøre musikken 
til sin levevej - blandt andet ved at insistere på, at musik ikke blot 
opleves med hørelsen, men i høj grad også via resonans i kroppen. 
</p><p>
Hun er en af verdens førende solo-perkussionister, har udgivet mere end 30 
soloalbums og giver talrige koncerter om året. Blandt andet har hun turneret 
med Björk. 
</p><p>
Polarprisjuryen skriver i sin motivation, at Evelyn Glennie har »udvidet vores 
forståelse af musik og vist os, at lytning kun delvist har med vores ører at 
gøre. Enhver, uanset fysiske omstændigheder, kan opfatte og spille musik, 
kan føle og forstå gode vibrationer. Vi har alle vores egen, individuelle 
tone«. 
</p><p>
49-årige Evelyn Glennies usædvanlige vej ind i musikken har blandt andet 
betydet, at hun har ændret optagelseskritierne for musikkonservatorier i 
England. Hendes historie skildres i den tyske dokumentarfilm 'Touch the 
Sound: A Sound Journey with Evelyn Glennie' fra 2004. 
</p><p class="art-ext-other">

</p><p/><p>
Polar Music Prize blev stiftet i 1989 af Stig 'Stikkan' Anderson, som blandt 
andet var manager for Abba. Prisen er opkaldt efter Stig Andersons 
pladeselskab Polar Music. Hver år har juryen udpeget en kunstnere fra 
henholdsvis den rytmiske og den klassiske musik som modtagere. 
</p><p class=" bl-elem">
Med prisen følger en million svenske kroner og overrækkelsen foregår i 9. juni 
ved en gallafest i Stockholms koncertsal, hvor den svenske konge vil 
overrække de to priser. 
</p>	
</div>
</div></body></html>
