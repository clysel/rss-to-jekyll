---
layout:     post
title: 	    "Regering vil af med kunstig karakter-bonus"
post_author:	    
post_date:	    Fri, 13 Mar 2015 22:30:31 +0100
post_site:	    politiken.dk 
post_link:	    http://politiken.dk/indland/uddannelse/ECE2587251/regering-vil-af-med-kunstig-karakter-bonus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Sådan gives karakterbonus i dag</h5>
<div class="fakta-body" data-buildingblock="embedded_factboxlink">
<p>
Et ekstra A-niveau-fag på ungdomsuddannelser giver mulighed for at gange 
gennemsnittet med 1,03. Med to ekstra højniveaufag kan snittet ganges med 
1,06. 
</p><p class=" bl-elem">
Derudover kan gennemsnittet ganges med 1,08, hvis man går i gang med at læse 
videre inden for to år efter at have fået studenterhuen på. 
</p>
</div>
</div><p>
Da det sidste sommer blev gjort op, hvor høje karakterer det krævede at blive 
optaget på videregående uddannelser, blev der sat en rekord. 
</p><p>
Højeste adgangskvotient var at finde på CBS, hvor de optagne på kvote 1 på 
uddannelsen i international business lå på gennemsnitskarakterer fra 
gymnasiet på mindst 12,1 – altså højere end karakterskalaens højeste 
karakter. 
</p><p>
For fremtiden skal der være længere mellem karaktersnit, som ligger over 12, 
foreslår regeringen. 
</p><h3>
Pumper snittene kunstigt op 
</h3><p>
Den bonus, der ganger karaktersnit fra ungdomsuddannelsen med 1,08, hvis 
ansøgere søger ind på en videregående uddannelse senest to år efter, at de 
har fået studenterhuen på hovedet, skal afskaffes, siger uddannelsesminister 
Sofie Carsten Nielsen (R). 
</p><p>
»Jeg vil gerne af med den karakterbonus, for den pumper snittene kunstigt op. 
Vi bør optage dem på studierne, som er bedst egnede ud fra kriterier, der 
handler om, hvem der passer bedst til studiet, og hvem der er dygtigst. I 
dag kan man få forhøjet sit snit uden at være blevet dygtigere, men bare ved 
at være hurtig, og sådan skal det ikke være«, siger ministeren. 
</p><div class="art-quote article-box">
<p class="quote"/>
<blockquote>
<p class="quote-txt">
En af mine klassekammerater sagde en dag til mig med et smil, at vi faktisk 
ikke var klassekammerater; vi var konkurrenter. Man skal kæmpe sig frem
</p>
<p class="sender">
Johan Klint Sandbjerg, gymnasieelev, Rysensteen Gymnasium 
</p>
</blockquote>
</div><p>
I den seneste tid har Sofie Carsten Nielsen talt med unge, som har fortalt 
hende om, hvordan de vælger fag og linjer i gymnasiet ud fra, hvor de kan få 
de højeste karakterer. </p><p>
For nylig var det en RUC-studerende, der fortalte ministeren, at hun havde 
valgt en samfundsvidenskabelig linje i gymnasiet, fordi hun regnede med at 
kunne få højest karakterer der. 
</p><p>
Men i virkeligheden var hendes interesse inden for naturvidenskaben, og 
bagefter måtte hun supplere sin gymnasieuddannelse med flere fag for at søge 
ind på sin videregående uddannelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2563862/gymnasiesnit-afgoer-succes-paa-universitetet/">Gymnasiesnit afgør succes på 
universitetet</a></p><p>
»Når jeg hører den slags, tænker jeg: Hold nu op. Det, jeg i højere og højere 
grad hører, er, at alt for mange unge i helt uhyggelig grad vælger deres 
ungdomsuddannelse ud fra strategiske og taktiske valg, og dem skal man ikke 
træffe, når man er 15-16 år. Der skal man hellere vælge ud fra motivation og 
talent«, siger ministeren. 
</p><h3>
Klassekammerater konkurrerer 
</h3><p>
På Rysensteen Gymnasium i København går Johan Klint Sandbjerg i 2. g, og han 
er nok en af de unge strateger, Sofie Carsten Nielsen taler om. Han har 
masser af 10- og 12-taller på sit karakterblad, og han er yderst bevidst om, 
hvad hans karaktersnit ender med at være. 
</p><p>
»En af mine klassekammerater sagde en dag til mig med et smil, at vi faktisk 
ikke var klassekammerater; vi var konkurrenter. Man skal kæmpe sig frem. Det 
handler om at få lærerens opmærksomhed. For karaktersnittet er styrende for, 
hvad du kan blive«, siger han. 
</p><p>
»Jeg vil gerne bygge så stærkt et fundament som muligt, så jeg kan bygge hvad 
som helst ovenpå. Man vil gerne have gode karakterer og skabe et godt image. 
Hvis jeg får 12 i et fag, kan jeg godt lide at gå rundt og fortælle det til 
folk«, fortæller Johan Klint Sandbjerg, som allerede har gjort sig tanker 
om, at han nok vil søge ind på kinastudier på Københavns Universitet 
umiddelbart efter gymnasiet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2353416/adgangskrav-spraenger-karakterskalaen/">Adgangskrav sprænger 
karakterskalaen</a></p><p>
For at booste sit karaktergennemsnit yderligere op, har han valgt at tage fem 
fag på højt niveau i stedet for de obligatoriske fire. Det giver mulighed 
for at gange snittet op med ekstra 1,03. 
</p><p>
»Vi lever i et konkurrencesamfund, og jeg er enormt interesseret i at få nogle 
ekstra fordele. Jeg vil gerne gå efter alle de fordele, der er mulige«, 
siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke min opfattelse, at studerende, som har brugt et par år på for 
eksempel rejser eller erhvervsarbejde, er mindre dygtige eller mindre 
motiverede end dem, der kommer direkte fra en ungdomsuddannelse
</p>
<p class="sender">
Ralf Hemmingsen, formanden for universitetsrektorerne 
</p>
</blockquote>
</div><p>
Og sin bonus for at tage et ekstra højniveaufag kan Johan Klint Sandbjerg godt 
regne med at beholde, for den vil uddannelsesministeren ikke fjerne. </p><p>
»Den bonus handler om, at man har taget ekstra fag og derfor virkelig gjort en 
ekstra indsats, og det synes jeg er fint at belønne«, siger Sofie Carsten 
Nielsen. 
</p><h3>
Uddannelser og studerende glade 
</h3><p>
I uddannelsesverdenen er der udbredt glæde over udsigten til at få afskaffet 
bonussen for at skynde sig videre. 
</p><p>
Universiteterne har længe bedt politikerne om at afskaffe begge 
bonusordninger, fortæller formanden for universitetsrektorerne, Københavns 
Universitets rektor, Ralf Hemmingsen. 
</p><p>
»1,08-bonussen siger jo ikke noget om kvalitet og fagligt niveau. Den er 
uhensigtsmæssig, fordi den skruer kunstigt op for adgangskvotienterne på de 
mest søgte uddannelser, og fordi den ikke hænger sammen med, hvad den 
enkelte har ydet fagligt«, siger han. At ordningen måske motiverer de unge 
til at søge hurtigt mod en videregående uddannelse, er universiteterne ikke 
synderlig interesserede i.
</p><p>
»Det er ikke min opfattelse, at studerende, som har brugt et par år på for 
eksempel rejser eller erhvervsarbejde, er mindre dygtige eller mindre 
motiverede end dem, der kommer direkte fra en ungdomsuddannelse«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2034897/forsker-taarnhoeje-snit-goer-adgangskvotienterne-meningsloese/">Forsker: Tårnhøje snit gør 
adgangskvotienterne meningsløse</a></p><p>
Allerhelst så universiteterne dog, at begge bonusordninger blev afskaffet. Det 
samme gælder gymnasieeleverne. 
</p><p>
»Vi synes, det er rigtig godt, hvis regeringen vil afskaffe 1,08-reglen. Men 
vi vil også rigtig gerne af med bonussen for at vælge ekstra højniveaufag. 
Vi kan se, at de bonusser giver et fokus på at præstere i stedet for at 
lære, og vi synes, det er på tide, at politikerne indser, at det ikke er 
nødvendigt at presse de unge så meget. Faktisk kan det være 
kontraproduktivt. Man kommer måske til at vælge en forkert uddannelse, fordi 
man har skyndt sig unødigt, og man tror måske, at snittet er vigtigere at se 
på, end hvad man interesserer sig for«, siger formanden for Danske 
Gymnasieelevers Sammenslutning, Mathilde Lynggaard Vinther. 
</p><h3>
De unge skynder sig alligevel 
</h3><p>
Vil de unge så være meget længere om at søge ind på et studie, hvis de ikke 
længere får guleroden om ekstra bonus for at være hurtig? 
</p><p>
Nej, mener Danske Studerendes Fællesråd (DSF). For både SU-reformen og 
fremdriftsreformen, som for nylig er trådt i kraft, straffer de studerende, 
der er for længe om at komme i gang og for langsomme om at gennemføre 
studiet. 
</p><div class="art-quote article-box">
<p class="quote"/>
<blockquote>
<p class="quote-txt">
Vi er modstandere af alt, hvad der svækker incitamenter for de studerende til 
at stræbe mere
</p>
<p class="sender">
Esben Lunde Larsen (V), uddannelsesordfører 
</p>
</blockquote>
</div><p>
»Jeg synes, det er en rigtig god idé at afskaffe bonussen. Men jeg håber, det 
her er første skridt på vejen til, at politikerne erkender, de har lavet 
nogle uheldige regler, hvor man har glemt at se på, hvordan man får de 
bedste studerende, men fokuserer på, hvordan man får folk hurtigere 
igennem«, siger formand for DSF Yasmin Davali. </p><h3>
Venstre er imod 
</h3><p>
I løbet af foråret vil Sofie Carsten Nielsen forsøge at forhandle ændringen på 
plads i Folketinget, og det ser ud til at blive op ad bakke, for Venstre, 
der er forligspartner på området, er ikke umiddelbart positiv. Det siger 
partiets ordfører Esben Lunde Larsen. 
</p><p>
»Som udgangspunkt er vi ikke interesserede i at afskaffe karakterbonussen. Vi 
er modstandere af alt, hvad der svækker incitamenter for de studerende til 
at stræbe mere«, siger han<i class=" bl-elem">.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/korsgaard/ECE1925360/gymnasiets-karakterraes-giver-nederlag-og-trang-til-tusind-sabbataar/">Gymnasiets karakterræs giver 
nederlag og trang til tusind sabbatår</a></p><p><i class=" bl-elem">Gør det ikke indtryk på dig, at både uddannelsesinstitutioner og studerende 
siger, at bonussen fungerer dårligt og ikke siger noget om ansøgernes 
faglige evner?</i></p><p>
»Jo, men det var heller ikke intentionen, da man lavede reglen. Intentionen 
var at få de studerende til at læse hurtigt videre«. 
</p><p class=" bl-elem">
»Jeg er ikke modstander af, at man bruger et år på højskole eller rejser eller 
den slags, men jeg synes, bonusreglen giver et godt incitament til, at der 
ikke går for lang tid, før man kommer i gang igen«, siger Esben Lunde 
Larsen. 
</p>	
</div>
</div></body></html>
