---
layout:     post
title: 	    "Her er 8 interessante facts om it-udviklere"
post_author:	    Elías Christian Lundström
post_date:	    Fri, 17 Apr 2015 11:15:38 +0000
post_site:	    www.version2.dk 
post_link:	    http://www.version2.dk/artikel/her-er-8-afsloerende-facts-om-it-udviklere-144237?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>It-udviklere er i høj grad en gør-det-selv type, viser en <a href="http://stackoverflow.com/research/developer-survey-2015">undersøgelse</a> fra udvikler-debatsiden Stack Overflow. Den omfattende undersøgelse er baseret på svar fra 26.086 it-udviklere fra hele verden og afslører nogle interessante betragtninger om faggruppen. Blandt andet at uddannelse langt fra er den eneste indgang til professionen.</p>

<p>42 pct. af de adspurgte svarede således, at de primært var selvlærte og blandt systemudviklerne, er det mere end halvdelen (52 pct.), som har været sin egen læremester.</p>

<p>En tredjedel af it-udviklerne har desuden aldrig taget et eneste it-relateret kursus på universitetet.</p>

<p>Glæden ved koden skinner også igennem, når man ser på hvor meget tid, udviklerne bruger på open source og side-projekter udover arbejdet. Den gennemsnitlige udvikler bruger således mere end syv timer om ugen på at kode ved siden af arbejdet, og en tiendedel bruger mere end 20 timer.</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/survey-sideprojects.png?itok=4WiuQ9Wt" alt=""/><figcaption>Kilde: Stack Overflow. </figcaption></figure></p>

<p>Der er 278 it-udviklere fra Danmark, som har deltaget i undersøgelsen, og de gør sig især bemærket på kaffeforbruget. De danske udviklere tager således sjettepladsen for størst koffeinindtag med et gennemsnitligt forbrug på 2,7 kopper om dagen. Førstepladsen går til Norge med over tre daglige kopper.</p>

<p>Vi skal her fra redaktionen bemærke, at vi nok lægger os i den høje ende af gennemsnittet.</p>

<h3>Her er de mest hadede programmeringssprog og platforme</h3>

<p>Undersøgelsen løfter også sløret for de programmeringssprog og platforme, som it-udviklere henholdsvis elsker og hader mest at arbejde med.</p>

<p>Platformene Salesforce og Wordpress og programmeringssproget Visual Basic tager således prisen for det, som udviklere frygter mest, mens der er mest kærlighed til overs for henholdsvis Swift, C++11 og Rust.</p>

<p><figure class="plugin full zoomable"><img data-original-image="http://www.version2.dk/sites/v2/files/survey-dreaded.png" src="http://www.version2.dk/sites/v2/files/styles/article_620px_width/public/survey-dreaded.png?itok=t2tg0p-v" alt=""/><figcaption>Kilde: Stack Overflow. </figcaption></figure></p>

<p>Men skal man vælge efter pengepungen, så er det nogle andre programmeringssprog, man skal specialisere sig i.</p>

<p>I Vesteuropa er der således mest i løn til de udviklere, der koder i Ruby, C# eller til Node.js.</p>

<p>Hvis man skal gå all-in på pengene, så har undersøgelsen også et par interessante resultater.</p>

<p>Det kan således allerbedst betale sig at bosætte sig i Ukraine og specialisere sig i Node.js ifølge undersøgelsen.</p>

<p>Her rangerer udviklerne nemlig højest på det såkaldte »Bic Mac-indeks«, der afgør hvor mange burgere, man kan købe for den gennemsnitlige løn - dvs. den relative købekraft i landet. Samtidig er Node.js den platform, som man tjener suverænt mest på at programmere til i Østeuropa.</p>

<p>Men penge er som sagt ikke det hele, og noget tyder på, at danske udviklere ikke har grund til at beklage sig. De kommer på en samlet femteplads over det sted, hvor udviklerne er mest tilfredse med jobbet, og hvor flest elsker deres arbejde.</p>

<p>De mest tilfredse udviklere er ikke overraskende dem højest oppe i hierarkiet, nemlig dem i ledende roller som eksempelvis teknisk direktør. Herefter kommer machine learning-udviklere og mobiludviklere til iOS.</p>

<p>For flere interessante facts, læs hele <a href="http://stackoverflow.com/research/developer-survey-2015">Stack Overflows undersøgelse</a>. Undersøgelsen er foretaget blandt Stack Overflows egne brugere, hvilket naturligvis kan påvirke resultaterne, især fordi det er sværere for ikke-engelsktalende udviklere at være med.</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/survey-kaffe.png?itok=cnFeq2HI" alt=""/><figcaption>Kilde: Stack Overflow. </figcaption></figure></p>
  </section>

  
      </div></body></html>
