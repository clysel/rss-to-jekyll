---
layout:     post
title: 	    "Råd: Vi taber de svageste unge"
post_author:	    
post_date:	    Tue, 05 May 2015 22:30:53 +0200
post_site:	    politiken.dk 
post_link:	    http://politiken.dk/indland/ECE2655776/raad-vi-taber-de-svageste-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
fakta:</h4>
<h5>
Socialt udsatte unge</h5>
<div class="fakta-body" data-buildingblock="embedded_factboxlink">
<p>
Der findes ikke en opgørelse over, hvor mange unge, der er socialt udsatte, 
men forskere er enige om at gruppen vokser. 
</p><p>
Det er unge, som ingen uddannelse eller arbejde har, er hjemløse, og ofte har 
en social belastet baggrund. Ofte har de en psykisk lidelse og/eller et 
misbrug. 
</p><p>
De ses blandt andet i SFI’s hjemløsetællinger viser, at der fra 2009 til 2013 
skete en stigning på 80 procent i antallet af unge hjemløse, så knap 1.200 
unge mellem 18-24 år var hjemløse. Mere end 70 procent af dem har et 
misbrugsproblem og/eller en psykisk lidelse. 
</p><p>
Og ser man på unge kontanthjælpsmodtagere, så blev antallet af de allermest 
udsatte unge på kontanthjælp tredoblet efter finanskrisen og frem til 2012. 
</p><p class=" bl-elem">
Og med den ny kontanthjælpsreform udgør antallet af unge længst væk fra 
uddannelse eller job, de såkaldt aktivitetsparate, langt den største del af 
de unge kontanthjælpsmodtagerne i hoveder er det knap 30.000. På det første 
år af efter reformen steg antallet af unge i den gruppe med 3.000. 
</p>
</div>
</div><p>
Vi er ved helt at miste grebet om de mest udsatte unge. 
</p><p>
Sådan advarer Rådet for Socialt Udsatte i rådets årsrapport, som 
offentliggøres i morgen. 
</p><p>
»Vi har en generation af unge, som bliver sat af. Mange når ikke at få en fod 
indenfor på arbejdsmarkedet eller på en uddannelse, før de bliver skubbet 
ud«, siger rådets formand, Jann Sjursen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har en generation af unge, som bliver sat af
</p>
<p class="sender">
Jann Sjursen, formand for Rådet for Socialt Udsatte 
</p>
</blockquote>
</div><p>
Han læner sig op ad en rapport, rådet har bestilt fra Center for 
Uddannelsesforskning. Rapporten beskriver, hvordan konkurrencesamfundets 
politiske fokus på en lige vej gennem uddannelse til arbejde gør det svært 
for dem, som ikke passer ind. For mens kravene i samfundet vokser, 
indsnævres mulighederne for gruppen. </p><p>
Eksempelvis har kontanthjælpsreformen fokus på at få unge udsatte i 
uddannelse. Men samtidig øges adgangskravene til eksempelvis 
erhvervsuddannelserne, og med arbejdsløshed og mangel på praktikpladser 
bliver det sværere for de unge at komme i uddannelse eller job. 
</p><p>
»Der er også et forebyggelsesperspektiv. Hvis vi ikke gør noget for de unge 
hjemløse, som har et misbrug, så vil de få endnu flere problemer i fremtiden 
og det bliver en langt større regning at betale senere«. 
</p><p>
Kommission bør se på de udsatte 
</p><p>
Rådet for Socialt Udsatte foreslår, at kommunerne forpligtes til at lave en 
strategi for inklusion af socialt udsatte unge, ligesom de opfordrer til, at 
regeringen nedsætter en kommission, som skal se på de negative sociale 
konsekvenser for gruppen og komme med forslag til at modvirke dem. Rådet 
opfordrer også til, at kontanthjælpen hæves for unge under 30 år, fordi den 
lave ydelse medvirker til marginalisering. 
</p><p>
I Dansk Socialrådgiverforening er formand Majbrit Berlau helt enig i 
kritikken. 
</p><p>
»Kontanthjælpsreformen og erhvervsuddannelses reformen blev nærmest udtænkt 
simultant i hver sit ministerium. Så man på den ene side satte flere krav 
til de unge, men samtidig begrænsede muligheder. Det er et kæmpe problem for 
de unge, der ikke kan lave det uddannelsesmæssige ryk, kontanthjælpssystemet 
lægger op til«, siger Majbrit Berlau. 
</p><p>
Hun mener, at kontanthjælpsreformen med det ensidige fokus på uddannelse 
begrænser unge udsattes muligheder. 
</p><p>
»Det er naturligvis i orden, at det overordnede mål er at stræbe efter 
selvforsørgelse, men dem som ikke er uddannelsesparate kommer i klemme. Der 
er en gruppe, som har det svært med, at det eneste sted det er legitimt at 
placere sig, er at begynde på en uddannelse. Det er en gruppe, som har meget 
dårlige erfaringer med at gå i skole, og for mange af dem er det et 
uoverstigeligt krav«. 
</p><p>
Majbrit Berlau fremhæver i øvrigt, at der de senere år er gennemført massive 
besparelser på uddannelserne, noget der netop er gået ud over den 
individuelle vejlednng, som er afgørende for de skrøbelige unge. 
</p><h3>
Unge bliver kastebold 
</h3><p>
Hun fremhæver i øvrigt, at der er mange gode elementer i kontanthjælpsreformen 
eksempelvis et ideal om en individuel og koordineret indsats, men at den 
ikke er implementeret. 
</p><p>
Hun efterlyser, at der bliver taget hånd om de udsattes unge problemer over en 
bredere kam, så de ikke bliver kastebolte mellem de kommunale forvaltninger. 
Og hun henviser til, at Dansk Socialrådgiverforening tidligere har anbefalet 
særlige ungeteams, som tog sig af unge 15-25åriges problemer på tværs af 
forvaltninger. Muligheden ligger allerede i reformen, men kommunerne er ikke 
forpligtet til at gøre det, og derfor er det langt fra alle kommuner, som 
benytter sådanne teams. 
</p><p>
Ligesom Rådet for Socialt Udsatte så Majbrit Berlau også gerne at 
kontanthjælpen blev hævet for unge under 30 år. 
</p><p>
Socialminister Manu Sareen (R) anerkender i et skriftligt svar, at han vil 
gøre alt for at undgå, at de unge ryger ud af samfundet. 
</p><p class=" bl-elem">
»Men jeg tror ikke, at det, de unge har brug for, er flere kommissioner og 
lange rapporter. De har brug for konkret handling. Og faktisk ved vi 
allerede meget om, hvad vi skal gøre. Blandt andet skal vi sætte ind med 
målrettet behandling og massiv social støtte for at få dem tilbage på 
sporet«, skriver ministeren. 
</p>	
</div>

</div></body></html>
