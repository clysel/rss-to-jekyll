---
layout:     post
title: 	    "Opgørelse: 183 kvinder blev sendt til et andet hospital midt under fødslen"
post_author:	    
post_date:	    Sat, 21 Feb 2015 11:24:35 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2557119/opgoerelse-183-kvinder-blev-sendt-til-et-andet-hospital-midt-under-foedslen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et stigende antal fødende kvinder i Region Hovedstaden bliver flyttet fra et 
hospital til et andet midt under fødslen på grund af personale- og 
pladsmangel.
</p><p>
Det kan have store konsekvenser, understreger eksperter ifølge <a target="_blank" href="http://www.information.dk/525125">Dagbladet 
Information</a>.
</p><p>
»Det kan skabe ængstelse hos den kvinde, der bliver bedt om at køre til en 
anden fødeafdeling. At øge ængstelsen kan sende stresshormon ud i kroppen, 
og det er gift for gode veer«, siger Lillian Bondo, formand for 
Jordemoderforeningen, til Information.
</p><h3>
Sagen bliver undersøgt
</h3><p>
Også jordemoder på Rigshospitalet Lene Skou Jensen mener, at det er alvorligt.
</p><p>
»Ingen kvinde ønsker at skulle køre til en anden fødeafdeling, efter at 
fødslen er gået i gang. Det er med til at hæmme den naturlige proces, det er 
at føde et barn«.
</p><p>
Regionsrådsformand Sophie Hæstorp Andersen beklager situationen.
</p><p>
»Det er langtfra optimalt. Derfor må vi nu få undersøgt, hvordan vi sikrer os, 
at vi får bremset overflytningerne,« siger hun og peger
</p><h3>
Kvinde skulle køre bil under fødsel
</h3><p>
Den nybagte mor Heidi Christensen fortæller til Information, at hun efter at 
have fået en vestimulerende pille på Hvidovre Hospital i december blev bedt 
om at køre i egen bil til Hillerød, fordi der ikke var sengeplads i Hvidovre.
</p><p>
Konsekvensen af den ekstra køretur på motorvejen blev ifølge avisen, at Heidi 
Christensen ankom til Hillerød Hospital med sit næsten fødte barns hoved 
mellem benene.
</p><p>
Region Hovedstaden har ikke nogen samlet opgørelse over omvisiteringer af 
fødende kvinder for 2014, men tal fra Hvidovre Hospital, Rigshospitalet og 
Herlev Hospital viser, at 183 fødende kvinder sidste år blev flyttet på 
grund af plads- eller personalemangel.
</p><p class=" bl-elem">
I 2013 var det samlede tal blandt alle regionernes hospitaler ifølge Region 
Hovedstaden 120.
</p>	
</div>
</div></body></html>
