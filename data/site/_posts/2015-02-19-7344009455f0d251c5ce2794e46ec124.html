---
layout:     post
title: 	    "OL-guldvinder på bane scorer dobbelt landevejssucces"
post_author:	    
post_date:	    Thu, 19 Feb 2015 21:12:53 +0100
post_site:	    politiken.dk 
post_link:	    http://politiken.dk/sport/cykling/ECE2554912/ol-guldvinder-paa-bane-scorer-dobbelt-landevejssucces/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tempokvaliteterne, som bl.a. har indbragt ham to olympiske guldmedaljer og en 
VM-titel i 4 km holdforfølgelsesløb, kom i dag den 28-årige waliser Geraint 
Thomas (Sky) maksimalt til gode på den 197 km lange 2. etape i Volta ao 
Algarve.
</p><p>
Med knap otte km tilbage optog Thomas forfølgelsen af esteren Rein Taaramäe 
(Astana), der havde angrebet umiddelbart inden, og som i lørdags førte et 
væsentligt længere solofremstød succesrigt til ende i Vuelta a Murcia.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2551298/gigantduellen-mellem-contador-og-froome-skydes-i-gang-i-dag/">Gigantduellen mellem Contador 
og Froome skydes i gang i dag</a></p><p>
Sky-rytteren fangede rivalen, da der manglede seks km, fortsatte direkte forbi 
og nåede til vejs ende med et forspring på 19 sekunder til Taaramäe.
</p><h3>
Fører sammenlagt med et halvt minut
</h3><p>
Denne holdt lige netop den første større gruppe på afstand med fire sekunder. 
Blandt forfølgerne var italieneren Valerio Agnoli (Astana) hurtigst foran 
sin spanske holdkammerat Luis Leon Sanchez, dennes landsmand Ruben Fernandez 
(Movistar) og de to Etixx-Quick Step-aktører, den polske verdensmester og 
sidste års vinder Michal Kwiatkowski samt tjekken Zdenek Stybar.
</p><p>
Dermed overtog Geraint Thomas også den samlede førsteplads med Taaramäe et 
halvt minut efter, mens Stybar og Kwiatkowski fører an i en gruppe på 11 
ryttere, som alle er 33 sekunder bagud.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2547666/fuglsangs-hold-jubler-over-foerste-sejr-efter-flot-soloudbrud/">Fuglsangs hold jubler over 
første sejr efter flot soloudbrud</a></p><p>
Her befinder sig også som nr. 7 Thomas’ holdkammerat australieren Richie 
Porte, der vandt Volta ao Algarve i sin første opgave for Sky i 2012. En 
anden tidligere sejrherre, den tredobbelte tyske enkeltstartsverdensmester 
Tony Martin (Etixx-Quick Step), indtager niendepladsen.
</p><h3>
Har fælles fortid med Chris Froome
</h3><p>
»På forhånd var Richie Porte og jeg udset som beskyttede ryttere her i 
Portugal«, konstaterer Geraint Thomas.
</p><p>
»Jeg ser det som en fordel, at vi stadig kan spille begge kort, for specielt 
på lørdag venter der en meget skrap etape. Men jeg vil da slås for at bevare 
den position, jeg nu har sikret mig«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2546784/legenden-merckx-contadors-satsning-paa-giro-og-tour-er-genial/">Legenden Merckx: Contadors 
satsning på Giro og Tour er genial</a></p><p>
Ligesom Chris Froome har Geraint Thomas en fortid på det sydafrikanske 
Barloworld-mandskab, som han repræsenterede fra 2007 og tre sæsoner frem.
</p><p>
Waliseren var med fra starten af Team Sky i 2010, og bortset fra 2012, da han 
valgte den vellykkede olympiske satsning på banen, har han været fast mand i 
den britiske Tour de France-trup.
</p><h3>
Guld ved commonwealthmesterskaberne
</h3><p>
Sidste år erobrede Thomas guld ved commonwealthmesterskaberne, ligesom han 
vandt Bayern Rundfahrt sammenlagt for anden gang siden 2011.
</p><p class=" bl-elem">
Helt tilbage i 2004 vandt han juniorernes udgave af Paris-Roubaix - måske en 
opmnuntring for de tre unge danskere Magnus Bak Klaris, Mads Pedersen og 
Mads Würtz Schmidt, der har præsteret dert de tre seneste sæsoner.
</p>	
</div>
</div></body></html>
