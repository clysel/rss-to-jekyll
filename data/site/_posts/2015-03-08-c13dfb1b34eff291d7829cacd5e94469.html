---
layout:     post
title: 	    "Mænd og kvinder vil have to forskellige udgaver af Danmark"
post_author:	    
post_date:	    Sun, 08 Mar 2015 07:17:55 +0100
post_site:	    politiken.dk 
post_link:	    http://politiken.dk/indland/ECE2577955/maend-og-kvinder-vil-have-to-forskellige-udgaver-af-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mænd og kvinder vil tilsyneladende have to forskellige udgaver af Danmark. 
</p><p>
Blandt kvindelige vælgere er der fortsat et spinkelt flertal bag den trængte 
regering med Socialdemokraterne og Radikale, mens mændene med stort flertal 
ville stemme blå blok til magten, viser en analyse foretaget af Megafon i 
anledning af kvindernes internationale kampdag. 
</p><p><b class="ext-link">GÅ PÅ OPDAGELSE I STOR GRAFIK</b><a class="embeddedlink" href="http://politiken.dk/kultur/ECE2576998/havde-et-samfund-uden-stemmeret-til-kvinder-givet-os-euroen/">Havde et 
samfund uden stemmeret til kvinder givet os euroen?</a></p><p>
De forgangne 30 år er danske kvinder og mænd gået hver deres vej politisk. Og 
år for år er forskellen bare vokset. 
</p><p>
»Mænd og kvinder tegner sig mere og mere som to forskellige arter. Egentlig er 
det fantastisk, at de kan leve sammen, når de politisk er så forskellige«, 
siger professor i statskundskab ved Aalborg Universitet Jørgen Goul 
Andersen, som i anledning af det nært forestående 100-år for kvinders 
stemmeret sammen med professorerne Anette Borchorst og Drude Dahlerup 
arbejder på en bog med titlen ’Efter stemmeretten: Køn, demokrati og velfærd 
gennem 100 år’. 
</p><h3>
Politisk kløft mellem kønnene 
</h3><p>
De første 70 år placerede kvinderne sig faktisk en anelse til højre for 
mændene. Men så i 1980’ernes begyndelse skiftede billedet, og ligesom i en 
række andre vestlige lande opstod der en politisk kløft mellem kønnene, hvor 
kvinder søgte til venstre og mænd til højre. Hvilket kun er blevet mere 
markant de følgende årtier. 
</p><div class="art-quote article-box">
<p class="quote"/>
<blockquote>
<p class="quote-txt">
Da flere kvinder kom i Folketinget, begyndte man ikke bare at sige 
børnepasning, men <i>bedre</i> børnepasning
</p>
<p class="sender">
Merete Ipsen 
</p>
</blockquote>
</div><p>
»Fra 1981 stemte 3 procentpoint flere kvinder end mænd på socialistiske 
partier. Så voksede forskellen til 6 procentpoint. Og i 2011 havnede vi på 
11. I dag ville mænd og kvinder simpelt hen vælge forskellige regeringer«, 
siger Jørgen Goul Andersen og tilføjer, at rød blok ifølge målinger i fjor 
havde opbakning fra hele 14 procentpoint flere kvinder end mænd.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2227107/kvindeguide-saadan-overhaler-du-maendene-paa-karrierestigen/">Kvindeguide: Sådan overhaler 
du mændene på karrierestigen</a></p><p>
Stod det alene til mænd, havde vi haft 19 års borgerligt styre kun afbrudt af 
5 år med Poul Nyrup Rasmussen midt i 90’erne, forklarer han. Hvis kvinderne 
bestemte, havde vi haft 18 års socialdemokratisk styre med en enkelt 
borgerlig pause 2001-2007 under Anders Fogh Rasmussen. 
</p><h3>
Kvindernes ryk til venstre 
</h3><p>
På visse punkter har kvinderne længe ment noget andet end mændene. De har 
længe været mere skeptiske end mænd over for militære interventioner, mens 
de i højere grad end mænd støtter velfærdsstaten og går ind for økonomisk 
lighed. 
</p><p>
Nogle begrunder kvindernes ryk til venstre med, at flere kvinder er offentligt 
ansat og altså tjener deres egne interesser ved at stemme for en stor 
offentlig sektor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2228320/nye-tal-afsloerer-hvornaar-kvinder-indhenter-maendene-paa-loennen/">Nye tal afslører, hvornår 
kvinder indhenter mændene på lønnen</a></p><p>
Andre peger på, at kvinderne i højere grad end mændene er indstillet på at 
sikre offentlig pleje af børn, syge og ældre, når både mænd og kvinder i dag 
arbejder. 
</p><p>
»Da flere kvinder kom ind i Folketinget, begyndte man ikke bare at sige 
børnepasning, men <i>bedre</i> børnepasning. Og ikke bare sygehuse, men <i>bedre</i> 
sygehuse. Så kvinderne talte massivt for kvalitet i velfærden«, siger leder 
af Kvindemuseet Merete Ipsen. 
</p><h3>
Et stykke vej til lighed 
</h3><p>
Når forskellene på mænds og kvinders holdninger vokser, skal en af årsagerne 
findes i den politiske mobilisering af kvinderne i 1970’erne. 
</p><p>
Jørgen Goul Andersen mener nu også, at kløften er opstået, fordi kvinder i dag 
i mindre grad tager udgangspunkt i familien, når de danner deres holdninger, 
og i højere grad tager stilling ud fra deres egen livssituation. Og selv om 
kvinden i hvert tredje par i dag er den, der tjener mest, er der altså 
stadig et stykke vej til lighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2229517/ligestilling-har-faaet-nyt-fokus/">Ligestilling har fået nyt fokus</a></p><p>
»I løbet af 1970’erne og i begyndelsen af 1980’erne blev mænds og kvinders 
stilling på arbejdsmarkedet mere ens. Begge køn havde livslangt arbejde«, 
siger Jørgen Goul Andersen: 
</p><p class=" bl-elem">
»Og da kvinderne fik deres egne økonomiske interesser, som ikke nødvendigvis 
faldt sammen med mandens, tog de den politiske konsekvens og tog 
udgangspunkt i deres eget livsperspektiv«. 
</p>	
</div>
</div></body></html>
