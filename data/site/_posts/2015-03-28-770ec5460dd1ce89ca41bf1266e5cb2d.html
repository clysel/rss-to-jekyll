---
layout:     post
title: 	    "Mennesker bliver forvandlet til robotter i en mørk kælder i København"
post_author:	    
post_date:	    Sat, 28 Mar 2015 10:46:55 +0100
post_site:	    politiken.dk 
post_link:	    http://politiken.dk/viden/ECE2606689/mennesker-bliver-forvandlet-til-robotter-i-en-moerk-kaelder-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er lidt som at møde en skjult verden, når man træder ind ad døren hos Body 
Extreme i København. 
</p><p>
Væggene er prydet af glasskabe med piercing-remedier og billeder af folk med 
kroge i ryggen. Her er folk med silikoneimplantater og såkaldte stretches, 
øreringe med en diameter på flere centimeter, ikke et sjældent syn. 
</p><p>
Denne fredag aften er det dog ikke piercinger og øreringe så store som 
tekopper, der får de besøgende til at troppe op i kælderlokalet. Body 
Extreme danner rammen for en af de første NFC-events i Danmark. Her er 
mulighed for at få en såkaldt NFC-chip implanteret i hånden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606028/den-nye-jacques-cousteau-vil-rydde-op-i-verdenshavene/">Den nye Jacques Cousteau vil 
rydde op i verdenshavene</a></p><p>
Og selv om det er de færreste, der ved, hvad en NFC-chip er, mener fortalerne 
for den lille computerdims at vide, at det altså er fremtiden. Døre, der kan 
åbnes uden nøgler, og betaling uden dankort eller mønter er bare nogle af de 
muligheder, der skulle ligge lige rundt om hjørnet med den cirka to 
centimeter lange chip. 
</p><p>
Flere nysgerrige er efterhånden dukket op for at se, hvad denne nye trend er. 
Heriblandt journalist på DR’s ’Harddisken’ Anders Høeg Nissen, der i mange 
år har drømt om at få en NFC-chip implanteret. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/computerchip_i_krop_924310u.jpg" alt="" border="0"/><span class="caption"><span class="f-img-caption">Biohacking. 
</span>Masih Sina er en af dem, der i lang tid har overvejet at få en NFC-chip implanteret.</span></span></p><p>
»Det er en opfyldelse af en gammel drøm. Noget sci-fi-inspireret og 
sammensmeltningen mellem mennesker og computer. På mange måder er det en 
symbolsk handling for mig selv, og så handler det om, at det er et lille 
skridt i retning af at udforske cyborgforestillingen«, siger han og 
forklarer, at han ikke får NFC-chippen for funktionens skyld, men for at 
udfordre sig selv eksistentielt. 
</p><p/><p>
25-årige Masih Sina, der er medicinstuderende, har også næsten besluttet sig 
for, at det er i dag, han skal træde ud i verden som en opgraderet version 
af sig selv. 
</p><p>
»Jeg skal lige se stedet og hygiejnen an, men jeg overvejer det kraftigt«, 
fortæller han, mens de andre fremmødte har taget opstilling i en cirkel og 
diskuterer NFC-chippens muligheder. 
</p><h3>
Silikonehorn og kæmpe øreringe 
</h3><p>
En PowerPoint-præsentation bliver disket op på en bærbar computer, og 
initiativtagerne bag eventet, svenske Hannes Sjöblad, forklarer alle 
NFC-chippens muligheder. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/computerchip_i_krop_924312w.jpg" alt="" border="0"/><span class="caption"><span class="f-img-caption">Biohacking. 
</span>Sådan ser den lille chip ud, som de interesserede kunne få implanteret under huden.</span></span></p><p>
Imens har ejeren af Body Extreme, Muffe Vulnuz, stillet sig blandt de 
fremmødte for at lytte. Muffe har silikonehorn i panden, kæmpe øreringe i 
øret og er tatoveret over hele kroppen. Hovedet har heller ikke fået lov til 
at gå fri for blækket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2588252/ny-forskning-derfor-giver-vi-haand-til-hinanden/">Ny forskning: Derfor giver vi 
hånd til hinanden</a></p><p>
Han skal også have en NFC-chip i hånden. Hans hoveddør er ved at blive skiftet 
ud, så den har en elektronisk lås, og derfor er det også chippens 
funktionelle egenskaber, der tiltrækker ham. De større overvejelser, har han 
ikke gjort sig, for ham er det ikke noget »vildt og voldsomt«. 
</p><p>
»Jeg arbejder jo inden for den her slags og med alle de ting, jeg ellers får 
lavet med min krop, så det er ikke et særlig stort skridt for mig at hoppe 
ud i det og få det lavet. Det er nok lidt, som når andre køber et par nye 
sokker«, siger han. 
</p><h3>
»Shit, det var den forkerte chip«
</h3><p>
Anders Høeg Nissen er første, der skal gennemgå transformationen fra menneske 
til delvis cyborg. Pierceren, der skal foretage indgrebet, er svenskeren 
Jowan Österlund. Muskuløs gut med stort set hele den ene arm markeret med 
farvelade samt et sæt øreringe, der er så tunge, at de nærmest hiver hans 
øreflapper ned til skulderen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/computerchip_i_krop_924307y.jpg" alt="" border="0"/><span class="caption"><span class="f-img-caption">Biohacking. 
</span>Den svenske piercer Jowan Österlund er ved at forberede indgrebet.</span></span></p><p>
Mellem overlæben og næsen sidder også en lille sort piercing, og afstanden 
mellem underlæbe og hage er heller ikke gået fri. Han har også en NFC-chip i 
hånden. Den får telefonen til at ringe op til kæresten, når han skanner den. 
En form for konstant kropslig kontakt til kæresten, kan man vel godt kalde 
det. 
</p><p>
»Skal vi få klaret den første«, siger Jowan Österlund og gestikulerer, at man 
skal følge efter ham, mens han bukker sig for at komme igennem den trange 
åbning ud baglokalet, hvortil der støder flere små rum, som med de sorte og 
hvide klinker og en tandlægestol i midten alle minder om operationsstuer. 
</p><p>
Anders Høeg Nissen sætter sig i ’tandlægestolen’, og hvis man ser bort fra 
makabre billeder på væggen og skiltet, hvorpå der står ’Don’t touch 
anything’, kunne det godt minde om en tur hos tandlægen. Sterile 
metaloverflader, gummihandsker, nåle, der ligner sprøjter, og metalbakker. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/computerchip_i_krop_924306y.jpg" alt="" border="0"/><span class="caption"><span class="f-img-caption">Biohacking. 
</span>Anders Høeg Nissen forbereder sig mentalt på at blive en opgraderet version af sig selv.</span></span></p><p>
Anders Høeg Nissens har lagt sin hånd oven på en ’håndskammel’. Jowan gør klar 
til indgrebet og finder nåle og NFC-chippen frem. Flere gange under 
forberedelsesprocessen skifter han handsker og er omhyggelig med at holde 
mundstykket på plads, så der ikke kommer bakterier fra hans mund ned i 
såret. Han ligner lidt en læge, som han står der. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/computerchip_i_krop_924309w.jpg" alt="" border="0"/><span class="caption"><span class="f-img-caption">Biohacking. 
</span>Nålen bliver skubbet ind lige over tommelfingeren, hvorefter selve chippen bliver placeret under huden.</span></span></p><p>
Den svenske piercer tager fat om Anders’ venstre hånd lige over 
tommelfingeren, klemmer huden sammen og fører nålen ind – altså ikke en 
lille nål, men en nål, der er godt fem millimeter i diameteren, og som 
indeholder den lille glasbelagte NFC-chip. Det hele er overstået på meget få 
sekunder. Det bløder lidt, men det får Jowan hurtigt stoppet med en lille 
plaster, og med et er Anders Høeg nu blevet en række potentielle funktioner 
rigere. 
</p><p>
»Shit, det var den forkerte chip, vi satte i«, joker Jowan, efter Anders Høeg 
Nissen har sundet sig lidt. 
</p><p/><p>
»Jeg er overrasket over, hvor lidt ondt det gjorde, for selv om de sagde, at 
det ikke gjorde ondt, tænker man jo altid ’helt sikkert’. Og så føler jeg en 
eller anden grundglæde, ikke fordi jeg er jubelglad over, at jeg er blevet 
opgraderet, det er mere sådan en stille følelse af, at det er den rigtige 
beslutning – en god mavefornemmelse«, siger Anders Høeg Nissen. 
</p><h3>
Den kan ikke tages af 
</h3><p>
Kort tid efter er det blevet Muffe Vulnuz’ tur, der tager plads i 
’tandlægestolen’. Den gummihandskeskiftende piercer gør nålen klar, og imens 
sidder Muffe blot og kigger ganske afslappet. Han kender proceduren, en dyb 
indånding, mens nålen trænger gennem huden på ham, og få øjeblikke senere er 
han forvandlet til en cyborg. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/computerchip_i_krop_924311y.jpg" alt="" border="0"/><span class="caption"><span class="f-img-caption">Biohacking. 
</span>Muffe Vulnuz er ikke uvant ved tanken om moderniseringer af kroppen. Han har fået op til flere silikoneimplantater.</span></span></p><p>
»Jeg har kendt til det i et års tid, men jeg har ikke haft lyst til det før, 
fordi jeg ikke kunne se noget formål med det, men når det så lige pludselig 
kan et eller andet, synes jeg, det er meget skægt«, fortæller han. 
</p><p>
Tilbage står den 25-årige medicinstuderende Masi, han var næsten overbevist 
om, at han skulle have sat implantatet ind, da han dukkede op i den lille 
kælder. Men efter at have hørt præsentationen, overværet indgrebet og set, 
hvad den lille chip egentlig kan bruges til, har ham ombestemt sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
»Jeg kan ikke gøre det her«, fortæller Masi, tager demonstrativt sit ur af og 
lægger det på den sterile sølvbordplade. 
</p><p>
»Jeg kan ikke lægge en chip fra mig, og jeg vil gerne have muligheden for at 
kunne tage den ud«, siger Masih Sina. 
</p><p class=" bl-elem">
Han går derfra uden at være en opdateret version af sig selv. 
</p>	
</div>
</div></body></html>
