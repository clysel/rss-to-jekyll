---
layout:     post
title: 	    "Brevkasse: Sådan får konfirmanden mest ud af pengegaverne"
post_author:	    
post_date:	    Mon, 04 May 2015 20:05:45 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2649946/brevkasse-saadan-faar-konfirmanden-mest-ud-af-pengegaverne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p><p class=" bl-elem">
Spørgsmålene kan være stillet af redaktionens medlemmer. 
</p>
</div>
</div><p><b>Spørgsmål: </b></p><p>
Min datter skal konfirmeres om få uger, og min mand og jeg vil gerne give 
hende en opsparing. Umiddelbart forestiller vi os at give hende et 
engangsbeløb og så hvert år sætte ekstra penge ind. Meningen er, at 
opsparingen skal være en startkapital for hende, når hun flytter hjemmefra. 
Hvilke muligheder er der? 
</p><p>
Derudover ved vi, at hun også vil modtage store pengegaver fra andre 
familiemedlemmer. Hvordan rådgiver vi hende bedst muligt, så hun ikke bare 
snolder pengene op? 
</p><p><b>Svar: </b></p><p>
Hvis I vil være sikre på, at pengene også er der, når jeres datter bliver helt 
voksen, kan I vælge at få dem bundet på en særlig konto. 
</p><p>
Det er en løsning, som mange banker tilbyder. Når først pengene er indbetalt 
på sådan en gavekonto, tilhører de barnet, men barnet kan først få fat i dem 
på et tidspunkt, der er fastsat på forhånd – det kunne for eksempel være, 
når hun fylder 18, eller når hun fylder 21. 
</p><h3>
Kan vokse hen ad vejen 
</h3><p>
Den model kan både bruges til større beløb fra selve konfirmationen og til nye 
indbetalinger hen ad vejen. Også bedsteforældre og andre familiemedlemmer 
kan oprette den type konti til jeres barn. 
</p><p>
Det minder lidt om den klassiske børneopsparing. Men børneopsparing kan kun 
bruges til indbetalinger på op til 3.000 kroner om året, så den er nok ikke 
den rigtige løsning i jeres situation. Desuden har mange børn allerede en 
børneopsparing, hvor der er indbetalt de maksimale 36.000 kroner, når de 
bliver konfirmeret, og hvert barn kan kun have én. 
</p><h3>
Højere rente til konfirmander 
</h3><p>
I kan selvfølgelig også lade barnet spare pengene op selv uden binding til en 
bestemt alder. Mange banker tilbyder en særlig høj rente til konfirmanderne, 
hvis de indsætter et begrænset beløb i en begrænset periode, typisk et år. 
Men her er pengene altså ikke låst fast ind til en bestemt dato, som de er 
på gavekontoen eller børneopsparingen. 
</p><p>
Gavekonti giver typisk også en mulighed for en rente, der efter vore dages 
forhold er god – hvilket vil sige en rente noget over nul. Det er også 
muligt at investere pengene, eller nogle af dem, i obligationer eller 
aktier. Spørgsmålet er så, om det er risikoen værd, hvis de skal bruges om 
fire-fem år. Det er noget, I forældre og jeres datter selv bliver nødt til 
at vurdere. Personligt ville jeg nok satse en mindre del på aktier i den 
situation. 
</p><h3>
Vær opmærksom på skatten 
</h3><p>
Uanset om I gør det på den ene eller anden måde, skal I være klar over, at det 
er jer, der skal betale skat af det afkast, som jeres gave giver jeres 
datter - når det ikke er en klassisk børneopsparing, og når hun er under 18. 
</p><p>
Det er en regel, der skal sikre, at man ikke omgår skatten ved bare at 
'parkere' sine penge hos børnene. 
</p><p>
Afkast af gaver fra for eksempel bedsteforældre er det derimod barnet selv, 
der betaler skat af. I praksis betyder det tit, at afkastet bliver 
skattefrit, fordi barnet ikke har så mange andre indtægter. 
</p><p><b>Med venlig hilsen </b></p><p class=" bl-elem"><b>Las Olsen</b></p>	
</div>

</div></body></html>
