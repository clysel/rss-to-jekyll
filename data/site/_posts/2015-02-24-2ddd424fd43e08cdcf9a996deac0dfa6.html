---
layout:     post
title: 	    "Filminstruktøren Polanski møder op i polsk ret for at undgå udlevering i sexsag"
post_author:	    
post_date:	    Tue, 24 Feb 2015 16:37:26 +0100
post_site:	    politiken.dk 
post_link:	    http://politiken.dk/kultur/ECE2560801/filminstruktoeren-polanski-moeder-op-i-polsk-ret-for-at-undgaa-udlevering-i-sexsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Roman Polanski vil selv være til stede, når en domstol i morgen behandler en 
anmodning fra de amerikanske myndigheder om at få udleveret den 81-årige 
filminstruktør. 
</p><p>
Det foregår i Krakow i Polen, hvor han i øjeblikket arbejder på en film, 
skriver flere udenlandske medier. 
</p><p>
Sagen forfølges af en dommer i Californien, som ikke har opgivet at få Roman 
Polanski straffet for sexovergreb mod en 13-årig pige for snart 40 år siden. 
</p><p>
Det er stadig uklart, hvad der helt præcist skete den dag i 1977, da Polanski 
skulle fotografere teenagepigen Samantha Geimer for modemagasinet Vogue. 
Optagelsen foregik i Jack Nicholsons hus i Los Angeles, mens Nicholson selv 
stod på ski i Colorado. 
</p><p>
Samantha Geimer har selv fortalt, at hun - som det barn hun var - anstrengte 
sig for at gøre, som de voksne sagde. Så hun drak villigt den champagne, 
Polanski bød hende. Hun tog imod det bedøvende stof quaalude og hoppede i 
jacuzzien uden tøj på. På et tidspunkt bad hun om at komme hjem, men fik 
ikke lov til at gå. 
</p><p>
Og så havde Roman Polanski analsex med hende. 
</p><h3>
Ikke mod hendes vilje 
</h3><p>
Det var Samantha Geimers mor, der bagefter ringede til politiet, meget mod 
datterens vilje. Det sidste, hun ønskede, var at hele verden fik noget at 
vide om sagen. 
</p><p>
Roman Polanski blev anholdt og anklaget for at have bedøvet og voldtaget den 
13-årige pige. Han afviste anklagerne, men tilstod senere, at han gav 
Samantha Geimer champagne og havde sex med hende, men ikke mod hendes vilje. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Roman_Polanski_915885y.jpg" alt="" border="0"/><span class="caption"><span class="f-img-caption">skyldig. 
</span>Polanski indrømmede under retssagen i 1977, at han havde haft samleje med den 13-årige Samantha Geimer. Foto: AP</span></span><b class="ext-link">LÆS OGSÅ:</b><a class="embeddedlink" href="http://politiken.dk/kultur/boger/ECE2040723/polanskis-sexoffer-udgiver-erindringer/">Polanskis sexoffer udgiver 
erindringer</a></p><p>
Polanski blev dømt for ulovlig sex med en mindreårig og nåede at sidde 42 dage 
i fængsel. Få timer inden den endelige dom flygtede han ud af landet, fordi 
dommeren lod forstå, at han risikerede 50 år bag tremmer. 
</p><p>
Først rejste han til England, siden til Frankrig, hvor han bor i Paris. 
</p><p>
Anklagemyndigheden i Californien har flere gange forsøgt at få Roman Polanski 
udleveret, hidtil forgæves. Interpol har udstedt en arrestordre på Polanski, 
hvilket betyder, at han vil blive lagt i håndjern i 188 forskellige lande. 
</p><p>
I 2009 blev han arresteret og sat 290 dage i husarrest i Schweiz, mens 
myndighederne behandlede en amerikansk anmodning om udlevering. Schweizerne 
endte med at afslå det amerikanske ønske og forsikrede Polanski, at han 
kunne opholde sig frit i landet. 
</p><h3>
Det vilde liv 
</h3><p>
Polanski er opvokset i den jødiske ghetto i Krakow. Han flygtede i 1943 under 
dramatiske omstændigheder og undgik på den måde at ende i tysk 
koncentrationslejr. 
</p><p><b class="ext-link">LÆS PORTRÆT: </b><a class="embeddedlink" href="http://politiken.dk/navne/foedselsdage/ECE2051241/kvindebegejstret-mesterinstruktoer-fylder-rundt/">Kvindebegejstret 
mesterinstruktør fylder rundt</a></p><p>
I det hele taget er Polanskis liv en broget affære. Det dramatiske højdepunkt 
må nok siges at være mordet på hans gravide kone, den unge og smukke 
skuespiller Sharon Tate. Hun blev myrdet med 16 knivstik i parrets hjem i 
Los Angeles i 1969 sammen med fire af parrets venner, mens Polanski selv var 
ude at rejse. Morderne var medlemmer af Charles Mansons okkulte sekt. 
</p><p>
Roman Polanski har skrevet sig ind filmhistorien med værker som 'Rosemary's 
Baby' og 'Chinatown'. I 2002 fik han en Oscar for bedste instruktør for 
filmen 'The Pianist'. 
</p><p class=" bl-elem">
Den fransk-polske instruktør er for tiden i Polen for at indspille en film om 
den franske officer Alfred Dreyfus, som var jøde og i 1894 uretmæssigt blev 
idømt livsvarigt fængsel for spionage. Ifølge The Guardian deltager Polanski 
i retsmødet i Krakow for at sikre sig, at han kan fuldføre filmen uden at 
blive arresteret og udvist til USA. 
</p>	
</div>
</div></body></html>
