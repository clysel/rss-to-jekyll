---
layout:     post
title: 	    "Arken-udstilling er mest hvid og på nippet til kejserens nye klæder "
post_author:	    
post_date:	    Fri, 24 Apr 2015 19:40:47 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2641526/arken-udstilling-er-mest-hvid-og-paa-nippet-til-kejserens-nye-klaeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
David Ostrowski: The F Word</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Arken Museum for Moderne Kunst. Til 14. juni.
</p></div>
</div><p>
David Ostrowski virker som et meget overraskende valg for et museum, der 
tidligere har vist Fernando Botero, lige nu lokker med Skagensmalerne og 
snart vil please alle med Bjørn Wiinblad. 
</p><p>
For er der noget, denne 34-årige tyske malers malerier ikke er, er det nemt 
tilgængelige for et større publikum. Men nogen må kunne lide dem, for ellers 
ville ingen byde et af dem op i cirka to millioner kroner. Det er prislejet, 
og det er p.t. for opadgående. 
</p><p>
Målt i farvepragt er det ikke meget, disse samlere får for deres mange penge. 
For farver er der ikke meget af i Ostrowskis abstraktioner. Højst en skygge, 
en streg, et stykke papir eller et strøg f.eks. i blåt, en farve, han i 
øvrigt ikke bryder sig om. 
</p><p>
Det meste er hvidt, for det er den farve, den fine gipsbelægning (gesso) på de 
gennemgående store lærreder har. 
</p><h3>
Modet til at vise det moderne 
</h3><p>
’Kejserens nye klæder’ var der én betydelig kunstsamler, der sagde ved 
udstillingens fernisering. Og han kan meget vel have ret. 
</p><p>
Vi har ellers ikke set meget til kejserens nye klæder – og lignende 
konfektioner – på Arken. Men måske er det på tide, at dette museum for 
moderne kunst tager mod til sig og viser sit publikum, hvordan moderne 
kunst, der kan fremprovokere denne legendariske sammenligning, kan se ud. 
</p><p>
For man kan sige meget ondt om disse skræddere, der skulle klæde kejseren på i 
H.C. Andersens eventyr af samme navn. Måske tog de fusen på ham. Og en vis 
legemsdel. Men de fik i hvert fald alle til at spærre øjnene op. 
</p><p>
Ingen påklædning i silke, atlask eller fløjl ville have vakt lige så meget 
opmærksomhed omkring kejserens person. Af den grund – at det hele var væk – 
blev kejseren berømt og kunne roligt gå fra sin procession over i historien. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2631813/designer-af-ol-logo-har-lavet-en-naesten-forfoerende-flot-udstilling/">Designer af OL-logo har lavet 
en »næsten forførende flot udstilling« </a></p><p>
Hos David Ostrowski er det meste også forsvundet. Han har en baggrund – eller 
snarere en fortid – som figurativ maler. Denne fortid er åbenbart kendt og 
afsluttet. Det er straks sværere at sige, hvad han nu har foran sig, i sin 
egen fremtid. 
</p><p>
Figurationen har han under alle omstændigheder valgt fra, skønt han slet ikke 
bryder sig om at vælge. I et interview har han udtalt, at han er en stor 
tilhænger af ikke at have nogen valgmuligheder. Derfor lader han gerne sine 
billeder og arbejdsgangen bag dem vælge alt for sig. 
</p><p>
Det er også hans baggrund for ikke at bruge oliefarve. Der er for mange 
muligheder. Det er nemmere at male med lak, eller en spraydåse, for den kan 
i ubevogtede øjeblikke tage magten fra kunstneren. Derved sker der noget 
overraskende. 
</p><p>
Og når først noget er sket i et billede og med et billede, ja, så er det sket. 
Så kan det ikke laves om, nulstilles eller tilbageføres. 
</p><h3>
Fejlens udfodring 
</h3><p>
Udstillingen på Arken hedder ’The F Word’. ’F’ står for ’failure’. Det 
skyldes, at Ostrowski søger at male med sin højre hånd, som om den var hans 
venstre. Og han er vel at mærke ikke venstrehåndet. 
</p><p>
Men han synes, at fejl i et maleri er interessante, fordi de ikke kan opstå 
med vilje. De er aldrig resultater af en bevidst handling eller en 
kalkuleret strategi, for ellers ville de ikke være rigtige fejl. 
</p><p>
De opstår blot som en del af den risiko, som er forbundet med at lave kunst. 
For hvert maleri er en ny begyndelse og en ny udfordring. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/david-ostrowski_2_930788y.jpg" alt="" border="0"/><span class="caption"><span class="f-img-caption">Provokatør. 
</span>David Ostrowskis værk, 'F (Hava Nagila)'. 2014. Foto: Hans-Georg Gaul / Peres Projects.</span></span></p><p>
Faktisk tænker kunstneren slet ikke på kunst, når han maler. Han tænker heller 
ikke på sig selv som en kunstner, der er påvirket af minimalismen eller 
reduktionismen. Han maler bare. 
</p><p>
Han søger at realisere det skødesløse maleri, så han kan overraske sig selv. 
Overraskelsesmomentet er vigtigt for ham, og det er i hvert fald lykkedes 
ham at overraske Arkens publikum. 
</p><p>
David Ostrowski er romantiker i den forstand, at han åbenbart ikke ønsker at 
være en magtfuld herre over det, han skaber. Man kunne kalde det action-art 
eller aktionskunst, hvis det ikke var, fordi han åbenbart undgår aktive og 
determinerede handlinger. 
</p><p>
I atelieret bruger han firs procent af tiden på ikke at male. I stedet hører 
han musik, både ældre og ny musik, og han holder af at blæse sig selv ud af 
atelieret ved hjælp af tysk popmusik fra 1990’erne. 
</p><h3>
Tror ikke på planlægning 
</h3><p>
Denne musikalske baggrundsstøj er den eneste baggrund, som kunstneren vil 
vedkende sig, og måske er den årsagen til, at billedernes indhold virker så 
relativt tomt, reduktivt og fraværende. 
</p><p>
Hvis man kender sin minimalisme, vil hvert eneste maleri på udstillingen virke 
som et tilbageskridt til et overstået kapitel i modernismens kunsthistorie. 
Det nye er den måde, de er hængt op og organiseret på i forhold til 
hinanden. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Han søger at realisere det skødesløse maleri, så han kan overraske sig selv</p>

</blockquote>
</div><p>
Det er som en større rumlig installation, at udstillingen ’The F Word’ 
aftvinger interesse. Det enkelte værk siger ikke så meget. Men set under ét 
kommunikerer værkerne med hinanden på et højt niveau.</p><p>
Det ser ud, som om der ved dispositionen af de i alt tolv værker er taget 
højde for alt, der var i rummet allerede, døre, stikkontakter og lignende, 
og at ophængningen er planlagt ned i mindste detalje. 
</p><p>
Ifølge Ostrowski er det mærkeligt nok ikke sådan, at han arbejder og 
forbereder sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2633514/det-ligner-picasso-men-det-er-det-ikke/">Det ligner Picasso... men det 
er det ikke</a></p><p>
Han tror ikke på planlægningen, men på tilfældet, det lykkelige tilfælde, hvor 
en udstilling bliver optimal i kraft af netop det antal billeder, der er til 
rådighed, og den måde, som de mere eller mindre tilfældigt er malet på. 
</p><p>
I så fald er David Ostrowski en meget heldig kunstner. Måske også i kraft af 
den efterspørgsel, hans værker lige nu nyder på det internationale 
kunstmarked. Men som han selv også har udtalt for nylig, at fordi nogen kan 
lide hans malerier, betyder det ikke, at de er gode. 
</p><p class=" bl-elem">
Man kan være tilbøjelig til at give ham ret. Men man kommer ikke uden om, at 
hans kunst er produktet af en ny tilbagelænet, ja næsten indolent måde at 
være skabende kunstner på. 
</p>	
</div>

</div></body></html>
