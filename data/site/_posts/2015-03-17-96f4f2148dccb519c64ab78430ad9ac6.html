---
layout:     post
title: 	    "En cirkusdirektør græder ikke!"
post_author:	    
post_date:	    Tue, 17 Mar 2015 17:25:49 +0100
post_site:	    politiken.dk 
post_link:	    http://politiken.dk/magasinet/interview/ECE2591224/en-cirkusdirektoer-graeder-ikke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Benny Berdino er ikke færdig med at barbere sig, da jeg stikker hovedet ind i 
den beboelsesvogn, hvor han har badeværelse, soveværelse og en dagligstue 
med draperede gardiner, lædermøbler i chesterfieldstil og små figurer af 
heste, klovne og elefanter. Det resterende barberskum får ham til at ligne 
en hvalros. Han vinker mig ind. 
</p><div class="art-fakta article-box">
<header><h4 class=""/><p/>
<p>
fakta 
</p>

<h5>
Cirkus Arena </h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Benny_Berdino_921462w.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span></p><p><b>Arne Berdino Olsen </b>etablerede i 1955 Cirkus Arena som et lille familiecirkus. </p><p><b>Fra 1976</b> har sønnen <b>Benny Berdino</b> været direktør. Han har 
forvandlet Arena til <b>Nordens største cirkus</b> og skabt et 
cirkusimperium med otte store telte, der kører rundt på de europæiske landeveje. </p><p class=" bl-elem"><b>Arenas telt</b> i Danmark er 45 meter i diameter og har plads til 1.750 
tilskuere. <b>Fra marts til september</b> hvert år besøger Cirkus Arena mere 
end 100 danske byer.
</p>
</div>
</div><p/><p/><p>
Et øjeblik efter har han fået skjorten på og synker veloplagt ned i en 
øreklapstol over for mig. 
</p><p>
Han ligner ikke den cirkusdirektør, som for et år siden gik til politikerne og 
beklagede sig over, at cirkus var i krise. 
</p><p>
Ikke bare hans eget, Cirkus Arena, men den samlede branche. Om fem år ville 
der måske ikke findes noget, der hed cirkus, hvis ikke staten gav et 
tilskud, sagde han. 
</p><p>
»Men det hjalp jo ikke«, konstaterer Berdino. 
</p><p>
»Jeg skrev til alle folketingsmedlemmerne om problemet og kørte ind og 
afleverede brevene, og der var kun tre, der svarede mig. Af samme grund har 
jeg ikke inviteret dem til premieren. De skal sgu ikke ud og se min 
forestilling og spise min mad ...«. 
</p><p>
Det er i aften, Cirkus Arena har premiere på sin nye forestilling. Og det er, 
som det udtrykkes i en folder, intet mindre end »det vildeste, smukkeste og 
mest rørende 60-års-jubilæums cirkusshow«, de ikkeresponderende politikere 
går glip af. 
</p><p>
Det er i den anledning, jeg tager ud til cirkuspladsen på Bellahøj og spørger 
Benny Berdino, hvordan det går med krisen. Jeg vil også gerne vide, hvad vi 
overhovedet skal bruge cirkus til, nu hvor vi har fået Netflix og den slags.
</p><p>
Som formand for Cirkusdirektørforeningen mødtes Berdino sidste år fire gange 
med kulturminister Marianne Jelved. 
</p><h3 class="tvheader">Cirkusdirektør: 'Jeg ville vælge Arena fremfor familien'</h3>
<div class="tvplayer">
<p class="tvplayer-container" data-tvarticle-id="2592025">
</p>
<p class="art-imgdesc clip-source">
Kilde: politiken.tv / Producer: Nima Hajarzadeh
</p>
</div><p>
»Men hun siger bare, at cirkus ikke er kultur. Og hun har ikke nogen intention 
om at løfte økonomien for cirkus«. </p><p>
Kun ordførerne fra Venstre og Enhedslisten var positive. Og så ville Pia 
Kjærsgaard fra Dansk Folkeparti gerne fotograferes med Benny Berdino, da han 
var inde og aflevere brevene på Christiansborg. 
</p><p>
Det var ikke for sjov, at Berdino rendte rundt og bad om penge. Han havde i 
tre sæsoner kørt med underskud, og hans driftsselskab var blevet erklæret 
konkurs. Problemet er, at det er blevet dyrere at holde et cirkus på 
landevejen. Og så er der solgt for få billetter. 
</p><p>
»Den eneste solskinshistorie er, at dieselen er blevet billigere. Men nu 
begynder den at stige igen, hæ, sådan er det altid, når sæsonen starter 
...«. 
</p><p>
»Sidste år hang jeg med næbbet«, indrømmer Berdino. 
</p><p>
»Og det er jo slet ikke min stil«, fortsætter han. »Min stil er jo, du ved 
...«. Han knipser med fingrene, »... at det ikke rager de andre, om vi skal 
spise havregrød. Publikum skal have en fed oplevelse derinde i manegen, 
ikke?«. 
</p><h3>
Det bliver en BOMBE-sæson 
</h3><p>
Facaden skal være i orden, mener Berdino. Og en del af facaden er direktørens 
bil. For tiden er det en ottecylindret Mercedes, som der angiveligt kun 
findes to af i kongeriget. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Benny_Berdino_921459" data-id="921459" data-imgtype="jpg" data-caption="Benny Berdino insisterer på, at han laver cirkus med hjertet. Og han har ikke skruet ned for ambitionerne, selv om han for et halvt år siden fik en dobbelt bypassoperation og efterfølgende en depression. Foto: Jacob Ehrbahn"/><p>
»Jeg har købt den brugt, men fra ny kunne jeg købe fire Jaguarer for den«, 
oplyser han. 
</p><p>
Han har altid elsket biler. Og armbåndsure. Til gengæld har han aldrig i sit 
liv røget en cigaret eller drukket en øl, påpeger han. Og luksusbilen er en 
del af showet. 
</p><p>
»Når man kommer kørende med Nordens største cirkus og 70 lastvognstræk med 
rødgule vogne derudad, forventer man ikke, at direktøren kører forrest i en 
Golf«, siger Berdino. 
</p><p>
Og trods den pressede økonomi kunne han heller aldrig drømme om at spare på 
forestillingerne. 
</p><p>
»NEEEJ! Det er det dummeste sted at spare!«, nærmest råber han. 
</p><p>
»Ved du hvad, jeg lever efter, hvad min far sagde: Der er folk, der er så 
primitive, at de tror, at rigdom er penge. Jeg rejser ikke med cirkus for at 
tjene penge. Man skal gøre op med sig selv, om man vil leve af det, eller om 
man vil leve med det. Og jeg har valgt det sidste«. 
</p><p>
Benny Berdino overser sjældent en lejlighed til at fortælle om sin far, 
gøgleren Arne Olsen, der konstruerede sit cirkusnavn, Berdino, ved at klone 
udbryderkongen Bernardi med en abe, der hed Dino. 
</p><p>
Arne Berdino Olsen grundlagde Cirkus Arena i 1955 med et telt, der havde »99 
sæder og 1 million huller«, som Benny Berdino siger. 
</p><p>
Jeg kan mærke, at han er ved at have fået nok af at snakke om dalende 
billetsalg og problemer med at betale moms. Jeg må hellere se at få rundet 
det af. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/Benny_Berdino_921469" data-id="921469" data-imgtype="jpg" data-caption="Foto: Jacob Ehrbahn"/><p><i class=" bl-elem">Så det er altså ikke sådan nogle pensionsmodne elefanter, du kører rundt 
med?</i></p><p>
»Nej, tværtimod, de er i deres bedste alder«, svarer Berdino. 
</p><p><i class=" bl-elem">Og du har ikke tænkt dig at gå fallit i år?</i></p><p>
»NEJ, jeg er altså ikke sådan en konkursrytter ... Men jeg er lidt ked af, du 
bare snakker om penge. Så tror folk, jeg er sådan en forbryder, der sidder 
og regner ud, at hvis jeg nu rejser ud med det cirkus, kan jeg snyde for så 
og så meget ... Jeg kører ud for at lave cirkus, fordi jeg vil glæde en 
masse mennesker. Og det er sandt helt ind i hjertet ... Selv om jeg lige har 
fået en dobbelt bypassoperation her i efteråret ...«. 
</p><p><i class=" bl-elem">Og i år regner du med, at ... </i></p><p>
»Det bliver en BOMBE-sæson ...«, fastslår Berdino. »Jeg ved jo ikke, hvordan 
det bliver for de andre cirkus. Men vi føler os ret sikre i sadlen til denne 
sæson ...«. 
</p><h3>
Det er jo duften af savsmuld 
</h3><p>
Men hvorfor skal vi overhovedet gå i cirkus og se en trapezkunstner og et par 
stejlende heste, når vi kan sidde foran fjernsynet eller computeren og 
klikke rundt mellem de mest forbløffende stunts? Det vil jeg gerne vide. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/Benny_Berdino_921468" data-id="921468" data-imgtype="jpg" data-caption="Foto: Jacob Ehrbahn"/><p>
»Fordi det jo er <i>noget helt andet</i>, du får i cirkus. Altså, vi har 
jo noget, de aldrig kan levere ...«, svarer Berdino. 
</p><p><i class=" bl-elem">Hvad er det?</i></p><p>
»Det er jo sanserne, den <i>levende</i> underholdning. Det er duften af 
savsmuld, candyfloss og popcorn. Det er det, folk vil have. Det er derfor, 
man går herhen med sin familie. Og Kjeld, hvis man er opvokset med, at éns 
forældre tog én med i cirkus, går man jo i cirkus igen. Der er tre perioder 
af dit liv, hvor du går i cirkus: som barn, som forælder og som 
bedsteforælder«. 
</p><p>
I øvrigt var det værre, dengang der kun var én tv-kanal, og den kanal sendte 
noget, som <i>alle</i> skulle se, mener han. 
</p><p>
»I dag er det jo mere sjældent, at der kommer cirkus til byen, end at de kan 
sidde og trække på de der 80 kanaler hele dagen«. 
</p><p><i class=" bl-elem">Når jeg spørger dig, hvorfor vi skal have cirkus, svarer du altid det der 
med, at det lugter af savsmuld ...</i></p><p>
»Dufter! Ikke lugter!«, retter Berdino. 
</p><p><i class=" bl-elem">Okay, men kan du aldrig selv blive træt af sådan nogle heste, der bare 
galoperer rundt og rundt i det der savsmuld, år efter år?</i></p><p>
»Nu er der jo mange forskellige indslag i cirkus. Det er jo så afvekslende og 
underholdende ...«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/Benny_Berdino_921467" data-id="921467" data-imgtype="jpg" data-caption="Foto: Jacob Ehrbahn"/><p>
Han bliver fjern i blikket og taler næsten forelsket om alt det, der foregår i 
manegen. I år er der for eksempel hele syv motorcykelryttere, som drøner 
rundt mellem hinanden inde i en båndflettet stålkugle. 
</p><p>
»Det er ny rekord«, anfører Berdino. 
</p><p><i class=" bl-elem">Føler du dig truet af det der nycirkus?</i></p><p>
»Jeg føler mig ikke truet af noget«, svarer han hurtigt. »Det der 
med at sidde og græde nytter jo ikke noget. Hvis du ikke kan klare dig i 
konkurrencen, skal du sgu da finde dig en anden branche«. 
</p><p>
Det gælder om at have høj kvalitet i manegen, understreger Berdino. De seneste 
tre år har Arena rejst rundt med stribevis af topartister, som har vundet 
guldklovne ved cirkusfestivalen i Monte Carlo. 
</p><p>
»Men det vi sgu ikke blevet belønnet for ... En kollega så forestillingen i 
Brønderslev og sagde til mig: »Du kører rundt herude i provinsen med et 
Monte Carlo-program!«. Men jeg syntes ikke, at noget var for godt til mit 
publikum. Så det kan skuffe mig lidt, at det ikke trak flere folk«. 
</p><p><i class=" bl-elem">Blev det for avanceret?</i></p><p>
»Ja, det var måske lidt for sofistikeret ... Der er en tradition i cirkus med 
heste og klovner og elefanter, og hvad man nu ellers har. Folk vil hellere 
købe billet til noget mere folkeligt, noget mere genkendeligt. Folk er meget 
konservative, når det gælder cirkus«. 
</p><p><i class=" bl-elem">Så du mærker nærmest en slags folkekrav om at holde fast i traditionerne?</i></p><p>
»Det <i>skal</i> jeg. Prøv at forestille dig, hvis du kom en dag, og der 
ikke var savsmuld i manegen ... ikke? Kunne du forestille dig julemanden i 
grønt kostume?«. 
</p><p class=" bl-elem"><i class=" bl-elem">Publiceret 17. marts 2015</i></p>	
</div>
</div></body></html>
