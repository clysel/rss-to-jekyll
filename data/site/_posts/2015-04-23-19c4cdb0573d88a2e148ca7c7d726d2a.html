---
layout:     post
title: 	    "Socialdemokraterne i EU: Send straks flere rednings-skibe "
post_author:	    
post_date:	    Thu, 23 Apr 2015 08:30:45 +0200
post_site:	    politiken.dk 
post_link:	    http://politiken.dk/indland/politik/ECE2639152/socialdemokraterne-i-eu-send-straks-flere-rednings-skibe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Vi bliver nødt </p><p>til at være </p><p>konkrete her</p><p> og nu</p><p/><p class=" bl-elem"/>

<p class="sender">
</p><p>Christel </p><p class=" bl-elem">Schaldemose </p> 

</blockquote>
</div><p>
I modsætning til regeringen og justitsminister Mette Frederiksen vil 
Socialdemokraterne i Bruxelles gerne komme med konkrete løsningsforslag for 
at undgå flere drukneulykker i Middelhavet.
</p><p>
»Vi bliver nødt til at være konkrete her og nu og meget direkte sige, at vi 
skal yde en slags førstehjælp. Helt konkret skal EU’s medlemslande tage 
medansvar for en søredningstjeneste«, siger Christel Schaldemose, medlem af 
Europaparlamentet for Socialdemokraterne.
</p><p>
Mette Frederiksen synes, at det er »for tidligt at sætte helt konkrete 
løsningsforslag på«. Hun vil afvente »konkrete ønsker« fra Italien. 
</p><h3>
Tøven undrer eksperter
</h3><p>
Eksperter forstår ikke denne tøven, for italienerne har længe bedt om hjælp 
til at videreføre redningsaktioner i Middelhavet. Italien drev indtil nytår 
operation Mare Nostrum, som reddede over 150.000 bådflygtninge ved at søge 
efter bådflygtninge tæt på den nordafrikanske kyst. EU har i stedet iværksat 
operationen Triton, som udfører grænsekontrol blot 30 sømil fra den 
italienske og maltesiske kyst.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2637529/minister-toever-med-indsats-naer-afrika/">Minister tøver med indsats nær 
Afrika</a></p><p>
Socialdemokraterne i EU ser heller ikke et behov for at afvente yderligere.
</p><p>
»Vi kan høre, at italienerne meget konkret beder om hjælp til at håndtere den 
søredning. Jeg er sådan set ligeglad med, om man putter det ind under Triton 
eller giver italienerne mulighed for at lave en revideret Mare Nostrum. Men 
vi skal bidrage til den søredning«, slår Christel Schaldemose fast.
</p><h3>
Danmark vil styrke Frontex
</h3><p>
På et møde i Folketingets Europaudvalg sagde Mette Frederiksen i går, at 
regeringen var villige til at styrke EU’s grænseagentur, Frontex, der driver 
operation Triton. Regeringen vil se »med velvilje« på eventuelle nye ønsker 
fra grænseagenturet, men efter mødet afviste Mette Frederiksen at svare på, 
om regeringen vil støtte ønsker om deciderede redningsaktioner.
</p><p>
»Vi vil gerne tage tingene i den rigtige rækkefølge og høre fra dem, der 
arbejder i Middelhavet og har ansvaret for indsatsen. Når der kommer 
konkrete anmodninger, tager vi konkret stilling«. 
</p><p><b class="ext-link">LÆS REKONSTRUKTION </b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, 
gik galt, da 800 druknede i Middelhavet lørdag nat</a></p><p><i class=" bl-elem">Men der har jo været konkrete anmodninger fra Italien flere gange?</i></p><p>
»Men vi er i en ny situation, og der er rådsmøde i morgen (i dag, red.), og 
derfor afventer jeg, hvad der er af konkrete anmodninger. Så har jeg ikke 
yderligere at føje til det spørgsmål«, siger Mette Frederiksen.
</p><h3>
EL: Det kan koste menneskeliv
</h3><p>
Hidtil har den danske regering afvist redningsaktioner nær den afrikanske kyst 
ud fra argumentet, at det kan lokke flere bådflygtninge ud på den farefulde 
færd, hvis de ved, at EU sørger for at samle dem op på åbent hav, hvis de 
forliser.
</p><p><b class="ext-link">OVERBLIK </b><a class="embeddedlink" href="http://politiken.dk/udland/ECE2638842/her-er-10-punkter-der-skal-redde-migranter-fra-at-drukne-i-middelhavet/">Her er 10 punkter, der skal redde 
migranter fra at drukne i Middelhavet</a></p><p>
Enhedslistens Pernille Skipper spurgte flere gange på mødet i Europaudvalget 
til regeringens holdning. Hun mener, at Mette Frederiksens svar var en klar 
afvisning af, at regeringen vil arbejde for redningsaktioner i Middelhavet.
</p><p class=" bl-elem">
»Ministeren lader, som om Triton er redningsarbejde, men det er det ikke. Det 
er kystbevogtning uden eftersøgning, som betyder flere drukneulykker. 
Desværre vil regeringen ikke arbejde for redningsarbejde, som man har haft 
tidligere. Og det kan koste menneskeliv«, siger Pernille Skipper.
</p>	
</div>

</div></body></html>
