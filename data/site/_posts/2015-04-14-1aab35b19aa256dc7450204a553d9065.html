---
layout:     post
title: 	    "Eksperter advarer mod ny variant af gammel Windows-svaghed"
post_author:	    Martin Bernth
post_date:	    Tue, 14 Apr 2015 06:30:34 +0000
post_site:	    www.version2.dk 
post_link:	    http://www.version2.dk/artikel/eksperter-advarer-mod-ny-variant-af-gammel-windows-svaghed-140904?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Programmer, der automatisk søger efter opdateringer på internettet kan udnyttes til at få adgang til en Windows-maskines brugerkontooplysninger. Sådan lyder advarslen fra it-sikkerhedsfirmaet Cylance, der har identificeret en ny afart af en gammelkendt Windows-svaghed.</p>

<p><a href="http://www.reuters.com/article/2015/04/13/us-cybersecurity-windows-idUSKBN0N41HU20150413">Det skriver Reuters.</a></p>

<p>Svagheden er af Cylance døbt 'Redirect to SMB' og udnytter software, der sender opdateringsforespørgsler via http-protokollen til at redirecte trafikken til en ondsindet server. Windows vil nemlig automatisk igangsætte en verifikationsproces og dermed sende brugerens kontooplysninger til den forkerte server.</p>

<p>Oplysningerne er ganske vist krypteret, men sikkerhedsvarslingstjenesten CERT ved Carnegie Mellon University i Pittsburgh, USA, har alligevel <a href="http://www.kb.cert.org/vuls/id/672268">udsendt et varsel</a> om den nyopdagde svaghed.</p>

<p>Bekymringen går på, at oplysningerne under alle omstændigheder kan logges af serveren, hvorefter hackere ville have god tid til at brute force krypteringen.</p>

<p>Microsoft afviser i en mail til Reuters, at sikkerhedshullet ikke var så faretruende, som Cylance har gjort det til.</p>
  </section>

      </div></body></html>
