---
layout:     post
title: 	    "Hver dag har tusind borgere brug for hjælp til rejsekortet"
post_author:	    
post_date:	    Tue, 21 Apr 2015 19:53:16 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2637396/hver-dag-har-tusind-borgere-brug-for-hjaelp-til-rejsekortet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Rejsekortet</h5>
<div class="fakta-body" data-buildingblock="embedded_factboxlink">
<p>
Rejsekortet skal gøre det muligt for kunderne at rejse over alt i landet uden 
at købe billet i forvejen og uden at kende antal zoner.
</p><p>
Kortet skal gøre brug af offentlig transport lettere.
</p><p>
Rejsekortet har kostet to milliarder kroner at udvikle.
</p><p>
Det er blevet seks år forsinket. Konsekvensen er blandt andre, at langt færre 
end ventet bruger rejsekortet.
</p><p>
Indtægterne i perioden 2011-2014 har dermed været omtrent halvdelen af det 
budgetterede.
</p><p>
Ved begyndelsen af 2015 var der udstedt 1,1 millioner rejsekort.
</p><p>
Der bliver foretaget 1,2 millioner rejser hver uge.
</p><p>
Der er ca. 700.000 aktive kunder med rejsekort, som bruger kortet til mindst 
én rejse hver tredje måned.
</p><p>
Cirka 14 procent af befolkningen har et rejsekort.
</p><p class=" bl-elem">
Andelen af brugere er størst i hovedstadsområdet, hvor 27 procent af 
indbyggerne har et rejsekort.
</p>
</div>
</div><p>
Brugere af rejsekortet har svært ved at finde ud af, hvordan de benytter sig 
af det udskældte kort. 
</p><p>
Det fremgår af en kritisk rapport, som Rigsrevisionen i dag har offentliggjort 
om den elektroniske billet til offentlig transport. 
</p><p>
Rejsekort Kundecenter modtog sidste år knap 280.000 telefonhenvendelser og 
cirka 95.000 skriftlige henvendelser, hvilket samlet set svarer til lidt 
mere end 1.000 henvendelser af spørgende kunder hver eneste dag. 
</p><p>
Brugernes problemer med rejsekortet står centralt i Rigsrevisionens rapport, 
der har fået Folketingets statsrevisorer til at udtale en <a target="_blank" href="http://www.ft.dk/Statsrevisorerne/Nyheder/2015/04/Beretning_11_2014_afgivet.aspx">skarp 
kritik</a>. Kritikken går på, at Transportministeriet og parterne bag 
rejsekortet hverken har sikret, at rejsekortet er brugervenligt, eller at 
Rejsekort A/S' økonomi er tilfredsstillende. 
</p><h3>
700.000 aktive kunder 
</h3><p>
Antallet af henvendelser skal ses i forhold til, at rejsekortet har cirka 
700.000 aktive kunder, der anvender deres kort til mindst én rejse hver 3. 
måned. 
</p><p>
Et kig i rapporten afslører, at flest kunder har brug for hjælp til spærring 
af kort. Hvis kortet er bortkommet, kan man spærre det selv via rejsekortets 
hjemmeside, men alligevel fik kundecentret flere end 60.000 henvendelser fra 
rejsende, der havde brug for hjælp til den manøvre. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2637253/statsrevisorer-giver-rejsekortet-toert-paa/">Statsrevisorer giver rejsekortet 
tørt på</a></p><p>
Nummer to på listen er kunder med behov for generel vejledning med 51.000 
henvendelser, mens tredjeflest - 27.000 - har brug for hjælp til at tanke 
kortet op påny eller til andre spørgsmål om deres tank op-aftale. 
Rigsrevisionen peger i sin rapport på, at mange af de problemstillinger, som 
kunderne har brug for hjælp til, burde fremgå af rejsekortets hjemmeside. 
</p><p>
Henvendelserne er ifølge rapporten kun »i mindre grad« blevet anvendt 
fremadrettet. 
</p><h3>
Hård kritik fra statsrevisorerne 
</h3><p>
Statsrevisorerne kritiserer, at rejsekortet er blevet seks år forsinket, så 
udbredelsen er langt mindre end ventet og indtægterne halvt så store som 
påregnet.
</p><p>
Rejsekort A/S og ejerne - DSB, Metroselskabet, Movia, Nordjyllands 
Trafikselskab, Midttrafik og Sydtrafik - har ikke prioriteret brugernes 
problemer, og Transportministeriet har ifølge statsrevisorerne for sent 
engageret sig i sagen og taget ansvar for at løse problemerne. 
</p><p class=" bl-elem">
Transportministeriet har desuden reageret for sent på de økonomiske problemer 
i Rejsekort A/S. Ministeriet reagerede således først med en 
genopretningsplan, da selskabet var tæt på at gå i betalingsstandsning. 
Ministeriet får også hug for, at det ikke har fulgt op på, om 
kapitalindskuddet i Rejsekort A/S er blevet anvendt korrekt. DSB og 
Metroselskabet har uden hjemmel øget lånene til Rejsekort A/S.
</p>	
</div>

</div></body></html>
