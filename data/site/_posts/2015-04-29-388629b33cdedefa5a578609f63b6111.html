---
layout:     post
title: 	    "Portræt: Saudi-Arabiens nye kronprins har overlevet fire attentatforsøg"
post_author:	    
post_date:	    Wed, 29 Apr 2015 19:23:34 +0200
post_site:	    politiken.dk 
post_link:	    http://politiken.dk/udland/ECE2647915/portraet-saudi-arabiens-nye-kronprins-har-overlevet-fire-attentatforsoeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bag brillerne, det sorte overskæg og den lange hovedbeklædning gemmer sig en 
hardliner. Han har modtaget træning af både FBI og Scotland Yard inden for 
antiterror. Han hyldes som manden, der har stået bag de største aktioner mod 
narkobander i Saudi-Arabien. Han havde ansvaret for at bekæmpe al-Qaeda. Og 
han er kendt af USA gennem 10 års samarbejde. 
</p><p>
Navnet er Mohammed bin Nayef, som netop er blevet forfremmet til at være 
kronprins i Saudi-Arabien. Han er Saudi-Arabiens kong Salmans nevø. 
</p><p>
»Udpegningen af Mohammed bin Nayef som kronprins skyldes både hans gode 
forhold til USA og hans resultater med anti-terrorisme«, siger 
mellemøstekspert Lars Erslev Andersen til Ritzau. 
</p><div class="art-quote article-box">
<p class="quote"/>
<blockquote>
<p class="quote-txt">
Han blæser allerede på, hvem hans storebror, der døde i januar, havde ønsket 
skulle overtage magten
</p>
<p class="sender">
Anders Jerichow, seniorkorrespondent 
</p>
</blockquote>
</div><p/><p><b class="ext-link">UDSKIFTNING</b><a class="embeddedlink" href="http://politiken.dk/udland/ECE2647410/saudi-arabiens-konge-forfremmer-nevoe-til-ny-kronprins/">Saudi-Arabiens konge forfremmer nevø 
til ny kronprins</a></p><p>
Nayefs forhold til USA blev allerede etableret, da han sammen med USA op 
gennem 2000'erne var med til at bekæmpe al-Qaeda, og i december 2014 mødtes 
han med den amerikanske præsident, Barack Obama, for blandt andet at 
diskutere terror. Her blev han af Gregory Gause, en fremtrædende professor 
inden for internationale affærer, kaldt »Amerikas yndlings saudiske 
embedsmand«, skriver den amerikanske avis The Washington Post, mens New York 
Times kalder den nye kronprins for »den magtfulde indenrigsminister«. 
</p><p><b>Fire attentatforsøg og 96 grænsebyer jævnet med jorden</b></p><p>
Saudi-Arabiens nyudpegede kronprins, som er 55 år, anses desuden af flere som 
en stærk, hårdfør mand. Udover sine militærkurser og hans årlange bekæmpelse 
af terror har han overlevet adskillige attentatforsøg. 
</p><p>
I august 2009 gav en ung saudisk militant med forbindelse til al-Qaeda besked 
til Mohammed bin Nayef, som på det tidspunkt var prins og chef for den 
saudiske sikkerhedstjeneste, om, at han ville melde sig selv. Mohammed bin 
Nayef sendte sit privatfly af sted for at samle ham op, og militanten blev 
fløjet til Mohammed bin Nayefs hjem i Jeddah. Men så snart han kom i 
nærheden af Mohammed bin Nayef, detonerede han en bombe. Angriberen blev 
sprængt i luften, og Mohammed bin Nayef blev såret. 
</p><div class="art-fakta article-box">
<h4 class="">
BLÅ BOG</h4>
<h5>
Saudi-Arabiens nye kronprins</h5>
<div class="fakta-body" data-buildingblock="embedded_factboxlink">
<ul><li>Navn: Mohammed bin Nayef bin Abdulaziz Al Saud</li><li>Alder: 55 år</li><li>Fødested: Jeddah</li><li>Søn af: Prins Nayef og Al Jawhara bint Abdulaziz (og nevø af den 
regerende kong Salman)</li><li>Nationalitet: Saudiarabisk</li><li>Uddannelse: Har studeret i USA og gennemført flere militærkurser både 
i Saudi-Arabien og i blandt andet USA og Storbritannien med fokus på 
bekæmpelse af terrorisme.</li><li>Karriere: Udnævnt til viceindenrigsminister med ansvar for sikkerhed i 
1999. Forfremmet til indenrigsminister i 2012. Udnævnt til 
vicekronprins i januar 2015 og kronprins samt vicepremierminister 29. 
april 2015.</li><li>Civilstand: Gift og far til to døtre - Sara og Lulu.</li><li>Fritidsinteresser: Litteratur (især bøger om sikkerhed og politisk 
videnskab), ørkenjagt, skydning, ridning og svømning.</li><li class=" bl-elem">Andet: Har overlevet adskillige attentatforsøg. Blandt andet i 
forbindelse med et besøg i Yemen. Hyldes som manden, der har stået 
bag de største aktioner mod narkobander i Saudi-Arabien.</li></ul><p class=" bl-elem"><i class=" bl-elem">Kilde: Ritzau, Saudi-Arabiens Ministry of Foreign Affairs' hjemmeside samt 
Datarabia.com.</i></p>
</div>
</div><p/><p>
Attentatforsøget var blot et af mindst fire, som den 55-årige Mohammed bin 
Nayed har været udsat for, skriver The Washington Post. 
</p><p>
Bin Nayef har i 10 år været chef for den officielle saudiske 
sikkerhedstjeneste, og siden 2012 har han været landets indenrigsminister. 
Forleden afslørede han en større terrorcelle, da 93 mennesker blev 
arresteret for planer om angiveligt at ville angribe den amerikanske 
ambassade i Riyadh, og han anses for manden bag Kong Salmans beslutning om 
at gå i krig imod Houthi-bevægelsen i Yemen. 
</p><p>
Det udløste grænsekampe i 2009, hvor Mohammed bin Nayef var ansvarlig for, at 
15.000 borgere i grænseområdet blev forflyttet. Og for kun tre-fire uger 
siden besluttede Saudi-Arabien at jævne 96 øde saudiske grænselandsbyer med 
jorden for at undgå, at Houthi-bevægelsen ville bruge dem. 
</p><p>
Adam Coogle, en mellemøstforsker fra Human Rights Watch med fokus på 
Saudi-Arabien, ytrer mindre varme ord om den nye kronprins. 
</p><p>
Ifølge ham låste Mohammed bin Nayefs far ofte folk inde i flere dage eller 
uger uden sigtelser, da han var indenrigsminister, og han lukkede dem først 
ud igen, når han mente, at han havde givet dem en lærestreg. Mohammed bin 
Nayef gjorde systemet mere professionelt med faktiske sigtelser og 
retssager, men resultatet var, at personer, hvis eneste forbrydelse var at 
kritisere regimet, blev idømt fængselsstraffe på op til 15 år, forklarer 
Adam Coogle til Washington Post. 
</p><p>
»Så han var faktisk værre end sin far«, siger han. 
</p><p><b>Hurtig udskiftning og omrokering i tronrækken</b></p><p>
Mohammed bin Nayef er den siddende kong Salmans nevø. Han er barnebarn til 
Saudi-Arabiens stiftende konge, Ibn Saud, og det er dermed første gang, at 
et af Ibn Sauds børnebørn - og ikke børn - bliver førstearving til tronen. 
</p><p>
Kong Salman har selv meget kort tid bag sig på tronen. Han kom til magten i 
begyndelsen af året, da hans halvbror Abdullah døde. Og kort tid efter 
udnævnte han den 69-årige Muqrin bin Abdulaziz, der også var 
vicepremierminister, som kronprins. Men efter få måneder foretager kongen nu 
en udskiftning og forfremmer i stedet Mohammed bin Nayef til at overtage 
Muriqs plads. 
</p><p>
Mohammed bin Nayefs plads overtages af kong Salmans egen søn, Mohammed bin 
Salman, der så bliver vicekronprins. 
</p><div class="art-quote article-box">
<p class="quote"/>
<blockquote>
<p class="quote-txt">
Udpegningen af Mohammed bin Nayef som kronprins skyldes både hans gode forhold 
til USA og hans resultater med anti-terrorisme
</p>
<p class="sender">
Lars Erslav Andersen, mellemøstekspert 
</p>
</blockquote>
</div><p/><p>
Udskiftningen af Muqrin med kong Salmans nevø Nayef strider imod den tidligere 
konge Abdullahs ønsker, og ifølge seniorkorrespondent på Politiken, Anders 
Jerichow, er udskiftningen et udtryk for, at det er kongen, der bestemmer. 
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2648052/analyse-kong-salman-viser-vilje-til-magt/">Analyse: Kong Salman viser vilje til magt</a></p><p>
»Han blæser allerede på, hvem hans storebror, der døde i januar, havde ønsket 
skulle overtage magten«, siger Anders Jerichow, der forklarer, at kongen, 
ligesom sin storebror, forsøger at bestemme en generation videre ved at 
udpege sin egen søn som vicekronprins. Men det er ikke nødvendigvis en 
beslutning, der rækker, mener Anders Jerichow. 
</p><p class=" bl-elem">
»Den næste konge, hvis det bliver Nayef, kan jo beslutte at bringe en anden 
ind, ligesom kong Salman nu har gjort. Så den beslutning er ikke 
nødvendigvis særlig meget værd. Men det viser jo igen, at det er kongen, der 
bestemmer og ikke en gudgiven arvefølge«, siger han. 
</p>	
</div>

</div></body></html>
