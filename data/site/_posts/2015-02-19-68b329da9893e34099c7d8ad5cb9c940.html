---
layout:     post
title: 	    ""
post_author:	    
post_date:	    Thu, 19 Feb 2015 23:38:16 +0100
post_site:	    politiken.dk 
post_link:	    http://politiken.dk/viden/ECE2554916/ny-forskning-afsloerer-sammenhaeng-mellem-sorte-huller-og-udvikling-af-galakserne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan være svært at forholde sig til det store univers, men et hold af 
forskere med en dansker iblandt har fundet frem til en mulig sammenhæng 
mellem de såkaldte sorte huller og dannelsen af stjerner i en galakse. 
</p><p>
I 2014 lykkedes det forskere fra det amerikanske rumagentur Nasa og det 
europæiske rumagentur ESA at observere og måle røntgenstrålingen fra 
omgivelserne omkring et sort hul, der ligger i den gruppe af galakser, som 
mælkevejen er en del af. Dermed er de blevet klogere på, hvordan de sorte 
huller opsluger vinde og gasser i en ’spiral’ og sender materialet tilbage i 
galaksen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2399543/gigantisk-sort-hul-gemmer-sig-i-mini-galakse/">Gigantisk sort hul gemmer sig 
i mini-galakse</a></p><p>
»Man mener, der er en sammenhæng mellem sorte huller, hvordan de gror, og 
hvordan de giver energien tilbage til den galakse, de er i«, fortæller 
seniorforsker Finn Erland Christensen, der har været med i en del af 
forskningen, fra DTU. 
</p><p>
»Man skal forestille sig, at gasser og vinde bliver trukket ned i en spindende 
bevægelse fra omgivelserne, fordi det sorte hul spinder nær lysets 
hastighed«, forklarer Finn Erland Christensen videre. 
</p><p>
Det svarer til en bølge, som bliver brudt af en mole, hvorefter energien fra 
bølgen bliver skubbet tilbage. Det er netop den energi, der bliver skubbet 
tilbage, som forskerne nu har været i stand til at observere nærmere og 
dermed finde en sammenhæng mellem de sorte huller og galaksernes udvikling. 
</p><p>
Sorte huller har været kendt,siden fremkomsten af Albert Einsteins 
relativitetsteori i 1915. Trods det årelange kendskab er de sorte huller 
ikke helt afmystificeret. Klart står det dog, at sorte huller er objekter, 
der er presset så meget sammen af tyngdekraften, at de ingenting fylder og 
samtidig har en tyngdekraft, der er så kraftig, at selv ikke lyset med en 
hastighed på 300.000 kilometer i timen kan undslippe. 
</p><p>
Sorte huller bliver skabt ved, at kernen i en stjerne, der vejer mindst otte 
gange mere end Jordens sol, kollapser og bliver presset sammen til 
ingenting, samtidig med at den har samme vægt som før kollapset. 
</p><h3>
Banebrydende metoder 
</h3><p>
Ifølge Marianne Vestergaard, der er lektor på Niels Bohr Institutet i 
København, er det særligt de observationer, som Finn Erland Christensen og 
hans kolleger har foretaget sig, man skal bide mærke i. 
</p><p>
»Det er banebrydende, at det er lykkedes at måle de energirige vinde, fordi 
der kan være så mange ting, som kan komplicere målingen«, fortæller Marianne 
Vestergaard og fortsætter: 
</p><p>
»Vi havde forventet, at meget energirige vinde fra området tæt på det sorte 
hul eksisterer i de fleste kraftige kvasarer (sorte huller, der aktivt 
optager gas fra omgivelserne, red.), men det er først nu, vi kan bevise 
det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2466478/saa-langt-er-der-til-saurons-oeje/">Så langt er der til Saurons Øje</a></p><p>
Lige siden opdagelsen af de sorte huller har forskere haft en stor interesse 
for hullerne. Det skyldes ifølge Marianne Vestergaard, at man mener, at de 
har stor indflydelse på, hvordan galakser har udviklet sig gennem universets 
historie, ved at påvirke antallet af stjerner og deres dannelsestid, og 
dermed spiller en vigtig rolle for, hvordan vores univers ser ud. 
</p><h3>
Dansk universitet står bag 
</h3><p>
Siden midten af 90’erne har forskerne arbejdet med de højteknologiske 
instrumenter, der har gjort det muligt at få et bedre indblik i de sorte 
huller. Det har man blandt andet gjort ved hjælp af et samarbejde mellem 
Nasa’s såkaldte NuSTAR satellit, hvis røntgenteleskop blandt andet er 
udviklet af forskere fra DTU, og XMM-Newton-satellitten fra ESA. 
</p><p class=" bl-elem">
Samarbejde mellem de to satellitter har ført til, at forskerne har kunnet 
observere de sorte huller i et meget stort energiområde fra blød til hård 
røntgenstråling og dermed er blevet klogere på, hvordan de sorte huller 
spiller en rolle i dannelsen af galakser. 
</p>	
</div>
</div></body></html>
