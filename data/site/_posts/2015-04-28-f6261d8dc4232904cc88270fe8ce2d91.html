---
layout:     post
title: 	    "15 år efter dotcom-boblen: Nu er Apple & Co. tilbage"
post_author:	    
post_date:	    Tue, 28 Apr 2015 21:52:48 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2646327/15-aar-efter-dotcom-boblen-nu-er-apple--co-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er en </p><p>milepæl. Det tog 15 år. Men nu er vi der</p><p/><p class=" bl-elem"/>

<p class="sender">
</p><p>Michael Borre, chefrådgiver </p><p class=" bl-elem">i Nordea</p> 

</blockquote>
</div><p>
Da St. Louis Rams og Tennessee Titans løb på banen til Super Bowl i januar 
2000 var der som altid kamp om den dyrebare reklametid på tv. Især 
it-selskaberne bød sig til. Hele 17 af slagsen købte det år reklametid for 
over 300 millioner kroner. 
</p><p>
På det tidspunkt var it-branchen stadig præget af en overdreven tro på 
fremtiden, der havde taget fart siden 1997 og udmøntet sig i en stærk 
stigning i det amerikanske aktieindeks for teknologivirksomheder, Nasdaq, 
der 10. marts 2000 satte rekord. 
</p><p>
Men dagen efter begyndte en nedtur af historiske dimensioner, der senere er 
blevet kendt som it-boblen eller dotcom-boblen. 
</p><p>
Da Super Bowl året efter løb over skærmen medvirkede kun tre it-selskaber i de 
eftertragtede reklameblokke på amerikansk tv, som det amerikanske 
finansmedie Bloomberg bemærkede i en artikel samme år. Det meste af branchen 
var i dyb krise. 
</p><div class="art-fakta article-box">
<h4 class="">
Nasdaq-indekset</h4>
<div class="fakta-body" data-buildingblock="embedded_factboxlink">
<p>
Siden 1971 har de amerikanske teknologiaktier på børsen i New York været 
samlet i Nasdaq-indekset. 
</p><p>
Den 10. marts 2000 satte indekset en rekord, da det på toppen af dotcom-boblen 
lukkede i 5.048. Dagen efter begyndte en lang nedtur. 
</p><p class=" bl-elem">
Først forleden - 15 år efter den såkaldte dotcom-boble - genvandt indekset sin 
tidligere styrke. Den 23. april lukkede indekset således i 5.056. 
</p>
</div>
</div><p/><p>
I mange år siden dengang har Nasdaq-indekset end ikke været i nærheden af den 
hidtidige rekord fra 2000. Indtil i slutningen af sidste uge. 
</p><p>
Ikke blot tangerede indekset niveauet fra den sagnomspundne dag i marts 2000, 
hvor alt var muligt. Indekset sluttede endda en smule over niveauet for 
dengang og satte altså ny rekord. 
</p><p>
»Det er en milepæl. Det tog 15 år. Men nu er vi der«, siger chefrådgiver 
Michael Borre, der følger udenlandske teknologiaktier for den nordiske 
finanskoncern Nordea. 
</p><p><b>Milliardær: Det er en ny boble</b></p><p>
At sektoren nu er tilbage på toppen afføder naturligvis spørgsmålet om, 
hvorvidt det denne gang er holdbart. Nej, mener entreprenør Mark Cuban fra 
USA, der blev milliadær på at sælge Broadcast.com til Yahoo i 1999 – kort 
før det hele kollapsede. 
</p><p>
»Under tech-boblen var det Broadcast.com, AOL, Netscape etc. I dag er det 
Uber, Twitter, Facebook etc.«, skriver han på sin blog, der har vakt opsigt 
hos flere amerikanske medier. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2639786/microsoft-fylder-40---nu-skal-mobil-sky-og-gratis-windows-sikre-fremtiden/">Microsoft fylder 40 - nu skal 
mobil, sky og gratis Windows sikre fremtiden</a></p><p>
Andre analytikere har dog en langt mere fortrøstningsfuld udlægning af 
situationen: 
</p><p>
Hvor investorerne for 15 år siden smed om sig med penge til det ene værdiløse 
selskab efter det andet, så er der i dag en langt større sammenhæng mellem 
stigningen på aktiemarkedet og bundlinjen hos virksomhederne, hvilket nogle 
af de største selskaber har bevist med de seneste dages offentliggørelse af 
kvartalsregnskaber. 
</p><p>
Michael Borre er på holdet af fortrøstningsfulde: 
</p><p>
»I dag er virksomhedernes overskud tre gange større end dengang. I teorien 
skulle indekset altså ligge tre gange højere, end det rent faktisk gør nu, 
hvis der skulle være tale om en boble af samme dimensioner som dengang«, 
siger han. 
</p><h3>
Apple mere værd end dansk bnp 
</h3><p>
Ikke mindst ikoniske Apple trækker indekset op. 
</p><p>
Med blandt andet lanceringen af iPhone i 2007 har selskabet tjent store summer 
og længe været verdens mest værdifulde målt på aktieværdien, og så sent som 
i februar slog selskabet endnu en rekord ved som det første nogensinde at 
runde en værdi på mere end 700 milliarder dollar. De svimlende mange dollar 
svarer til 4.826 milliarder kroner eller mere end det dobbelte af det danske 
bruttonationalprodukt. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2645882/apples-overskud-imponerer-saelger-61-millioner-iphones/">Apples overskud imponerer: Sælger 
61 millioner iPhones</a></p><p>
Foruden Apple roser Michael Borre også Microsoft og Google for pæne 
resultater, mens han bemærker, at værdisætningen af Facebook og Amazon i 
særlig grad er baseret på en forventning om, at de i fremtiden vil tjene 
flere penge. 
</p><p>
Den nye rekord kan dog i sig selv have en afdæmpende effekt, siger Michael 
Borre. 
</p><p>
»Når først en enkelt aktie eller et indeks når et nyt højdepunkt, så kræver 
det lidt ekstra overvindelse at købe. For hvis det falder, så har man været 
den største idiot af alle, fordi man har købt til den højeste pris«, siger 
han. 
</p><h3>
Fest på aktiemarkedet 
</h3><p>
Nasdaq-indekset er langt fra det eneste, der sætter rekord i disse måneder. 
Faktisk kommer indekset lidt sent til en fest, der længe har fundet sted på 
børserne verden over. I de seneste måneder har det vakt opsigt, hvordan 
toneangivende indeks som Dow Jones og S&amp;P 500 på børsen i New York har 
sat den ene rekord efter den anden. 
</p><p>
Udviklingen har også sat sit præg på børsen i København, hvor C20 Cap 
tidligere på måneden krydsede kurs 1.000 for første gang nogensinde. 
</p><p>
En del af baggrunden er den meget lave rente hos centralbankerne, der i 
kølvandet på finanskrisen har sat den toneangivende rente ned i nærheden af 
nul eller sågar under, sådan som det er sket i Danmark.
</p><p>
I den særlige situation får investorerne meget lidt ud af deres investeringer 
på lånemarkedet og i jagt på bedre afkast søger de over i aktiemarkedet, 
hvor de altså er med til at drive kurserne op. 
</p><p>
»Det betyder også, at de sikre aktier nu er blevet så dyre, at man ikke skal 
forvente det store afkast. På lang sigt er vi i en verden, hvor de 
forventede afkast må vi vurdere nedad«, siger Michael Borre.
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/dkoekonomi/ECE2494308/turister-paa-flugt-fra-obligationer-kan-skabe-aktieboble/">'Turister' på flugt fra 
obligationer kan skabe aktieboble</a></p><p>
Også den generelle udvikling er med til at trække opad.
</p><p>
For ganske vist er Ruslands anstregnte forhold til Vesten, Grækenlands mulige 
exit fra eurozonen og flere andre forhold stadig medvirkende til, at 
virksomheder og husholdninger holder igen med investeringer.
</p><p>
Hvis man sidder som leder af en virksomhed og har lidt problemer med at få 
ordrene i hus, så er det ikke lige i den situation, at man beder 
it-afdelingen om at udskifte hele netværket i virksomhed.
</p><p>
Men for første gang i flere år taler mange økonomer om et muligt vendepunkt.
</p><p>
»Når overskuden i Nasdaq-virksomhederne er tredoblet siden it-boblen, så er 
det blandt andet fordi, at verdensøkonomien generelt er vokset. Især siden 
2010 er overskuddet steget markant, fordi det går bedre med makroøkonomien«, 
siger Michael Borre.
</p><p class=" bl-elem"><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2572215/oecd-chef-den-globale-oekonomi-kan-vaere-ved-et-vendepunkt/">OECD-chef: Den globale økonomi kan 
være ved et vendepunkt</a></p>	
</div>

</div></body></html>
