---
layout:     post
title: 	    "Liverpools gyldne håb spiller højt spil"
post_author:	    
post_date:	    Sat, 04 Apr 2015 09:30:47 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2616132/liverpools-gyldne-haab-spiller-hoejt-spil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Når internationale sportsmedier som Marca, L’Equipe og France Football i 
fællesskab årlig uddeler prisen Golden Boy, som gives til den bedste 
U21-spiller i en europæisk klub, plejer de som regel at ramme plet. På 
listen over tidligere vindere finder man således Lionel Messi, Wayne Rooney 
og Tysklands VM-finalematchvinder Mario Götze. 
</p><p>
I 2014 gik hæderen til Liverpool FC’s wing Raheem Sterling, der for længst har 
rundet 100 kampe for Anfield-klubben og i denne sæson for alvor er blevet en 
bærende kraft. Men talentet skal plejes, og efter en sommer med VM og 
efterfølgende debut i Champions League måtte Liverpool-manager Brendan 
Rodgers sende den 20-årige Sterling på rekreationsferie på fødeøen Jamaica. 
</p><p>
»Det er nødvendigt, hvis vi skal have det maksimale ud af ham«, forklarede 
Rodgers for tre måneder siden. 
</p><p>
Men om Liverpool på den lange bane får det maksimale ud af det åbenlyse 
talent, forbliver åbent. For fakta er, at Raheem Sterling tøver med at 
underskrive en ny langvarig aftale med traditionsklubben, som han kom til 
fra Queens Park Rangers i 2010. 
</p><h3>
Nej til 1 million om ugen 
</h3><p>
Han har takket nej til en ugeløn på over 1 million kroner – tre gange så meget 
som han tjener i øjeblikket. Og hvorfor så det? Jo, Sterling har 
kontraktudløb i 2017 og kan om lidt over to år forlade klubben uden 
transfersum og derved score kassen. Klubber som Manchester City, Bayern 
München og Real Madrid er ifølge britiske medier opmærksomme på situationen 
og klar til at overtage den 1,70 meter høje offensivspiller. 
</p><p>
Sterling siger, at årsagen til hans tøven med at gå ind i 
kontraktforhandlinger med Liverpool i løbet af sommerpausen er en helt 
anden. »Det har aldrig drejet sig om pengene. Det, jeg gerne vil, er at 
vinde trofæer gennem hele min karriere«, forklarer den 20-årige i et 
interview med BBC. 
</p><p>
»Mit største ønske er, at jeg bliver så god som overhovedet muligt«, siger 
Sterling, som med 10 scoringer i 43 kampe hidtil i denne sæson er mest 
træfsikre mand i Liverpool sammen med den karantæneramte anfører, Steven 
Gerrard. 
</p><p><b class="ext-link">GERRARD UNDSKYLDER:</b><a class="embeddedlink" href="http://politiken.dk/sport/fodbold/premierleague/ECE2599297/gerrard-undskylder-det-roede-kort-var-korrekt/">Det røde kort var korrekt</a></p><p>
Sterling er flere gange også blevet sat i forbindelse med dagens modstander i 
Premier League, Arsenal. Det betragter den engelske landsholdsspiller som 
hædrende omtale. Hædrende omtale er til gengæld ikke noget, Sterling får 
meget af fra Liverpools mest fanatiske tilhængere i øjeblikket. Den hårde 
kerne på Kop-tribunen tolker den unge stjernes tøven i kontraktspillet som 
grådighed. Det er bare spillets regler, siger Sterling. 
</p><p>
»De kan være på nakken af én, men det må man bare acceptere. Jeg prøver på at 
lukke det ude«, siger stortalentet. Liverpool er nærmest pisket til at vinde 
i London i eftermiddag for at holde bare nogenlunde trit med de 
foranliggende i det, Manchester United-manager Louis van Gaal har beskrevet 
som et ’rotteræs’ – kampen om at besætte en af de fire Champions 
League-udløsende pladser i den bedste engelske række. 
</p><h3>
Nederlag lig med Mission Impossible 
</h3><p>
Liverpool er i øjeblikket nummer 5 med 5 point op til Manchester United på 
4.-pladsen. 
</p><p>
Nederlag til Arsenal på Emirates vil sende Sterling og co. på noget, der 
ligner <i>mission impossible</i> i sæsonens sidste 7 kampe. Og så er 
spørgsmålet, om billetter til Europa League i næste sæson er 
tilfredsstillende for den ambitiøse og trofæhungrende 20-årige, som i 
kølvandet på interviewet med BBC fik et ’ikke til salg’-mærkat sat på sig af 
manager Rodgers, der endvidere har udtrykt utilfredshed med Sterlings 
åbenmundethed. 
</p><p class=" bl-elem">
»Vi begår alle fejl, når vi er unge«, er den diskrete melding fra Brendan 
Rodgers til stjernefrøet. 
</p>	
</div>

</div></body></html>
