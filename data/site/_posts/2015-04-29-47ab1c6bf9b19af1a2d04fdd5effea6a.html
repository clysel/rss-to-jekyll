---
layout:     post
title: 	    "Drenge får social gevinst ud af computerspil"
post_author:	    
post_date:	    Wed, 29 Apr 2015 23:27:04 +0200
post_site:	    politiken.dk 
post_link:	    http://politiken.dk/indland/ECE2649055/drenge-faar-social-gevinst-ud-af-computerspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Snakken går i drengegruppen om det smarteste våben, eller hvordan man sætter 
det bedste fodboldhold. Det giver drengene en engagerende og social 
oplevelse, når de spiller. De får oftere venner gennem spil end pigerne. 
</p><p>
Det viser en ny spørgeskemaundersøgelse foretaget blandt 1.560 danske børn og 
unge i alderen 10-18 år. 
</p><p>
Der er ikke stor forskel på andelen af piger og drenge, der spiller – 96 
procent af drengene i undersøgelsen og 82 procent af pigerne – men der er 
stor forskel på, hvilke spil der lokker de to køntil, og hvordan de bruger 
spillene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2610665/hjerneforsker-skaermen-udvikler-ikke-boerns-empati/">Hjerneforsker: Skærmen 
udvikler ikke børns empati</a></p><p>
»Vores undersøgelse udfordrer mine egne forestillinger om, at spillerne bliver 
isoleret af engagerende og typisk tidskrævende spil – drengene, som er dem, 
der spiller dem mest, oplever, at de får venskaber ud af spillene«, siger 
Anne Mette Thorhauge, lektor ved Københavns Universitet, der står bag 
undersøgelsen.
</p><h3>
Spil som et socialt fællesskab
</h3><p>
40 procent af drengene er blandt de mest konkurrenceorienterede og engagerede 
spillere imod 2 procent af pigerne. De forpligter sig til fællesskaber med 
andre og mødes for eksempel om fodboldspillet Fifa eller et skydespil som 
Counter Strike, mens piger oftere spiller alene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2610568/medieforskeren-tablets-goer-ikke-boern-asociale/">Medieforskeren: Tablets gør 
ikke børn asociale</a></p><div class="art-quote article-box">
<p class="quote"/>
<blockquote>
<p class="quote-txt">
At spille de her engagerende spil er ikke ensbetydende med, at man er socialt 
isoleret
</p>
<p class="sender">
Anne Mette Thorhauge, lektor 
</p>
</blockquote>
</div><p>
»At spille de her engagerende spil er ikke ensbetydende med, at man er socialt 
isoleret, og måske har forældrene ikke øje for alt det sociale, som spillet 
også bidrager med«, siger Anne Mette Thorhauge.</p><p>
Det bekræfter Rune Kristian Nielsen, der er uddannet psykolog og skriver ph.d. 
ved IT-Universitetet om spilafhængighed: 
</p><p>
»Forældre til børn, der spiller meget, kan let komme til at se spillene som 
djævlens værk, men så enkelt er det ofte ikke. For nogle drenge er det 
gennem spil, de har deres primære sociale fællesskaber, og så afhjælper det 
ikke de unges problemer, at man forhindrer dem i at spille«. 
</p><p class=" bl-elem">
En undersøgelse fra 2014 har vist, at over halvdelen af drenge i alderen 11-15 
år bruger mindst 4 timer om dagen i weekenderne på elektroniske spil. 
</p>	
</div>

</div></body></html>
