---
layout:     post
title: 	    "Amerikansk forsvar udvikler alternativ til GPS"
post_author:	    Christian Østergaard
post_date:	    Sun, 05 Apr 2015 10:03:10 +0000
post_site:	    ing.dk 
post_link:	    http://ing.dk/artikel/amerikansk-forsvar-udvikler-alternativ-til-gps-175208
---
<html><body><div><section class="body">
			<p>GPS-systemet kan blokeres af fjender, fungerer sjældent indendørs og er for upræcist, mener det amerikanske forsvar, der derfor arbejder på et nyt alternativ til GPS-teknologien, der har eksisteret siden 1989.</p>
			<p>Det er det amerikanske forsvars forskningsenhed DARPA (Defence Advanced Research Projects Agency), der arbejder på nyskabelsen. Forskningsenheden har tidligere blandt andet bidraget væsentligt til udviklingen af GPS-systemet og internettet.</p>
			<p>DARPA’s nye navigations-projekt bliver omtalt i et dokument, som enheden netop har offentliggjort.</p>
			
			<p>‘Finkornet PNT (Position, Navigation og Tidstagning, <em>red.</em>) er ikke længere en luksus for soldaten; det er absolut essentielt. Det har omdannet de højtudviklede sattellitsignaler, PNT afhænger af til potentielle sårbarheder,’ skriver DARPA blandt andet i <a href="http://go.usa.gov/3rut4">dokumentet</a>.</p>
			<p>‘For at adressere denne bekymring udvikler DARPA en familie af højest præcise og punktlige navitations- og tidtagningsteknlogier, der der kan fungere i GPS- fraværende områder og muliggøre nye samarbejdende og sammenhængende effekter fra distribuerede systemer,’ hedder det videre i DARPA-dokumentet.</p>
			<p>DARPA afslører vanen tro ikke mange detaljer om de nye systemer, men skriver dog i dokumentet et par teknologier, der skal udnyttes.</p>
			
			<p>Det handler blandt andet om en ny metode til at måle inerti ved hjælp af interferometri, en målemetode, der ved at måle meget præcist på et enkelt atoms position ved hjælp af laserstråler kan opnå ekstremt præcise måleresultater for position.</p>
			<p>I en GPS-lignende enhed vil denne teknologi kunne måle på enhedens relative acceleration i forhold til en sky af atomer inde i enheden</p>
			<p>Herudover skal systemerne blandt andet gøre brug af selvkalibrerende gyroskoper, accelerometre og ure i chipstørrelse.<br/>
			<figure class="plugin right zoomable"><img data-original-image="http://ing.dk/sites/ing/files/darpachip.jpg" src="http://ing.dk/sites/ing/files/styles/w1120_media_right/public/darpachip.jpg?itok=ud_HHA-V" alt=""/><figcaption>Denne enhed, udviklet af DARPA i 2013, indeholder ifølge enheden en stor del af de teknologier, der kræves for at navigere <cite>Foto: DARPA</cite></figcaption></figure></p>
			
			<p>Kombinationen af netop disse teknologier til positioneringssystemer er ikke uhørt blandt forskere, men det er første gang, at DARPA har afsløret, at de aktivt arbejder på denne type teknologi som et fremtidigt navigationsværktøj.</p>
			<p>DARPA afslørede dog i 2013 et billede og en <a href="http://www.darpa.mil/NewsEvents/Releases/2013/04/10.aspx">beskrivelse</a> af en få millimeter stor enhed, der efter sigende indeholdt såvel gyroskoper som accelerometre.</p>
			<p>De nye teknologier vil typisk kombineres med en GPS-modtager og fortsætte med at beregne positionen efter enheden bevæger sig ind i et område, hvor GPS-signalet går tabt eller aktivt blokeres.</p>
		</section>
		  </div></body></html>
