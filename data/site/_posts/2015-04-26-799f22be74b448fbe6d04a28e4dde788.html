---
layout:     post
title: 	    "Forældre vil sætte pris på lærere, der er gode til inklusion"
post_author:	    
post_date:	    Sun, 26 Apr 2015 10:16:21 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2611902/foraeldre-vil-saette-pris-paa-laerere-der-er-gode-til-inklusion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Mange forældre har indstillet lærere, der gør en forskel for, hvad én kalder 
»satellitbørn«, til Politikens Undervisningspris. 
</p><p>
Med andre ord er det de børn, der skal inkluderes i undervisningen, og som 
ellers ville have været placeret i en specialklasse. Regeringen har en 
målsætning om, at 96 procent af alle folkeskoleelever skal være inkluderet i 
den almindelige undervisning. Og det mål skal nås i år. I løbet af tre år er 
andelen af børn i specialtilbud faldet fra 5,8 procent til 4,5 procent 
sidste skoleår. 
</p><p>
Den udvikling har fået mange forældre til at sætte ekstra pris på de lærere, 
der formår at inkludere alle typer af børn i undervisningen på en succesfuld 
måde. Det lader det i hvert fald til, når man læser de mange indstillinger, 
som forældre har baseret på, at en lærer er god til netop inklusion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2602057/1956-har-indstillet-en-laerer-til-pris/">1.956 har indstillet en lærer 
til pris</a></p><p>
Som en mor til en dreng med aspergers syndrom skriver om læreren Anette Funch 
Pedersen: 
</p><p>
»Hun indrettede dagene, så der blev taget hensyn uden, at det virkede for 
specielt, og at alle børn havde mulighed for at trække sig ned til et mindre 
undervisningsmiljø, så det ikke kun var inklusionsbørnene, og på denne måde 
fik alle børn også dannet gode relationer med hinanden. Mit barn har rykket 
sig meget mere, end jeg havde turde håbe på, og han er en lige så stor del 
af fællesskabet som alle andre, selvom det netop er en af de ting, han har 
svært ved«. 
</p><p>
Eller som en forældre skriver om læreren Eva Morgenstjerne: 
</p><p>
»Min søn er autist og inkluderet i en almindelig folkeskoleklasse, og takket 
være Eva, som han har til klasselærer, trives han, udvikler sig og er 
faktisk glad for at komme i skole hver eneste dag«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Eller Maria Hansen, der også har et inklusionsbarn i sin klasse: 
</p><p>
»Hun inkluderer alle i klassen og yder en ekstra indsats. Min søn skulle på 
specialskole, men læreren vidste, hun kunne vende det til noget positivt - 
og vupti: i dag, et år senere, kører det på skinner for min søn«, skriver en 
forældre i sin indstilling af læreren. 
</p><p>
Andre forældre beskriver, hvordan de sætter pris på lærere, der ikke ser 
inklusion som en hæmsko, men som en mulighed for at skabe sammenhold og 
glæde i klassen. Deriblandt læreren Thomas Højhus: 
</p><p>
»Han formår dagligt at se alle børn, at undervise og motivere dem på 
differentieret niveau og samtidig inkludere de satellitbørn, som klassen har 
med særlige behov«. 
</p><p>
En anden forældre fremhæver læreren Birgitte Skalbo, som hun mener, gør en 
forskel både for de børn, der skal inkluderes, men i lige så høj grad for de 
børn, der skal inkludere andre. 
</p><p>
»Og hun skriver den mail til forældrene, der gør, at vi lige får arrangeret de 
legeaftaler, der skal til for, at alle børn er inkluderet i klassen«. 
</p><p class=" bl-elem">
Blandt de rekordmange indstillinger med vidt forskellige begrundelser har to 
ekspertpaneler fundet nominerede inden for de tre kategorier: grundskole, 
gymnasiale uddannelser og erhvervsuddannelser. Vinderne afsløres på tirsdag. 
</p>	
</div>

</div></body></html>
