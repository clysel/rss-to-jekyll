---
layout:     post
title: 	    "Ung iværksætter: »Vi vil være Spotify for studiebøger«"
post_author:	    
post_date:	    Thu, 16 Apr 2015 11:46:11 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2628880/ung-ivaerksaetter-vi-vil-vaere-spotify-for-studieboeger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Iværksætteri</h4>
<h5>
Privat initiativ til legater</h5>
<div class="fakta-body" data-buildingblock="embedded_factboxlink">
<p>
WeLoveStartups er en privat non-profit forening, hvis formål er at skabe flere 
nyskabende iværksættere. Foreningens initiativtagere fra erhvervslivet er 
Microsoft, Symbion, Dana, UnoEuro og Trendsonline. 
</p><p>
Målet er at uddele 4-8 legater 4 gange om året til nystartede virksomheder med 
gode idéer. Legaterne er på mellem 25.000 og 75.000 kroner, og består 
desuden af en mentor, der skal hjælpe med at formidle pengene bedst muligt. 
De første legater blev uddelt 10. april til de tre iværksættervirksomheder 
FarmBackup, DOT og UniPegma. 
</p><p class=" bl-elem">
Politiken bringer i denne uge historierne bag de tre virksomheder. 
</p>
</div>
</div><p>
»Jeg tror ikke på held eller uheld. Jeg tror på, at man skal være på det 
rigtige sted på det rigtige tidspunkt, så man kan træffe de rigtige 
beslutninger«. 
</p><p>
De velovervejede ord kommer fra Camilla Hessellund Lastein, der på trods af 
sine kun 22 år allerede har en fod fast forankret i fremtiden. Hun er 
iværksætter i Aarhus, og modtog i fredags et iværksætterlegat fra 
WeLoveStartups, der skal hjælpe med at puste liv i hendes forretningsplaner. 
Legatet består af et pengebeløb mellem 25.000 og 75.000 kroner samt en 
mentor, der skal hjælpe med at komme videre. 
</p><p><b class="ext-link">IVÆRKSÆTTERI </b><a class="embeddedlink" href="http://politiken.dk/oekonomi/virksomheder/ECE2627489/mobil-fangeleg-skal-redde-boern-fra-inaktivitet/">Mobil fangeleg skal redde 
børn fra inaktivitet</a></p><p>
Camilla Lasteins firma hedder UniPegma, og produktet er en applikation til 
computer eller tablet, som skal samle alle lærebøger i ét sted. Derfra kan 
man overstrege teksten, lave noter og dele med hinanden - og så slipper man 
i øvrigt for at bære rundt på hele pensum, der i mange tilfælde kan tvinge 
selv den stærkeste studerende i knæ. 
</p><div class="art-quote article-box">
<p class="quote"/>
<blockquote>
<p class="quote-txt">
I starten troede jeg, at alle ville stjæle mine ideer, hvis jeg snakkede for 
højt om dem, men det er slet ikke realiteten
</p>
<p class="sender">
Camilla H. Lastein 
</p>
</blockquote>
</div><p/><p>
Camilla er oprindeligt fra Holsted, en by tæt på Esbjerg, men flyttede i 2012 
til Aarhus, hvor hun i en periode studerede erhvervsøkonomi. Her var hun 
ofte frustreret over, hvor besværligt det var at skulle have sine bøger med 
overalt og at samarbejde om indholdet. I maj 2013 fik hun så den gode idé at 
samle det hele ét sted, og brugte hele sin sommerferie på at undersøge, om 
det kunne lade sig gøre at føre den ud i livet. 
</p><p>
De kommende måneder opsøgte hun andre iværksættere, som kunne give hende gode 
råd til at komme videre, og da det var blevet januar, valgte hun at droppe 
ud af skolen for at forfølge sin drøm på fuld tid. 
</p><p>
»Jeg havde brug for at skabe eller optimere noget. Lige på det tidspunkt havde 
Google et jobåbning i Dublin, som jeg overvejede at søge. Og da jeg så sad 
der med ansøgningen, så spurgte jeg mig selv: Hvad vil du lave om 10 år? Vil 
du arbejde i Google eller starte dit helt eget? Og så besluttede jeg mig for 
at satse 100 procent på det sidste«. 
</p><h3>
Det skal være billigere, nemmere – og bedre 
</h3><p>
En af ambitionerne med UniPegma er at gøre op med den store inflation, der 
gennem nogle år har været på lærebøger, hvor priserne bare er steget og 
steget. Ved at lave aftaler direkte med forlagene, vil UniPegma være det 
eneste led mellem forlag og studerende, og derved skære en del af prisen af 
for brugeren. 
</p><p>
»Det er specielt et problem med amerikanske lærebøger, hvor der ofte er helt 
op til fem mellemled, som alle skal have en avance. Samtidig er store dele 
af mange amerikanske bøger varm luft, fordi forfatterne får betaling per 
ord, de skriver. Derfor er studerende ofte nødt til at købe en dyr bog på 
900 sider, selvom de egentlig kun skal bruge et lille appendix bagerst i 
bogen«, siger Camilla Lastein. 
</p><p>
Men formålet er ikke kun at gøre bøgerne billigere, fortæller Camilla. For når 
bøgerne er elektroniske, kan studerende have hele deres pensum med i skole 
ved bare at tage en computer eller tablet med i tasken. Samtidig giver det 
mulighed for at lave overstregninger, noter, et-kliks-synonymordbog og 
oversættelser af fremmedord, og det skal alt sammen være med til at gøre 
læringen nemmere og bedre. 
</p><p><b class="ext-link">IVÆRKSÆTTERI </b><a class="embeddedlink" href="http://politiken.dk/oekonomi/virksomheder/ECE2626254/ivaerksaettere-vil-skabe-deleoekonomi-i-landbruget/">Iværksættere vil skabe 
deleøkonomi i landbruget</a></p><p>
»Mange nye studerende møder ofte enormt mange fagtermer, som de ikke er 
bekendte med. Det kan være med til at nedsætte indlæringen, at man hele 
tiden skal afbryde læsningen for at lære og forstå en masse nye ord. Derfor 
skal det hele også kunne klares direkte i teksten. Vi vil gerne være Spotify 
for studiebøger«, siger hun. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Camilla_Hessellund__928438s.jpg" alt="" border="0"/><span class="caption"><span class="f-img-caption">Ambitiøs. 
</span>Camilla H. Lastein er nyskabende af natur, og vil gerne optimere og forbedre alt, hvad hun ser.</span></span></p><h3>
Netværk spreder sig som ringe i vandet 
</h3><p>
Iværksætterverdenen var på mange måder grænseoverskridende for Camilla 
Lastein, der begyndte at gå alene til netværksarrangementer for at høre, 
hvad andre iværksættere syntes om hendes idé. Og det gavnede hende, at hun 
ikke kendte andre til arrangementerne, for så måtte hun selv træde til, 
fortæller hun: 
</p><p>
»Sikkerhedsnettet med at ty til folk, du kender, forsvinder helt, så man er 
nødt til at være proaktiv. I starten troede jeg, at alle ville stjæle mine 
ideer, hvis jeg snakkede for højt om dem, men det er slet ikke realiteten. 
Folk vil enormt gerne hjælpe, så i stedet fik jeg en masse nye takes på 
ideen og fik skabt mig et godt netværk«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2626189/udenlandske-ivaerksaettere-skal-skabe-danske-jobs/">Udenlandske iværksættere skal 
skabe danske jobs</a></p><p>
Det var igennem sådan et netværksarrangement, at hun fandt sin partner i 
firmaet, og resten af det i dag 8 mand store hold kom gennem de netværk, hun 
fik opbygget. 
</p><p>
»Når man har fat i de rigtige folk, der ligesom dig selv lever og ånder for 
iværksætteri, så spreder det sig hurtigt som ringe i vandet«, siger hun. 
</p><h3>
Måtte låne penge i banken til ingenting 
</h3><p>
For at få penge til udvikling af softwaren, skulle hun indgå aftaler med 
forlagene. Men før de ville indgå nogen aftaler, ville de se noget software. 
Derfor måtte Camilla låne 150.000 kroner i banken og satse på, at forlagene 
ville sige ja. 
</p><p>
»Når man kommer fra SU og ikke længere har en indkomst, så er 150.000 kroner 
rigtig mange penge. Men det var helt nødvendigt at gøre – man kommer ikke 
videre ved at vente, og det var den eneste måde at komme rigtigt i gang på«. 
</p><div class="art-quote article-box">
<p class="quote"/>
<blockquote>
<p class="quote-txt">
Hver morgen spørger jeg mig selv: Hvad skal jeg færdiggøre i dag, før jeg er 
nået så langt som muligt?
</p>
<p class="sender">
Camilla H. Lastein 
</p>
</blockquote>
</div><p/><p>
For pengene hyrede hun et it-firma, som hun »havde god kemi med«, til at 
udvikle en prototype på softwaren, som hun kunne bruge til at få aftaler med 
forlagene. Men som tiden gik og fakturaerne kom, skete der intet. 
</p><p>
»Det gik alle de 150.000 til. Sådan er det desværre med nogle it-huse – de 
lover en masse ting, fordi der er efterspørgsel på udviklingen, og så kan de 
ikke levere det i sidste ende. Men det sker, det er der ikke noget at gøre 
ved«, siger Camilla og lyder helt rolig. 
</p><h3>
Man skal have styr på sine prioriteter 
</h3><p>
UniPegma starter i Danmark, men Camilla har store ambitioner om også at brede 
sig ud til resten af verden. I øjeblikket er hun ved at planlægge en tur til 
San Francisco og New York, hvor hun skal mødes med andre nordisk startups. 
Desuden vil hun forsøge at få en fod indenfor hos nogle af de store 
venturekapitalfonde, så hun er klar, når den tid kommer. 
</p><p>
På sigt vil hun gerne helt op i den store liga, hvor de store iværksættere 
starter milliardforretning på milliardforretning – og spørger man Camilla, 
er potentialet der også for at nå derop. Hun stiler efter himlen, og 
arbejder hårdt for at nå dertil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2607877/hvert-fjerde-nye-job-i-koebenhavn-er-kreativt---og-nu-skal-der-skabes-endnu-flere/">Hvert fjerde nye job i 
København er kreativt - og nu skal der skabes endnu flere </a></p><p>
»Jeg vil gerne op og være en teknisk rigtig stærk virksomhed med dygtige 
softwareingeniører. Min virksomhed skal være en del af startup-bølgen, så 
jeg om nogle år kan highfive Elon Musk og tage en diskussion med ham«, siger 
hun. 
</p><p>
Og hvordan når man så dertil? For Camilla handler det om ikke at nøjes, for 
det er der så mange, der gør. Man skal have ambitioner, fokus og 
vedholdenhed, og så skal man have styr på sine prioriteter. 
</p><p class=" bl-elem">
»Hver morgen spørger jeg mig selv: Hvad skal jeg færdiggøre i dag, før jeg er 
nået så langt som muligt? Ved at stille sig selv det spørgsmål, prioriterer 
man automatisk sine planer, så man får mest muligt ud af dem. Resten er 
hårdt arbejde«. 
</p>	
</div>

</div></body></html>
