---
layout:     post
title: 	    "Nu bliver det nemmere at finde den bedste pension"
post_author:	    
post_date:	    Tue, 28 Apr 2015 06:13:08 +0200
post_site:	    politiken.dk 
post_link:	    http://politiken.dk/oekonomi/ECE2645260/nu-bliver-det-nemmere-at-finde-den-bedste-pension/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Afkast, risiko, administrationsomkostninger og investeringsomkostninger. 
</p><p>
Der er meget at holde styr på, hvis man gerne vil finde den bedste og 
billigste pensionsordning. Men i dag bliver det en del nemmere. 
</p><p>
Det er hjemmesiden Fakta om Pension, der relanceres med et helt nyt makeover, 
så danske pensionskunder nu lettere kan danne sig overblik over, hvilket 
pensionsselskab der giver det bedste afkast, og hvilket der har de laveste 
omkostninger. 
</p><p><b class="ext-link">HJEMMESIDE</b><a class=" bl-elem" href="http://faktaompension.dk/">Fakta om Pension</a></p><p>
»Først og fremmest er det blevet lettere. Man skal ikke svare på så mange 
ting, før man får nogle overskuelige sammenligninger. Og så har vi tilføjet 
nettoafkast, som gør det mere gennemsigtigt for kunderne, hvad de får ud af 
investeringerne, efter omkostningerne er trukket fra«, siger Per Bremer 
Rasmussen, adm. direktør i brancheforeningen Forsikring &amp; Pension, 
der står bag beregneren. 
</p><h3>
Et skridt i den rigtige retning 
</h3><div class="art-fakta article-box">
<h4 class="">
Find den bedste pension</h4>
<h5>
Omkostninger og nettoafkast</h5>
<div class="fakta-body" data-buildingblock="embedded_factboxlink">
<p>
Det koster det for en 40-55-årig med 1 million kroner i pensionsopsparing og 
en indbetaling på 30-80.000 kroner om året at have en markedsrentepension i 
de 10 største pensionsselskaber: 
</p><p><b>PFA Pension </b></p><p>
Årlig omkostning i procent (ÅOP): 0,6% 
</p><p>
Årlig omkostning i kroner (ÅOK): 7.067 kroner 
</p><p>
Gennemsnitligt nettoafkast (afkast minus omkostninger) 2007-2014: 6%
</p><p><b>Danica Pension </b></p><p>
ÅOP: 1% 
</p><p>
ÅOK: 10.319 kroner 
</p><p>
Nettoafkast: ingen data
</p><p><b>Nordea Liv &amp; Pension </b></p><p>
ÅOP: 1% 
</p><p>
ÅOK: 11.048 kroner 
</p><p>
Nettoafkast: 6,1%
</p><p><b>PensionDanmark </b></p><p>
ÅOP: 0,5% 
</p><p>
ÅOK: 5.014 kroner 
</p><p>
Nettoafkast: 6,5%
</p><p><b>Sampension </b></p><p>
ÅOP: 0,6%
</p><p>
ÅOK: 6.133 kroner 
</p><p>
Nettoafkast: 5,9%
</p><p><b>SEB Pension</b></p><p>
ÅOP: 0,9% 
</p><p>
ÅOK: 10.240 kroner 
</p><p>
Nettoafkast: 3,4%
</p><p><b>AP Pension </b></p><p>
Ingen data 
</p><p><b>Industriens Pension </b></p><p>
ÅOP: 0,9% 
</p><p>
ÅOK: 9.524 kroner 
</p><p>
Nettoafkast: 9,9%
</p><p><b>Skandia </b></p><p>
ÅOP: 1,1% 
</p><p>
ÅOK: 12.192 kroner 
</p><p>
Nettoafkast: 5%
</p><p><b>PenSam </b></p><p>
Tilbyder ikke markedsrentepension
</p><p class=" bl-elem"><b>Kilde: Forsikring &amp; Pension, Fakta om Pension</b></p>
</div>
</div><p/><p>
Fakta om Pension har eksisteret siden 2012, og i rådgivningsfirmaet 
Bedstpension er man glad for, at siden nu får et løft. 
</p><p>
»Den gamle side havde behov for relancering, for der var adskillige mangler«, 
siger partner i Bedstpension Gert Nielsen. 
</p><p>
Særligt muligheden for nu at sammenligne nettoafkast er han glad for. 
</p><p>
»Der har været en tendens til, at pensionsselskaberne godt kunne lide at 
opgøre bruttoafkast, men det er jo mere relevant for kunderne at få at vide, 
hvad de får ind på kontoen, efter omkostningerne er fratrukket. Så det er et 
skridt i den rigtige retning, at nettoafkast nu bliver en del af 
beregneren«. 
</p><p><b class="ext-link">SAMMENLIGNING</b><a class="embeddedlink" href="http://politiken.dk/oekonomi/privatoekonomi/ECE2640532/du-kan-spare-flere-hundredetusinde-paa-din-pensionsordning---og-det-er-faktisk-ikke-saa-svaert/">Du kan spare flere hundredetusinde 
på din pensionsordning – og det er faktisk ikke så svært</a></p><p>
Gert Nielsen har ikke selv været inde og se den nye beregner, da den først er 
blevet tilgængelig i dag. Men ud fra, hvad Forsikring &amp; Pension 
fortæller, lyder det ikke til, at alle mangler er blevet rettet i den nye 
beregner, påpeger han. 
</p><p>
»Sådan som jeg forstår det, er det fortsat en afgørende mangel, at man ikke 
kan sammenligne alle produkter. Beregneren tager udgangspunkt i et typisk 
produkt fra de forskellige selskaber, og det er jo ikke sikkert, at det er 
det produkt, kunden selv har eller efterspørger. Derudover er det fortsat 
kun firmaordninger, der opgøres, og dem kan man ikke flytte. Derfor er det 
ærgerligt, at man ikke kan sammenligne pensionsordninger for private kunder, 
for dem kan man flytte – og det er de dyreste«, siger Gert Nielsen. 
</p><h3>
Danskerne interesserer sig ikke for pension 
</h3><p>
I Forsikring &amp; Pension er man godt klar over, at beregneren sagtens kunne 
være mere detaljeret. Men det er et bevidst fravalg for overskuelighedens 
skyld, siger Per Bremer Rasmussen. 
</p><p>
»Private ordninger er utroligt individuelle og derfor meget svære at 
sammenligne. Det kan godt være, vi finder ud af at knække den nød på et 
tidspunkt, men lige nu er det svært. Desuden ligger 90 procent af 
præmiebetalingen på arbejdsgiveradministrerede ordninger, så private 
ordninger udgør en meget lille del«, siger han. 
</p><p><i class=" bl-elem">Men hvorfor har I så ikke valgt at vise alle produkter for hvert selskab?</i></p><p>
»Af overskuelighedsgrunde. Af de tilbagemeldinger, vi får fra brugere, er der 
ingen, der siger, det er for simpelt, men mange der siger, det er for svært. 
Det bliver ikke overskueligt eller nemt, hvis man skal have alle produkter 
ind. Men det er helt oplagt, at det er en fremtidig udbygningsmulighed at få 
alle varer med, hvis det kan lade sig gøre på en overskuelig måde«, siger 
Per Bremer Rasmussen. 
</p><p>
Pensionsselskaberne skal hver opgive deres mest populære produkt til Fakta om 
Pension. Er der forskel på deres mest populære produkt, og det produkt de 
anbefaler til deres kunder, skal de dog også oplyse det produkt, de 
anbefaler. 
</p><p>
Men selv om hvert selskab kun oplyser et til to produkter, mener Per Bremer 
Rasmussen ikke, at det er mangel på informationer, der gør, at danskerne har 
svært ved at sætte sig ind i deres pensionsordning. 
</p><p>
»Det, der er den store udfordring, er at få folk til at interessere sig for 
det«, siger han. 
</p><p>
Gert Nielsen fra Bedstpension er enig i, at det er en udfordring at skabe 
interesse for pension. Men han er ikke enig i, at alle informationer er frit 
tilgængelige. 
</p><p class=" bl-elem">
»Vi har et af de bedste pensionssystemer set med en samfundsøkonomisk 
betragtning, men man kan ikke sige, det er specielt gennemsigtigt set fra en 
kundesynsvinkel«. 
</p>	
</div>

</div></body></html>
