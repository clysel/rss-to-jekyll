---
layout:     post
title: 	    "Outsider snød favoritterne i Londons gader"
post_author:	    
post_date:	    Sun, 26 Apr 2015 13:35:17 +0200
post_site:	    politiken.dk 
post_link:	    http://politiken.dk/sport/atletik/ECE2643815/outsider-snoed-favoritterne-i-londons-gader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På forhånd havde alle eksperter talt om det endelige opgør mellem verdens to 
bedste maratonløbere. De to storfavoritter, kenyanerne Wilson Kipsang og 
Dennis Kimetto, skulle for første gang dyste på de 42,195 kilometer, men 
efter to timer, fire minutter og 42 sekunder blev det en tredje kenyaner, 
der løb med sejren og hæderen. 
</p><p>
Eliud Kipchoge, 30 år, satte omkring en kilometer før mål sin sidste 
tilbageværende følgesvend, Kipsang, af og krydsede målstregen alene til en 
overraskende sejr i en afslutning, hvor heller ikke verdensrekordholderen 
Kimetto kunne følge med. 
</p><h3>
Manden med verdensrekorden kunne ikke følge med 
</h3><p>
Efter omkring 30 kilometer havde fem kenyanere og en etioper skilt sig ud. 
Deriblandt de to forhåndsfavoritter Dennis Kimetto og Wilson Kipsang. På 
dette tidspunkt var manden med den næsthurtigste tid i verden nogensinde 
faldet fra, idet Emmanuel Mutai ikke kunne følge konkurrenterne. Fire 
kilometer før målstregen faldt den ene store forhåndsfavorit Dennis Kimetto 
også fra. Manden med verdensrekorden på 2:02:57 kunne ikke følge med 
længere, ligesom Stanley Biwott også måtte slippe. 
</p><p><b class="ext-link">LÆS OPTAKT TIL LØBET</b><a class="embeddedlink" href="http://politiken.dk/sport/atletik/ECE2642682/london-calling-i-morgen-er-det-slut-med-at-holde-i-haand/">London calling: I 
morgen er det slut med at holde i hånd</a></p><p>
Dermed skulle løbet afgøres mellem den dobbelte vinder af London Maraton, 
Wilson Kipsang, og vinderen af Chicago Maraton sidste år, Eliud Kipchoge. De 
to kenyanere holdt på de afsluttende kilometer et vanvittigt tempo med 
kilometertider helt nede omkring 2:45. 
</p><p>
Og outsideren gjorde det, kun få havde tippet på inden løbet. Omtrent en 
kilometer før mål skruede Kipchoge ekstra op, og langsomt opstod der et hul 
på 10-15 meter ned til Kipsang. Ved mål var sidstnævnte blot fem sekunder 
efter sin konkurrent, mens Dennis Kimetto skuffende kom ind på en 
tredjeplads et helt minut senere. 
</p><p>
I løbets første halvdel så det ud til, at løberne skulle komme til at slå 
løbsrekorden, som Wilson Kipsang satte sidste år, da han vandt i tiden 
2:04:29. Men sådan gik det ikke. Tempoet faldt efter halvmaratondistancen, 
og først på de sidste fire-fem kilometer blev der for alvor lukket op for 
gassen i et tempo, som altså Kipchoge befandt sig bedst i. 
</p><h3>
Tigist Tufa fra Etiopien vandt kvindernes løb 
</h3><p class=" bl-elem">
Hos kvinderne vandt etiopiske Tigist Tufa og brød dermed mange års kenyansk 
dominans. Hun rykkede fra forfølgerne få kilometer før afslutningen og 
krydsede målstregen i tiden 2:23:22. Dermed blev den 28-årige løber Mary 
Keitany fra Kenya og Tirfi Tsegaye fra Etiopien henvist til anden- og 
tredjepladsen. De kom i mål henholdsvis 18 og 19 sekunder senere. 
</p>	
</div>

</div></body></html>
