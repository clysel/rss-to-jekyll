---
layout:     post
title: 	    "Bilister advarer hinanden om politiet via digitale netværk"
post_author:	    
post_date:	    Mon, 02 Mar 2015 15:27:05 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2565157/bilister-advarer-hinanden-om-politiet-via-digitale-netvaerk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Pas på farten</h4>
<div class="fakta-body" data-buildingblock="embedded_factboxlink">
<p>
Fartkontrol.nu. Gratis app til iPhone og Android. Hvis du har appen tændt, når 
du kører, hører du en sirene, hvis du nærmer dig en fartkontrol.
</p><p>
Trafik Alarm. Appen kan downloades gratis til både iPhone og Android, men det 
koster 199 kroner om året at få adgang til bl.a. livedata og Ole Thestrups 
taleadvarsler. Ud over fartkontrol indeholder appen advarsler om bl.a. 
vejarbejde, ulykker, trafikkøer. Derudover findes der en række andre gratis 
apps til både iPhone og Android, som advarer mod politiets fartkontroller.
</p><p class=" bl-elem">
Facebookgrupper. Der findes mere end 50 grupper på Facebook, hvor bilister 
advarer hinanden om fartkontrol. Ud over Odense findes de grupper med flest 
medlemmer i Nordjylland, Østjylland og København.
</p>
</div>
</div><p>
Viuuuv. Sirenen lyder nu i flere og flere danske biler. Ikke fordi der er 
udrykning på vej, men som et advarselssignal fra appen Fartkontrol. nu om, 
at politiets fotovogne er i nærheden. 
</p><p>
For at øge trafiksikkerheden øgede politiet 1. februar antallet af fotovogne 
fra 25 til 100. Det er en del af regeringens trafiksikkerhedspakke, der blev 
lanceret tilbage i 2012. Men den øgede fartkontrol udløser ikke nødvendigvis 
flere fartbøder. For mens politiet øger indsatsen på vejene, er interessen 
for at følge med i, hvor man som bilist skal passe ekstra godt på, steget. 
Flere hundrede tusinde bilister brugere nu digitale netværk til at advare 
hinanden om politiets fartkontrol. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/dintransport/ECE2525894/politiet-klar-med-nyt-vaaben-mod-fartsyndere/">Politiet klar med nyt våben mod 
fartsyndere</a></p><h3>
Fartkontrol i nærheden 
</h3><p>
»Der har været et kæmpe boom i antallet af brugere. Alene de sidste uger har 
mere end 120.000 downloadet appen«, fortæller Martin Bay Pedersen, der står 
bag Fartkontrol.nu. Appen har de sidste uger toppet listen som den mest 
downloadede app i App Store. En anden populær app er Trafik Alarm, som også 
er downloadet mere end 400.000 gange. Ligesom med Fartkontrol.nu modtager 
bilisterne et signal om, at politiets fotovogne er i nærheden. Her er det 
dog ikke en politisirene, men skuespiller Ole Thestrup, der kommer med 
taleadvarsler. 
</p><p><b class="ext-link">LOVFORSLAG </b><a class="embeddedlink" href="http://politiken.dk/forbrugogliv/biler/ECE2117836/lovforslag-du-skal-kunne-faa-tre-p-boeder-for-n-ulovlig-parkering/">Du skal kunne få tre p-bøder for én 
ulovlig parkering</a></p><p>
Også grupper på Facebook, hvor bilister, inden de sætter sig bag rattet, kan 
tjekke, hvor politiets fotovogne befinder sig, oplever en kraftig vækst. 
Facebookgruppen ’Fartkontrol Odense’ har de sidste uger fået mere end 4.000 
medlemmer og er nu oppe på 17.500, fortæller John Dencker, der er 
initiativtager til gruppen. Både facebookgrupperne og appsene fungerer ved, 
at bilisterne advarer hinanden, når de ser en fotovogn. 
</p><p>
»Jo flere vi er, jo bedre virker den over for alle. Brugerne får informationen 
med det samme, og politiet kan ikke rigtig gemme sig«, siger John Dencker. 
</p><p>
Politiet opfordrer generelt til, at bilisterne holder øje med speedometret 
frem for en app, men de ser ikke noget problem i, at bilister i stigende 
grad advarer hinanden om, hvor fotovognene holder. Tværtimod mener de, at de 
kan være med til, at endnu flere overholder fartgrænserne. 
</p><p>
»Vores fornemmelse er, at de ikke kan følge med, så vi er ikke bekymrede for, 
at de tager pusten af vores indsats. Vi kan hele tiden flytte rundt på 
vognene, så de vil aldrig kunne give et fuldstændigt billede. Faktisk 
oplever vi, at de nogle gange giver indtryk af, at der er flere biler på 
gaden, end vi har i vores styrke. Og det er jo fint, hvis folk sætter 
hastigheden ned, også selv om vi ikke er der«, siger Frank Mathiesen, 
centerchef for Politiets Nationale Færdselscenter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/biler/ECE2534511/et-blink-med-lygterne-kan-koste-dig-1000-kroner/">Et blink med lygterne kan 
koste dig 1.000 kroner</a></p><p>
Tidligere har politiets fotovogne udført fartkontrol på 1.500 godkendte 
placeringer, men de nye fotovogne kan i princippet holde alle steder. På en 
del af strækningerne vil politiet stadig offentligt fortælle, om der er 
kontrol, mens de andre steder vil bibeholde en opdagelsesrisiko. 
</p><p>
»Det skal ikke være sådan, at man kan være sikker på, at der ikke er kontrol, 
hvis det ikke er offentliggjort. Ellers ville vi kun få hastighedssænkning 
på de strækninger, hvor vi ved, det er allerfarligst, men det kan også være 
farligt andre steder«, siger Frank Mathiesen. 
</p><h3>
Appudbydere vil af med fartbøller 
</h3><p>
Forenede Danske Motorejere (FDM), der varetager de danske bilisters 
interesser, er kritiske over for politiets placering af fotovognene og 
mener, at politiet bør skilte de steder, de foretager fartkontrol. De ser 
derfor også den øgede interesse for advarselsnetværk som en naturlig 
modreaktion mod politiets strategi med ikke at ville oplyse, hvor 
fotovognene holder. 
</p><p>
»Hvis politiet vil lege kispus, er der mange opfindsomme mennesker, der bruger 
de moderne mediers netværk til at advare hinanden og gribe ind. Hvis det kan 
få farten ned, er det fint, men hvis det handler om at indgå i kispuslegen 
og ’snyde politiet’, så er det ikke noget, der kommer færdselssikkerheden 
til gode«, siger Torben Lund Kudsk, afdelingschef i FDM. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2518235/bilister-i-hovedstaden-maa-undvaere-motorvejstavler/">Bilister i Hovedstaden må 
undvære motorvejstavler</a></p><p>
Hos både Fartkontrol.nu og Trafik Alarm erkender de, at der altid vil være 
nogle, der bruger appen til bevidst at undgå politiet, men understreger 
samtidig, at appsene er udviklet for at fremme trafiksikkerheden. 
</p><p>
»Appen gavner helt sikkert mere, end den skader. Det er ganske få, der 
udnytter den til at køre for stærkt, og det er typer, der altid vil køre 
dumt. Langt de fleste, der bruger appen, vil gerne køre lovligt, og der 
hjælper den dem til at sætte farten ned«, siger Martin Bay Pedersen fra 
Fartkontrol.nu. 
</p><p class=" bl-elem">
Klaus Thuesen fra Trafik Alarm fortæller endvidere, at de løbende arbejder på 
tiltag, der skal holde de værste fartbøller væk: »Vi vil jo først og 
fremmest have folk til at køre ordentligt. Derfor arbejder vi også på nye 
initiativer, der kan afskrække de værste«. 
</p>	
</div>
</div></body></html>
