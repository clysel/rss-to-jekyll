---
layout:     post
title: 	    "Storfavoritten Wozniacki holder kursen mod den første titel i otte måneder"
post_author:	    
post_date:	    Thu, 05 Mar 2015 14:16:18 +0100
post_site:	    politiken.dk 
post_link:	    http://politiken.dk/sport/tennis/ECE2574791/storfavoritten-wozniacki-holder-kursen-mod-den-foerste-titel-i-otte-maaneder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
WTA-titel nummer 23 har ladet vente på sig i nu otte måneder, men i denne uges 
turnering i Kuala Lumpur har Caroline Wozniacki den nok hidtil bedste 
mulighed for at kunne tage det tredjesidste skridt mod den eksklusive 
klub-25, som kun tre af de endnu aktive spillere er medlem af: 
Williams-søstrene Serena og Venus samt Maria Sharapova. 
</p><p>
I Kuala Lumpur er Wozniacki eneste spiller fra den øverste brøkdel af 
tennishierarkiet og torsdag spillede den 24-årige danske rangliste-femmer 
sig uden stort besvær videre til kvartfinalerne i den med 250.000 dollar 
beskedent doterede event i Malaysia. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2568887/i-naeste-uge-er-wozniacki-favorit-i-alle-kampene/">I næste uge er Wozniacki 
favorit i alle kampene</a></p><p>
Matchens første servegennembrud i tiende parti banede vej for 6-4 i første 
sæt, inden der blev gjort kort proces med kineseren Lin Zhu i et hurtigt 
andet sæt, hvor Wozniacki misbrugte tre matchbolde ved 5-0, men til slut 
vandt 6-1. 
</p><p>
Caroline Wozniacki møder i kvartfinalen fredag den 20-årige tysker Carina 
Witthöft, der qua sin fremmarch til 3. runde ved Australian Open i januar 
for første gang i karrieren er i top-100. 
</p><p class=" bl-elem">
Wozniackis seneste turneringstriumf var i Istanbul i juli 2014. Siden har hun 
tabt tre finaler på stribe: US Open, Tokyo og den hidtil eneste i 2015 i 
Auckland. 
</p>	
</div>
</div></body></html>
