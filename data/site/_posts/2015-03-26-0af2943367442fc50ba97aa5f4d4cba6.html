---
layout:     post
title: 	    "'Selma' fortæller medrivende om den forskruede racisme"
post_author:	    
post_date:	    Thu, 26 Mar 2015 12:41:50 +0100
post_site:	    politiken.dk 
post_link:	    http://politiken.dk/kultur/filmogtv/ECE2604907/selma-fortaeller-medrivende-om-den-forskruede-racisme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Har man læst James Ellroys romaner, er man ikke i tvivl om, at FBI-chefen J. 
Edgar Hoover havde et slibrigt horn i siden på den sorte 
borgerrettighedsforkæmper dr. Martin Luther King jr. Nu får mange flere 
takket være ’Selma’ et billede af, hvor forskruet den institutionaliserede 
racisme var i USA dengang i 1960’erne. 
</p><div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
SELMA.
</p><p>
Drama, biografpremiere.
</p><p>
Instr.: Ava DuVernay
</p><p class=" bl-elem">
USA, 2014. 128 min.
</p>
</div>
</div><p>
Dengang i 1960’erne, da sorte borgerrettighedsforkæmpere frygtløst marcherede 
for at opnå de rettigheder, man officielt havde fået små 100 år tidligere, 
da Den Amerikanske Borgerkrig ophævede slaveriet og understregede, at alle 
mennesker var født lige. Medmindre man var så uheldig at være født i 
Sydstaterne, skulle det vise sig. </p><p>
Selma er den lille by i Alabama, hvor King og hans medarbejdere besluttede sig 
for at sætte blødt mod hårdt på den hårde måde. Hvis ubevæbnede deltagere i 
den planlagte march fra Selma til delstatshovedstaden Montgomery blev slået 
til plukfisk af Selmas bøffel af en sherif, mens tv-kameraerne var på 
pletten, ville billederne gå landet og verden rundt. Og måske give den 
nølende præsident Lyndon B. Johnson det afgørende skub i retning af omsider 
at gennemtvinge reel stemmeret på trods af indædt modstand i hans partis 
bagland. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2596566/grand-central-er-et-inciterende-nyrealistisk-drama/">'Grand Central' er et 
inciterende nyrealistisk drama</a></p><p>
Ava DuVernay fortæller spændende om det politiske spil bag kulisserne. Om 
Kings forsøg på at overtale Johnson. Om strategierne, sammenholdet og de 
interne konflikter i den sorte borgerrettighedsbevægelse, da det spidsede 
til. Om at vakle mellem tro og desperation. Som bevægelse og som menneske. 
Londoneren David Oyelowo giver et glimrende portræt af Martin Luther King. 
Filmen takler også prædikantens sidespring, som Hoover udnyttede kynisk, men 
gør det så uldent og diskret, at man næsten ikke kan gennemskue, hvad der 
foregår. 
</p><h3>
Bøllebank og lynchstemning
</h3><p>
Spillet bag kulisserne og skildringen af optakten til den højspændte march er 
et medrivende drama, men nok så vigtigt er det, at det lykkes for DuVernay 
at skildre problematikken, så i hvert fald jeg blev klogere på det vigtige 
kapitel i den amerikanske historie, som førte op til Voting Rights Act i 
1965. Hvorfor var det lige, at de sorte medborgere, næsten 100 år efter at 
de fik stemmeretten, alligevel ikke havde den i mange af USA’s stater? 
</p><div class="art-quote article-box">
<p class="quote"/>
<blockquote>
<p class="quote-txt">
'Selma' beskriver indgående de mange institutionaliserede krumspring, som i 
Sydstaterne forhindrede de sorte i at stemme.
</p>
</blockquote>
</div><p>
’Selma’ beskriver indgående de mange institutionaliserede krumspring, som i 
Sydstaterne forhindrede de sorte i at stemme. Ikke kun bøllebank og 
lynchstemning, men organiseret chikane og utallige fromme bureaukratiske 
krumspring gjorde det stort set umuligt for sorte at udøve deres 
forfatningsmæssige ret. </p><p>
Der blev ved lov sat en stopper for Sydstaternes små listige gradbøjninger af 
forfatningen, men her 50 år senere har højesteret igen åbnet mulighed for, 
at de enkelte stater kan fortolke mere frit. De ikke særlig gode, gamle dage 
banker på igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2604493/filmatiseringen-af-skammerens-datter-har-alt-for-meget-fart-paa/">Filmatiseringen af 'Skammerens 
datter' har alt for meget fart på</a></p><p class=" bl-elem">
Så ’Selma’ har også et element af hvervekampagne. Det giver relevans, men også 
bagslag, at alle gode kræfter nu skal stå sammen. Der er lidt for mange 
kendte ansigter fra Oprah til Common og Cuba Gooding jr. til at være godt 
for troværdigheden. Hverken Tim Roth eller Tom Wilkinson kan i overdreven 
grad siges at ligne George Wallace og Lyndon B. Johnson, men briterne 
spiller det amerikanske drama hjem. På trods af kendisparade og groft 
strygermisbrug på musiksiden. 
</p>	
</div>
</div></body></html>
