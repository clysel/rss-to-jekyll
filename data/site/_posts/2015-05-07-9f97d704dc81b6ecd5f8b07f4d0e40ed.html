---
layout:     post
title: 	    "Sådan træner du din bækkenbund, mand"
post_author:	    
post_date:	    Thu, 07 May 2015 12:29:52 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2655628/saadan-traener-du-din-baekkenbund-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Inkontinens er udbredt blandt midaldrende mænd og støt stigende med alderen. 
</p><p>
Alene i Danmark skønnes 150.000 mænd at lide af urininkontinens, vurderer 
Kontinensforeningen. 
</p><p>
Og senest har en stor nordisk undersøgelse påvist, at 32 procent af de danske 
mænd over 55 år lider af urininkontinens i »mindre grad«, mens 7 procent 
lider af ufrivillig vandledning i »stor grad«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2647798/hver-tredje-mand-over-55-aar-kan-ikke-holde-paa-vandet/">En tredjedel af danske mænd 
over 55 år lider af inkontinens</a></p><p>
Hvad enten det skyldes sygdom eller almindelig slaphed i bækkenbunden kan 
inkontinens forebygges og afhjælpes ved at styrke bækkenbunden. 
</p><h3>
Få bedre sex 
</h3><p>
Bevægelsespædagog Søren Ekman fra Gotvedskolen i København anbefaler 4 øvelser 
til bækkenbunden og én øvelse særligt til tissetøjet. 
</p><p>
»Mændene gider ikke lave øvelser. Indtil man fortæller dem, at det også giver 
bedre sex. Så strømmer de til«, fortæller Søren Ekman. 
</p><p>
Foruden at afhjælpe og forebygge ufrivillig vandladning er en stærk bækkenbund 
nemlig med til at give bedre rejsning samt afhjælpe for tidlig sædafgang, 
understreger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE1690620/tabu-82000-danske-maend-kan-ikke-holde-paa-vandet/">Tabu: 82.000 danske mænd kan 
ikke holde på vandet</a></p><p>
Søren Ekman, som i 2006 udgav bogen 'Fra regnorm til anakonda', forklarer: 
</p><p>
»Bækkenbunden består af tre muskler, der har til opgave at lukke af i bunden 
af kroppen, så du har styr på, hvad der skal ud hvornår. Det er de samme 
muskler, der hjælper med den sidste del af rejsningen, så der er dobbelt 
udbytte«. 
</p><p>
Hvis man drypper lidt i underbukserne efter vandladning, kan det være symptom 
på, at der er noget galt, så start med at søge læge, anbefaler han. 
</p><p>
For de fleste er det dog blot et spørgsmål om træning. 
</p><h3>
Få rigtigt fat: 
</h3><p>
1. Læg dig på ryggen med bøjede ben og slap så meget af som muligt. Når du 
spænder bækkenbunden nu, skal det være så let som at lukke munden. Du skal 
kunne slappe af i baller, lår og mave, trække vejret og så blot spænde som 
hvis du skal holde på en lille prut. Spænd og slip på denne måde 10 gange i 
10 sekunder, med 10 sekunders pause. 
</p><p>
2. Stræk benene ud langs gulvet og spænd 10 sekunder i skiftevis baller og 
bækkenbund. Du skal kunne spænde den ene muskelgruppe uden at spænde i den 
anden. Gentag 10 gange. 
</p><p>
3. Nu skal du ligge med bøjede ben igen og spænde omkring 50 procent i 
bækkenbunden uden at spænde andre steder. Du skal øve dig i at holde 
spændingen i op til 30 sekunder, mens du trækker vejret roligt og fokuserer 
på det sted i bækkenbunden, du mærker spændingen tydeligst. Hvis du ikke kan 
holde spændingen i 30 sekunder, så bare rolig. Du skal du jo lige lære det. 
</p><p>
4. Til sidst lægger du dig på alle fire og spænder helt af i baller, mave og 
bækkenbund. Lad vejrtrækningen forplante sig helt ud i lænd og mave. Spænd 
af i bækkenbunden, og lad tyngdekraften hjælpe dig med at aflaste bækkenet. 
I denne stilling kan man så øge effekten ved at spænde og slippe rytmisk i 
bækkenbunden et par gange, for så at give fuldstændig slip i et minut. 
</p><h3>
Øvelse til vandladningen: 
</h3><p>
Stå i balance eller sid ned, slap af i mave, baller og bækkenbund, lad blæren 
tømme sig. Lad være med at trykke urinen ud, for du kommer til at spænde i 
maven og dermed bækkenbunden. Slut af med at spænde bækkenbunden rytmisk 3 – 
5 gange for at tømme urinrøret. 
</p><h3>
Kun 5 minutter om dagen 
</h3><p>
Træningen kan udføres hver dag og skal kun tage 5 minutter. Du skal ikke 
spænde i køen i supermarkedet, i toget eller mens du holder for rødt lys. 
Alt for mange mænd spænder for meget og for tit, hvilket giver overspændte 
muskler. Bortset fra tunge løft og vandladning. 
</p><h3 class="tvheader">Find din bækkenbund, mand!</h3>
<div class="tvplayer">
<p class="tvplayer-container" data-tvarticle-id="2657833">

</p>
<p class="art-imgdesc clip-source">
Kilde: politiken.tv / Nima Hajarzadeh 
</p>
</div><p class=" bl-elem"/>	
</div>

</div></body></html>
