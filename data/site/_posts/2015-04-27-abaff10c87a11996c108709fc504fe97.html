---
layout:     post
title: 	    "Tysk efterretningstjeneste ramt af ny NSA-skandale"
post_author:	    Adam Fribo
post_date:	    Mon, 27 Apr 2015 09:15:39 +0000
post_site:	    www.version2.dk 
post_link:	    http://www.version2.dk/artikel/tysk-efterretningstjeneste-ramt-af-ny-nsa-skandale-158457?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Den tyske efterretningstjeneste, BND, har opsnappet telefonsamtaler og emails fra europæiske forsvarsleverandører og politikere og sendt det videre til NSA.</p>

<p>Det skriver <a href="http://www.information.dk/531261">Dagbladet Information</a>.</p>

<p>BND skal blandt andet have tappet kommunikation fra verdens største dataknudepunkt i Frankfurt, og de indsamlede oplysninger omfatter blandt andet data fra franske politikere og myndigheder, forsvarsleverandøren EADS og helikopterselskabet Eurocopter.</p>

<p>Altsammen på amerikansk bestilling.</p>



<p>Allerede i 2008 blev BMD ifølge interne dokumenter opmærksom på, at der blev leveret oplysninger til NSA på et niveau, som der ifølge de tyske regler ikke var hjemmel for.</p>

<p>Alligevel oplyste den tyske efterretningstjeneste i 2013 til det tyske parlament, at alle former for dataudveksling med USA foregik inden for lovens rammer.</p>



<p>Det tyske NSA-undersøgelsesudvalg vil nu gå sagen efter i sømmene, og partiet Die Linke har decideret krævet, at efterretningschef Gerhard Schindler fratræder sin stilling.</p>

<p>»Vi vil indkalde vidner fra de ansvarlige afdelinger til afhøring. Jeg tror, at vi nok skal få kastet lys over dette komplekse emne«, siger Patrick Sensburg, der er formand for NSA-undersøgelsesudvalget.</p>
  </section>

      </div></body></html>
