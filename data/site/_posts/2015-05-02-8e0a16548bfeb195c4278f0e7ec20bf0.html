---
layout:     post
title: 	    "Dansk kraftkarl åbner finaler med EM-sølv"
post_author:	    
post_date:	    Sat, 02 May 2015 11:58:40 +0200
post_site:	    politiken.dk 
post_link:	    http://politiken.dk/sport/kano_kajak/ECE2651992/dansk-kraftkarl-aabner-finaler-med-em-soelv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
René Holten Poulsen var lige ved at sikre sig to medaljer ved lørdagens 
EM-finaler på 1.000 meter i både ener- og toerkajak i tjekkiske Racice.
</p><p>
Først snuppede René Holten Poulsen sølvmedaljen i enerkajak, mens han sammen 
med Nils Boe blev nummer fire i toerkajak, hvor kun tre 100-dele af et 
sekund adskilte parret fra bronzemedaljer.
</p><p>
I 1.000 meter enerkajak kom danskeren i mål 1,4 sekunder efter den tyske 
vinder, Max Hoff.
</p><p>
Danskeren lagde stærkt ud, men efter 500 meter satte tyskeren fart på og fik 
opbygget et forspring, som danskeren ikke kunne hente.
</p><p>
Inden de sidste 250 meter var René Holten Poulsen 1,3 sekunder efter Max Hoff, 
og trods et forsøg på en stærk slutspurt fra danskerens side udbyggede Hoff 
føringen frem mod mål.
</p><p>
I toerkajak var det til gengæld René Holten Poulsen, der sad på føringen inden 
de sidste 250 meter. Sammen med Nils Boe måtte han dog se sig slået i kampen 
om medaljer.
</p><p>
Den danske duo kom i mål så tæt efter Tjekkiets bronzevindere, at det var 
svært at se med det blotte øje.
</p><p>
Medaljer blev det heller ikke til for firerkajakken med Emma Jørgensen, Amalie 
Thomsen, Henriette Hansen og Ida Willumsen i deres finale på 500 meteren. 
Danskerne blev nummer seks cirka fire sekunder efter de hviderussiske 
vindere.
</p><p class=" bl-elem">
Søndag er René Holten Poulsen også repræsenteret i to finaler. Først gælder 
det sprintdistancen 500 meter og dernæst den tidobbelte distance.
</p>	
</div>

</div></body></html>
