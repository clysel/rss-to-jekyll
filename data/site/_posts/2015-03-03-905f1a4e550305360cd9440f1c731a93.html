---
layout:     post
title: 	    "Kæmpe andelsboligforening vil tilbagerulle syv års betalinger til Nykredit"
post_author:	    
post_date:	    Tue, 03 Mar 2015 13:32:58 +0100
post_site:	    politiken.dk 
post_link:	    http://politiken.dk/oekonomi/bolig/ECE2571319/kaempe-andelsboligforening-vil-tilbagerulle-syv-aars-betalinger-til-nykredit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Andelsboligforeningen Hostrups Have lægger an til at indlede en retssag mod 
Nykredit for at slippe ud af to renteswapaftaler, som har presset 
foreningens økonomi helt i bund gennem længere tid. Det skriver foreningen 
på sin hjemmeside, efter at et flertal af de fremmødte på en ekstraordinær 
generalforsamling sidste uge, stemte for at stævne pengeinstituttet. 
</p><p>
Beslutningen er endnu ikke endeligt formaliseret, da generalforsamlingen ikke 
var beslutningsdygtig. Derfor må foreningen gennem en ny ekstraordinær 
generalforsamling den kommende tid for endeligt at bekræfte det retslige 
skridt. 
</p><p>
Sker det, vil Hostrups Have i retten hævde, at Nykredit gav foreningen 
mangelfuld rådgivning om Swap-aftalerne i 2007, og at foreningen derfor skal 
stilles som om, de aldrig var blevet indgået. 
</p><p>
Det vil i praksis betyde et krav om, at alle foreningens betalinger til 
Nykredit i henhold til aftalerne mellem 2007 og 2014 skal tilbagerulles, 
fremgår det af en redegørelse fra foreningens advokat, Christian 
Schwarz-Hansen i bilagene til den afholdte generalforsamling. 
</p><p>
Ifølge advokatens opgørelse, vil det påføre Nykredit tab svarende til rundt 
regnet 650 millioner kroner, hvis Hostrups Have vinder en kommende retssag, 
der dermed vil blive Danmarkshistoriens største retssag om finansiering af 
andelsboliger. 
</p><h3>
Radiotavshed i Hostrups Have 
</h3><p>
Hostrups Have ligger på Frederiksberg og er landets største 
andelsboligforening med 678 lejligheder. Beboerne købte ejendommen for 1,1 
milliard i 2007, og indgik på Nykredits anbefaling to Swap-aftaler for at 
sikre foreningen mod rentestigninger. Renten faldt dog i stedet drastisk, og 
aftalen beløber sig i dag til en negativ værdi for foreningen på over 650 
millioner kroner. 
</p><p>
Formand Ulrik Kjeldsen, har ikke ønsket at udtale sig til Politiken, før den 
kommende ekstraordinære generalforsamling er afholdt. Samme besked giver 
foreningens advokat, Christian Schwarz-Hansen. 
</p><p>
»Indtil videre henviser vi til det offentliggjorte materiale, som ligger på 
vores hjemmeside«, sagde Ulrik Kjeldsen til Politiken efter den første 
generalforsamling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE808622/vrede-kunder-vinder-over-jyske-bank/">Vrede kunder vinder over Jyske 
Bank</a></p><p>
Direktøren for Andelsboligforeningernes Fællesrepræsentation, byder den 
sandsynlige retssag velkommen. Han henviser til, at domstolene tidligere har 
understreget bankernes rådgivningspligt: 
</p><p>
»Den byretsdom, der ligger på området mod Jyske Bank, lagde vægt på, at banken 
har en meget stor pligt til at informere beboerne om så komplekse produkter. 
Det kan være interessant at få afklaret det også i Hostrup Have,« siger Jan 
Hansen til <a class=" bl-elem" href="http://finans.dk/finans/finans/ECE7499077/Nykredit-rammes-af-Danmarks-st%C3%B8rste-andelssag/">Finans.</a></p><h3>
Nykredit ærgrer sig 
</h3><p>
Nykredit derimod henviser til, at Pengeinstitutankenævnet har undersøgt og 
sagt god for den rådgivning, pengeinstituttet ydede i Hostrups Haves 
tilfælde. 
</p><p>
»Vi har siden i en møderække med Hostrups Have søgt at finde frem til en 
løsning, der forbedrer deres økonomiske situation, og som begge parter kan 
leve med. Derfor ærgrer det os, hvis der kommer en stævning. Det gør det 
sværere at holde den konstruktive dialog i live, når der samtidigt er et 
retligt spor i sagen. Vi vil naturligvis hellere møde Hostrups Have i dialog 
end i retssalen,« siger koncerndirektør Anders Jensen til Finans. 
</p><h3>
Tabte til anden Frederiksberg-forening 
</h3><p>
Det er ikke første gang, at Nykredit mødes i retten med utilfredse 
andelsboligforeninger. I december sidste år vandt foreningen Duegården, en 
anden af landets helt store foreninger, retten til at gå konkurs i Sø- og 
Handelsretten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2489688/123-andelshaveres-sejr-i-retten-kan-koste-nykredit-en-halv-milliard/">123 andelshaveres sejr i 
retten kan koste Nykredit en halv milliard</a></p><p>
Frederiksberg-foreningens beboere kan, hvis Nykredit også taber den anlagte 
ankesag, få lov til at makulere deres andelsbeviser og i stedet blive boende 
som lejere. I kroner og ører vil det påføre Nykredit tab for et trecifret 
millonbeløb. 
</p><p>
Ankesagen skal for retten til juni. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2490093/nykredit-overrasket-over-dyrt-nederlag-til-andelsboligforening/">Nykredit overrasket over dyrt 
nederlag til andelsboligforening</a></p>	
</div>
</div></body></html>
