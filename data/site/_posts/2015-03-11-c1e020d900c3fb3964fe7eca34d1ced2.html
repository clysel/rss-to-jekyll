---
layout:     post
title: 	    "London: Sælgerne holder vejret til efter valget "
post_author:	    
post_date:	    Wed, 11 Mar 2015 21:33:36 +0100
post_site:	    politiken.dk 
post_link:	    http://politiken.dk/oekonomi/bolig/ECE2582568/london-saelgerne-holder-vejret-til-efter-valget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke, fordi der er mangel på mennesker, der er parat til at give næsten 
hvad som helst for at få lov til at bo i London. 
</p><p>
I sidste uge blev en etværelses lejlighed i Londons eksklusive bydel Mayfair 
sat til leje for næsten 13.000 kroner om måneden. 
</p><p>
Inden for den første halve time havde udlejeren fået mere end 200 
henvendelser. Og 40 minutter efter at billederne af en lejlighed på 
størrelse med et velvoksent badeværelse var sat på nettet, var den udlejet. 
</p><div class="art-fakta article-box">
<h4 class="">
Serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i seks af verdens storbyer. 
</p>
</div>
</div><p>I gennemsnit har hvert eneste ejendomsmæglerkontor i London 353 
interesserede købere registreret, men 47 lejligheder til salg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/">Manhattan: Luksuslejligheder 
skyder op som tomme glassøjler </a></p><p>
Londons ejendomspriser har aldrig været lave. Tilstrømningen af nye mennesker, 
der kommer til den britiske hovedstad hver eneste dag, sikrer, at 
efterspørgslen overgår udbuddet, og at Londons ejendomspriser er blandt de 
højeste i verden. 
</p><p>
Læg dertil, at udenlandske investorer frit kan investere i London-ejendomme, 
hvis de ellers har råd til det. Uden at der er bopælspligt. 
</p><p>
Omkring 49 procent af Londons borgere vurderer selv, at det er udenlandske 
investorer, der opkøber ejendomme med henblik på senere at sælge dem med 
stor fortjeneste. 
</p><p>
Og der må være noget om snakken. I eksempelvis The Heron, der er en af Londons 
nyeste og dyre lejlighedsblokke, har omkring 25 procent af de nye ejere ikke 
hentet nøglen til deres hoveddør endnu. Et år efter at bygningen var 
indflytningsklar. 
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? Så 
skulle du bare se New York, Stockholm og Oslo</a></p><p class="art-ext article-box">

</p><p>I Storbritannien er det 10 kommuner i London, der besætter top-10 over de 
dyreste steder i landet, man kan bosætte sig. 
</p><p>
I Chelsea og Kensington, der ligger på en ubetinget førsteplads over det 
dyreste sted i Storbritannien at anskaffe sig en bolig, ligger 
kvadratmeterprisen et solidt stykke over 100.000 kroner. 
</p><h3>
Fra London med knust hjerte 
</h3><p>
Bare at forsøge at komme ind på ejendomsmarkedet i London kan virke som et 
håbløst projekt for mange. 
</p><p>
I den britiske hovedstad må 11 procent af de borgere, der har fået sig et 
boliglån, lægge mere end 50 procent af deres disponible indkomst for at 
betale af på huset.
</p><p>
For nogle bliver det for meget – i en sådan grad, at de er nødt til modvilligt 
at forlade byen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har ikke råd til at bo her. Hvis jeg kunne, ville jeg komme tilbage med 
det samme, og det knuser mit hjerte, at jeg ikke kan
</p>
<p class="sender">
tidligere londoner 
</p>
</blockquote>
</div><p> I de seneste måneder har dr. Rebecca Ross fra Central Saint Martins 
hørt folks forklaringer på, hvorfor de må forlade London, og bagefter har 
hun sat deres svar op på store billboards rundt om i London. 
</p><p>
»Jeg har ikke råd til at bo her. Hvis jeg kunne, ville jeg komme tilbage med 
det samme, og det knuser mit hjerte, at jeg ikke kan«, fortæller en 
tidligere londoner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2582564/paris-mange-bliver-tvunget-ud-i-i-omegnen-af--byernes-by/">Paris: Mange flytter ud i 
omegnen af i byernes by</a></p><p>
Priserne er støt stigende, og alene siden sidste år er priserne i 
London-bydelen Camden steget med 15 procent, og de fleste steder kan 
niveauet nu matche og til tider overgå markedspriserne i 2007, inden 
finanskrisen ramte. 
</p><p>
Det er den britiske regering selv, der har været med til at øge efterspørgslen 
ved at iværksætte et program, der skal give førstegangskøbere en økonomisk 
håndsrækning, så de har en chance for at komme ind på ejendomsmarkedet. 
</p><h3>
Nervøst marked 
</h3><p>
Ifølge den britiske sammenslutning af ejendomsmæglere, National Association of 
Estate Agents, er der dog tegn på, at markedet viser en mindre afkøling. 
</p><p>
»Der synes at være en smule færre boliger til salg og en smule færre 
mennesker, der efterspørger dem«, siger administrerende direktør Mark 
Hayward. Han påpeger også, at køberne er blevet bedre til at forsøge at 
forhandle sælgerne ned til en pris, der er mere realistisk, i forhold til 
hvad markedet kan bære. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2582566/buenos-aires-30-procent-af-prisen-betales-under-bordet/">Buenos Aires: 30 procent af 
prisen betales under bordet</a></p><p>
Ifølge en rapport fra den britiske ejendomsmæglerkæde Chesterton skyldes 
nedkølingen, at briterne venter på at se resultatet af valget, der finder 
sted 7. maj. Både købere og sælgere er nervøse for konsekvenserne af, hvem 
der sidder med magten, når stemmerne er talt op. 
</p><p class=" bl-elem">
Kæden vurderer, at en konservativ regering vil få boligpriserne til at stige 
med yderligere 6 procent, mens en Labour-regering kan få indvirkning på 
renten, og bankernes appetit på at yde boliglån risikerer at mindskes. 
</p>	
</div>
</div></body></html>
