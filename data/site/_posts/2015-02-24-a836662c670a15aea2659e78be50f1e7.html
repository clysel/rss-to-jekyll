---
layout:     post
title: 	    "Linux-kernen skifter til versionsnummer 4.0"
post_author:	    Jesper Stein Sandal
post_date:	    Tue, 24 Feb 2015 09:18:40 +0000
post_site:	    www.version2.dk 
post_link:	    http://www.version2.dk/artikel/linux-kernen-skifter-til-versionsnummer-40-85116?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det blev til et helt friskt versionsnummer til Linux-kernen med den seneste opdatering. Linux-kerne-general Linus Torvalds valgte efter en afstemning, at det var tid til at gå fra versionsnummer 3 til 4.0. <a href="http://lkml.iu.edu/hypermail/linux/kernel/1502.2/04059.html">Det skriver han i en mail til kerne-mailinglisten</a>.</p>

<p>Man skal dog ikke lægge nogen særlig fortolkning i versionsnummeret. Godt nok er der tale om en stor bunke opdateringer og forbedringer, men der er ingen verdensomstyrtende ændringer i kernen.</p>

<p>Når det er værd at bide mærke i skiftet af versionsnummer, så skyldes det, at det hidtil har været en sjælden foreteelse i Linux-kernen. I mere end 15 år begyndte kernens versionsnummer således med 2, og det var først ved Linux-kernens 20 års fødselsdag, at det blev opgraderet til 3.0.</p>

<p>Dengang var der heller ikke tale om, at den version, hvor skiftet fandt sted, indeholdt revolutionerende nyheder, men til gengæld gav skiftet problemer visse steder, hvor der ikke var taget højde for det. Linus Torvalds forventer færre problemer denne gang.</p>

<p>Til gengæld vil nogle af dem, der stemte for at give versionsnummeret et nøk opad, måske begynde at se frem til, at computerne i skikkelse af Skynet overtager Jorden. Et af argumenterne for at gå til version 4.0 var, at <a href="http://www.version2.dk/artikel/linux-kernen-skifter-til-versionsnummer-40-85116?utm_medium=feed&amp;utm_source=version2.dk&amp;utm_campaign=it_nyheder">en Reddit-bruger</a> havde fundet et skærmdump fra Terminator: Salvation, hvor det fremgår, at Skynet benytter en særlig udgave af Linux-kerne version 4.1.15 i Terminator T-800. Det er den Terminator-model, der fra filmene er kendt i skikkelse af Arnold Schwarzenegger.</p>
  </section></div></body></html>
