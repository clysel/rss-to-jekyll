---
layout:     post
title: 	    "Boko Haram flygter fra bomberegn over skovområde"
post_author:	    
post_date:	    Sat, 21 Feb 2015 13:36:34 +0100
post_site:	    politiken.dk 
post_link:	    http://politiken.dk/udland/ECE2557213/boko-haram-flygter-fra-bomberegn-over-skovomraade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Militante fra terrorgruppen Boko Haram har angrebet en mindre ø på Nigers side 
af Tchad-søen. 
</p><p>
Det bekræfter to sikkerhedskilder i Niger over for Reuters. Episoden var den 
seneste i en række angreb nær Tchad-søen. 
</p><p>
»Der var voldsomme kampe med tunge våben og maskinpistoler fra omkring klokken 
20 lokal tid«, fortæller en indbygger fra nabolandsbyen N'Guigmi, som Boko 
Haram forsøgte at indtage tidligere på måneden. 
</p><p>
Søen forsyner mere end 20 millioner mennesker i landene omkring søen - 
Cameroun, Tchad, Niger og Nigeria - med vand. Det sumpede område omkring 
søen har gennem længere tid fungeret som tilflugtsted for Boko Haram, og den 
seneste tid har Boko Haram gennemført adskillige angreb i det økonomisk og 
økologisk vigtige område. 
</p><p>
I sidste uge angreb den sunnimuslimske islamistgruppe fra motoriserede kanoer 
et fiskersamfund i Tchad. Det var første gang, det kunne bekræftes, at Boko 
Haram, der ellers primært opererer i Nigeria, har angrebet ind i Tchad. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2545711/boko-haram-draeber-for-foerste-gang-i-tchad/">Boko Haram dræber for første 
gang i Tchad</a></p><p>
Nigerias militær har i den forløbne uge intensiveret sin ellers udskældte 
indsats over for Boko Haram. Bombefly angreb torsdag træningslejre, 
våbenlagre og militærkøretøjer under Boko Harams kontrol i den nordøstlige 
del af Samibasi-skoven. Det var herfra, at en del af 200 kidnappede 
skolepiger fra landsbyen Chibok flygtede sidste år. Trods flyovervågning af 
skovområdet er det ikke lykkedes at lokalisere de forsvundne piger. 
</p><p>
»Et stort antal terrorister er blevet dræbt, og mange dasker nu rundt i 
skovområdet og ud af de ramte baser«, siger talsmand for Nigerias hær 
generalmajor Chris Olukolade. 
</p><p>
Der er adskillige meldinger om, at Boko Haram-krigere på flugt fra bombefly 
har hævnet sig på lokale samfund. 21 indbyggere i landsbyerne Gatamarwa, 
Makalama og Layhawul tæt på Chibok blev i går dræbt, oplyser 
sikkerhedskilder til Reuters. 
</p><p>
»De omringede markedet og begyndte at skyde«, fortæller Maina Chibok, der ikke 
selv så angrebet, men som ankom til Gatamarwa kort efter. »Der var kaos 
overalt«, fortæller hun til Reuters. 
</p><h3>
I marts slutter nabolande sig til Nigerias militær 
</h3><p>
Presset på Boko Haram er gennem den seneste måned blevet øget, og fra 
slutningen af marts intensiveres presset, når land- og luftstryker fra 
Niger, Tchad og Cameroun træder til. Nigerianske styrker har den seneste uge 
dræbt flere end 300 Boko Haram-krigere, oplyser militæret, der dog tidligere 
er blevet beskyldt for at overdrive fjendens tabstal. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2540926/boko-haram-angriber-i-cameroun-og-niger/">Boko Haram angriber i Cameroun 
og Niger</a></p><p>
Torsdag frigav Boko Haram 158 kvinder og børn, som var blevet taget til fange 
i forbindelse med et angreb på landsbyen Katarko, skriver lokale medier 
ifølge Reuters. 
</p><p>
Forhenværende britisk premierminister Gordon Brown, der nu er FN's særlige 
udsending for global uddannelse, forsøgte i går at appellere til Boko Haram 
om også at løslade de sidste af de 200 kidnappede Chibok-skolepiger. 
</p><p>
»Nu har de løsladt nogle fanger, så bør de også løslade dem alle. Boko Haram 
stabler den ene grusomhed oven på den næste ved ikke at frigive pigerne«, 
sagde han i går i en skriftlig kommentar. 
</p><p class=" bl-elem">
De forsvundne skolepiger fra Chibok er alle mellem 16 og 18 år. De var ved at 
læse til eksamen, da de sidste år blev kidnappet af Boko Haram. 
</p>	
</div>
</div></body></html>
