---
layout:     post
title: 	    "»Katastrofalt« og »uigennemtænkt«: Eksperter giver drøje hug til regeringens børnepakke"
post_author:	    
post_date:	    Fri, 13 Mar 2015 22:53:39 +0100
post_site:	    politiken.dk 
post_link:	    http://politiken.dk/indland/ECE2587269/katastrofalt-og-uigennemtaenkt-eksperter-giver-droeje-hug-til-regeringens-boernepakke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da statsminister Helle Thorning-Schmidt (S) indledte sin nytårstale 1. januar, 
skete det med et klart budskab til befolkningen: »Vi skal have bedre 
daginstitutioner, end vi har i dag«. 
</p><div class="art-quote article-box">
<p class="quote"/>
<blockquote>
<p class="quote-txt">
Det er uheldigt og virker meget uigennemtænkt og ikke i trit med den 
forskning, der er på området
</p>
<p class="sender">
Grethe Kragh-Müller, børnepsykolog og lektor ved Aarhus Universitet 
</p>
</blockquote>
</div><p>
I løbet af de kommende uger fremlægger regeringen sin store børnepakke på 
daginstitutionsområdet. </p><p>
Men allerede nu lyder meldingen fra Socialdemokraterne, at børnepakken ikke 
indeholder flere voksne til vuggestuer og børnehaver. 
</p><h3>
Kræver bedre normering 
</h3><p>
Det får to af landets førende forskere på feltet til at kalde regeringens 
udspil for »uigennemtænkt« og »katastrofalt«. For uden en bedre normering 
får man ikke en bedre hverdag i de pressede daginstitutioner, lyder det fra 
forskerne. 
</p><p>
»Det er uheldigt og virker meget uigennemtænkt og ikke i trit med den 
forskning, der er på området. Normeringen er i dag alt for dårlig«, siger 
Grethe Kragh-Müller. 
</p><p>
Hun er børnepsykolog og lektor ved Institut for Uddannelse og Pædagogik, 
Aarhus Universitet, og medforfatter på en ny undersøgelse om trivsel og 
kvalitet i daginstitutioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2575704/kvaliteten-i-boernehaven-bliver-vaerre-med-over-20-ansatte-per-leder/">Kvaliteten i børnehaven bliver 
værre med over 20 ansatte per leder</a></p><p>
»Man bliver nødt til at have flere voksne, ellers får man flere børn, der får 
det svært, når de skal i skole i forhold til følelsesmæssigt og 
koncentrationsmæssigt at være parat til at klare skolen. Og så kan de ikke 
lære noget«, siger forskeren. 
</p><div class="art-quote article-box">
<p class="quote"/>
<blockquote>
<p class="quote-txt">
En børnepakke uden bedre normering er jo katastrofal. Hvis man som politiker 
kunne tage sig sammen til at læse forskningen, vil man se klart, at 
normering er fuldstændig afgørende for kvaliteten i daginstitutionerne
</p>
<p class="sender">
Dion Sommer, professor, Psykologisk Institut ved Aarhus Universitet 
</p>
</blockquote>
</div><p>
I år 2000 var der 5,2 vuggestuebørn per voksen og 9,7 børnehavebørn per voksen 
i gennemsnit i de danske daginstitutioner. I 2014 var tallet steget til 6,5 
børn per voksen i vuggestuerne og 11,8 børnehavebørn per voksen. </p><p>
Det viser en analyse fra analyseinstituttet Bureau 2000, der blandt andet er 
baseret på et særtræk fra Danmarks Statistik. Tallene er et udtryk for det 
antal voksne, der reelt er sammen med børnene og eksempelvis ikke bruger tid 
på papirarbejde. 
</p><h3>
Ikke »nær tilstrækkeligt«
</h3><p>
I 2011 afsatte regeringen 500 millioner kroner årlig til daginstitutionerne, 
dog uden at pengene blev øremærket til flere voksne. 
</p><div class="art-quote article-box">
<p class="quote"/>
<blockquote>
<p class="quote-txt">
Vi gør, hvad vi kan, med den normering, der er. Men står man alene med mange 
børn, risikerer vi at overse deres signaler
</p>
<p class="sender">
lisa Bergmann, formand for pædagogernes fagforening, Bupl 
</p>
</blockquote>
</div><p>
Siden er der på finansloven for 2015 afsat yderligere 250 millioner kroner til 
børneområdet, denne gang øremærket flere pædagoger. </p><p>
Det er godt, men ikke »nær tilstrækkeligt«, siger Dion Sommer, der forsker i 
blandt andet daginstitutioner og er professor på Psykologisk Institut ved 
Aarhus Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/trivsel/ECE2518531/forsker-bedre-institutioner-kraever-flere-paedagoger/">Forsker: Bedre institutioner 
kræver flere pædagoger</a></p><p>
»En børnepakke uden bedre normering er jo katastrofal. Hvis man som politiker 
kunne tage sig sammen til at læse forskningen, vil man se klart, at 
normering er fuldstændig afgørende for kvaliteten i daginstitutionerne. Det 
her er meget alvorligt«, siger Dion Sommer. 
</p><p>
Når pædagogerne er alene med mange børn, har det konsekvenser, fortæller Elisa 
Bergmann, formand for pædagogernes fagforening, Bupl: 
</p><p>
»Vi gør, hvad vi kan, med den normering, der er. Men står man alene med mange 
børn, risikerer vi at overse deres signaler. Børnene vil føle sig fortabt, 
hvis ikke de føler sig set og hørt«. 
</p><h3>
S: Ikke altafgørende 
</h3><p>
Mens regeringen ikke vil sikre en bedre normering, kommer støttepartiet SF nu 
med en børnepakke med hovedfokus på flere voksne i daginstitutionerne. 
</p><p>
»Al fagkundskaben og alle praktikerne siger, at nedgangen i normeringen 
forringer børnenes trivsel og udviklings- og læringsmuligheder. Derfor må vi 
sætte ind«, siger SF’s socialordfører, Trine Pertou Mach. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2524317/leder-paa-fritidshjem-intet-viser-at-store-institutioner-gavner-boernene/">Leder på fritidshjem: Intet 
viser, at store institutioner gavner børnene</a></p><p>
SF vil afsætte to milliarder kroner i den kommende valgperiode til 5.000 flere 
voksne i daginstitutioner og dermed tre børn per voksen i vuggestuerne og 
seks børn per voksen i børnehaverne. Samme normering anbefaler både Grethe 
Kragh-Müller og Dion Sommer. 
</p><p>
Socialdemokraternes børneordfører, Annette Lind, forklarer fraværet af 
normering i regeringens børnepakke med, at »regeringen allerede har fundet 
750 millioner kroner om året til børneområdet«: 
</p><p class=" bl-elem">
»Vi anerkender helt klart, at normering er vigtigt og spiller en rolle for 
kvaliteten, men vi ved også, at normering ikke er det eneste, der spiller 
ind i forhold til trivsel og læring«. 
</p>	
</div>
</div></body></html>
