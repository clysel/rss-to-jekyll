---
layout:     post
title: 	    "Ustabil skorsten i Odense kan væltes på 12 timer"
post_author:	    Ulrik Andersen
post_date:	    Wed, 04 Mar 2015 15:34:13 +0000
post_site:	    ing.dk 
post_link:	    http://ing.dk/artikel/ustabil-skorsten-i-odense-kan-vaeltes-paa-12-timer-174533
---
<html><body><div><section class="body"><p>Politiet i Odense overvejer i øjeblikket, hvordan en stor skorsten på Grønløkken skal fjernes. I løbet af natten faldt ét af skorstenens syv metalbånd ned og ramte en bil, der var parkeret ved siden af skorstenen, og da Odense Brandvæsen i dag blev gjort opmærksom på hændelsen, valgte de at afspærre området omkring skorstenen, og politiet har evakueret de nærmeste bygninger.</p>
			<p>»Foreløbig er status, at skorstenen skal ned. Det er bare et spørgsmål, om den skal den ene eller den anden vej,« sagde Fyns Politis indsatsleder Winnie Lund tidligere i dag til Fyens Stiftstidendes hjemmeside,<a href="http://www.fyens.dk/odense/I-fare-for-at-vaelte-Stor-skorsten-skal-spraenges/artikel/2671307"> Fyens.dk</a>.</p>
			<p><figure class="plugin right zoomable"><img data-original-image="http://ing.dk/sites/ing/files/2015-03-04.jpg" src="http://ing.dk/sites/ing/files/styles/w1120_media_right/public/2015-03-04.jpg?itok=_w4Dax6U" alt=""/><figcaption> Skorstenen på Grønløkken i Odense står med så stor afstand til de omkringliggende bygninger, at den sagtens kan sprænges - forudsat, at der bliver sat beskyttelse op til at fange eventuelle vildfarne mursten. Men om politiet vælger den metode eller traditionel nedrivning er endnu uvist. </figcaption></figure></p>
			<p>Og det kan man meget hurtigt klare, siger sprængningsleder Mikkel Lerdrup fra Dansk Sprængnings Service.</p>
			<p>»Hvis man vil sprænge den, kan man få den ned 12-24 timer efter, du har taget beslutningen.«</p>
			<p>Den høje murede skorsten i Odense er af en type, som sprængningsfirmaerne har revet mange ned af. Så den tekniske fremgangsmetode er kendt.</p>
			<p>»Det er mest et spørgsmål om, hvordan man gør det sikkert for dem, der skal hen og placere sprængstoffet. Enten kan man lave en stor beregning af, hvor stabil skorstenen er, eller man kan etablere en form for dække over dem, når de skal ind med sprængladningerne.«</p>
			<p>Skorstenen står ud til en parkeringsplads, så der er plads til at lægge den ned. Men hvis sprængning vurderes at være for farligt, kan skorstenen i stedet rives ned fra en lift.</p>
			<p>»En lift kan holde 25 meter væk og løfte en mand ind, som kan rive den ned oppefra. Det vil betyde, at der vil falde ting ned, så området skal spærres af, og det kan let komme til at tage en uges tid,« vurderer Mikkel Lerdrup.</p>
		</section></div></body></html>
