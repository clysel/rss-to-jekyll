---
layout:     post
title: 	    "Marine Le Pen udløser total panik hos rivalerne"
post_author:	    
post_date:	    Sun, 22 Mar 2015 13:06:13 +0100
post_site:	    politiken.dk 
post_link:	    http://politiken.dk/udland/ECE2598961/marine-le-pen-udloeser-total-panik-hos-rivalerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>vigtigt lokalvalg</p><p>fakta</p>
<div class="fakta-body" data-buildingblock="embedded_factboxlink">
<p><b>Valget </b>til de franske amtsråd løber over to omgange, i dag og 29. 
marts. <b>De bedst</b> placerede kandidater i hver kreds går videre til 
anden omgang.
</p><p><b>Valget tegner</b> til at blive en katastrofe for socialister, der styrer 58 
af de 101 franske amter. Kommunisterne styrer to.
</p><p><b>Trods mulighed</b> for 25-30 pct. af stemmerne ventes Nationalfronten på 
grund af valgsystemet kun at vinde et eller to departementer. 
</p><p><b>Valgdeltagelsen</b> bliver lav, men alligevel tillægger både politikere og 
eksperter valget stor landspolitisk beslutning. 
</p><p class=" bl-elem"/>
</div>
</div><p>
Marine Le Pen og hendes indvandrerfjendtlige parti Front National kan regne 
med 30 pct. af stemmerne ved valget til de franske amtsråd i dag, hvis 
meningsmålingerne holder stik. 
</p><p>
Præsident François Hollandes socialister og forgængeren Nicolas Sarkozys 
konservative er panikslagne. 
</p><p>
»Jeg er bange for, at mit land bliver knust mod Nationalfronten«, sagde 
premierminister Manuel Valls forleden. 
</p><p>
»Tror De ikke, at Nationalfronten med 25 pct. ved EU-valget sidste år, måske 
30 pct. nu og videre i den dur kan vinde et præsidentvalg? Ikke i 2022 eller 
2029, men i 2017«, sagde han på radiostationen Europe 1. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2469367/marine-le-pen-gaar-nu-direkte-efter-magten/">Marine Le Pen går nu direkte 
efter magten</a></p><p>
Udtalelsen vakte stor opsigt, men Louise Martin, som er på indkøb i 
supermarkedet Match i byen Hénin-Beaumont, synes, det er o.k., at Front 
Nationals leder, Marine Le Pen, vinder: »Hun fortjener at vinde. Vi har haft 
højre, nu har vi venstre, og hvad er resultatet? Lønninger, man ikke kan 
leve af, lavere pensioner, højere arbejdsløshed og flere unge indvandrere, 
som ikke vil arbejde eller gå i skole«. 
</p><h3><b>På rette kurs</b></h3><p>
Den unge kvinde er stolt af, at byen med godt 26.000 indbyggere er kommet på 
landkortet, efter at vælgerne sidste år valgte 42-årige Steeve Briois fra 
Front National til byens borgmester. 
</p><p>
»Han lytter til folk, og han er ærlig. Vi er dødtrætte af korrupte politikere, 
som vi har haft mange af, og påstandene om racisme holder slet ikke. Efter 
et år med Steeve Briois er byen ved at komme på rette kurs«, siger hun. 
</p><p>
Den beskrivelse står hun ikke alene med. I en café få hundrede meter fra 
rådhuset er gæsterne enige om en ting, selvom de langtfra alle stemmer på 
Nationalfronten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2446786/upopulaer-hollande-laegger-sig-fladt-ned-i-tv-optraeden/">Upopulær Hollande lægger sig 
fladt ned i tv-optræden</a></p><p>
»Et par skoler bliver moderniseret, vejene bliver lappet, og kommunen 
interesserer sig for de ældre«, lyder det fra en ældre mand, og en ung 
håndværker tilføjer: »Ja, og kommuneskatten bliver sat ned«. 
</p><p>
Begejstringen er mindre i kebab-butikken overfor. »Vi bliver selvfølgelig ikke 
forfulgt. Men vi hører hele tiden om, at vi skaber problemer, og at vi 
koster penge. Stemningen har forandret sig«, siger en handelsskoleelev med 
nordafrikansk oprindelse. 
</p><p>
Men hovedparten af indbyggerne er tilfredse. »I tilfælde af kommunalvalg i 
morgen ville Steeve Briois få 60 pct. af stemmerne allerede i første 
valgrunde«, lyder vurderingen fra en lokal journalist. 
</p><p>
Steeve Briois er en venlig mand, som et tidsskrift for politiske journalister 
tidligere på året valgte som ’årets lokalpolitiker’. 
</p><p>
Han er også medlem af EU-parlamentet, og han var indtil december sidste år 
generalsekretær for Nationalfronten. Steeve Briois var og er en af Marine Le 
Pens nærmeste medarbejdere i partiet. Han støtter helhjertet den ’sociale’ 
linje, som tiltaler arbejdere og funktionærer, og som gør dybe indhug i 
Socialistpartiets traditionelle vælgerskare. 
</p><p>
Marine Le Pen lægger ikke skjul på, at Hénin-Beaumont sammen med Fréjus nede 
ved Middelhavet er Nationalfrontens udstillingsvindue, og alle sejl bliver 
sat til for at fremstille partiet som kompetent og ansvarligt. 
</p><p>
»Det er nødvendigt. Vi bliver overvåget«, siger en af Nationalfrontens ledere, 
Bruno Bilde, der er medlem af byrådet i Hénin-Beaumont, og borgmesteren 
tilføjer: »Overvåget – og stigmatiseret«. 
</p><h3><b>Satser på økonomien</b></h3><p>
For indbyggerne er økonomien afgørende, og her har partiet hentet en kapacitet 
i form af Jean-Richard Sulzer, tidligere kabinetschef i et ministerium og 
professor i økonomi ved Dauphine-Universitetet i Paris, der er 
internationalt berømt for sit økonomiske fakultet. 
</p><p>
»Vi overtog et kaos fra det foregående, socialistiske bystyre, og vi havde kun 
få uger til at lave et nyt budget for 2014«, siger Jean-Richard Sulzer. 
Socialisterne var stadig groggy efter dommen for underslæb og dokumentfalsk 
over byens socialistiske borgmester i perioden 2001-2009, Gérard 
Dallongeville. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ep_valg/ECE2299860/eksperter-ja-de-hoejrenationale-gaar-frem---men-slaa-nu-lige-koldt-vand-i-blodet/">Eksperter: Ja, de 
højrenationale går frem - men slå nu lige koldt vand i blodet</a></p><p>
»Kommunens øverste embedsmænd var væk. Vi måtte hurtigt ansætte nogle andre, 
og vi opdagede, at alle kontrakter var indgået med virksomheder, som var 
gode venner med socialisterne. Det er slut nu. Vi sparer hundredtusindvis af 
euro ved bare at overholde reglerne om at sende ting i udbud – og så passe 
på«, lyder det fra Jean-Richard Sulzer. 
</p><p>
Ifølge Jean-Richard Sulzer bliver alle udgifter nu gået efter med tættekam. 
»Vi har allerede sparet mange penge på driften af kommunen, og vi bruger 
pengene til at nedsætte skatten og øge investeringerne«. De er steget fra 
5,6 millioner euro i det sidste år under det foregående bystyre til 12,5 
millioner euro i 2015. 
</p><h3><b>Mod sociale snydere</b></h3><p>
Samtidig falder gælden, hvilket tal fra statslige revisionsenheder bekræfter. 
</p><p>
»Det er rigtigt. Men borgmesteren skærer i sociale ydelser til de dårligst 
stillede, og han er især på udkig efter indvandrere«, lyder det inde i 
kommunisternes lokale få hundrede meter fra rådhuset. Her klager man også 
over, at støtten til antiracistiske organisationer er sløjfet. Det afviser 
Bruno Bilde fra Nationalfronten: »De andre delte ud til deres venner. Det 
var hamrende ulovligt«. 
</p><p>
Også andre steder i landet er Nationalfronten på vagt mod ’socialt snyderi’. 
»Det er den ærlige arbejder eller funktionær, som betaler for alle dem, der 
snyder«, siger Bruno Bilde, og det tema vækker genlyd i store dele af 
befolkningen. 
</p><p>
Han afviser, at kommunen især går efter franskmænd med indvandrerbaggrund og 
nye indvandrere, og borgmester Steeve Briois er i modsætning til flere af 
Nationalfrontens kandidater andre steder i landet meget moderat, når han 
taler om indvandrere. 
</p><p class=" bl-elem">
Men også i Hénin-Beaumont er udlændinge et af Nationalfrontens foretrukne 
temaer. »Vi lægger ingen for had«, siger Steeve Briois. »Men den 
ukontrollerede indvandring svækker vores økonomi. Det må stoppe nu«. 
</p>	
</div>
</div></body></html>
