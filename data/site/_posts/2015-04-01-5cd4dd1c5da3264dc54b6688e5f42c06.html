---
layout:     post
title: 	    "Ny australsk lov vil give rettighedshavere frit spil til at lukke websites"
post_author:	    Martin Bernth
post_date:	    Wed, 01 Apr 2015 13:41:39 +0000
post_site:	    www.version2.dk 
post_link:	    http://www.version2.dk/artikel/ny-australsk-lov-vil-give-rettighedshavere-frit-spil-til-lukke-websites-129858?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Australske forkæmpere for det frie internet er bekymrede over et nyt lovforslag, der vil gøre det retslige slagsmål om krænkelser af ophavsret til så ensidig en affære, at rettighedshavere vil få noget nær frit spil.</p>

<p><a href="http://www.zdnet.com/article/rights-holders-could-get-sites-blocked-without-evidence/">Det skriver ZDNet.</a></p>

<p>Lovforslaget skal gøre det lettere for rettighedshavere at blive udstyret med et påbud til internetudbyderne om at lukke for et website, der krænker deres indhold. Men lovforslaget lægger blandt andet op til, at kun websites uden for Australien må sagsøges, og samtidig har kun klagerne, den anklagede og internetudbyderne ret til at deltage som part i sagen.</p>

<p>Eftersom den anklagede altid vil være et udenlandsk site stilles der spørgsmålstegn ved, om den anklagede part i særlig vidt omfang vil dukke op til en retssag.</p>

<p>Forbrugervagthunde eller NGO’er har ikke nødvendigvis krav på at blive hørt i en given retssag, og hvis en internetudbyder vil kæmpe imod kravet, er det op til udbyderen at afholde både sine egne og klagerens sagsomkostninger. Det får blandt andet interesseorganisationen Australian Digital Alliance (ADA) til at frygte at kravene ikke vil møde modstand i retten.</p>

<p>»Internationale erfaringer har vist, at internetudbyderne ikke har et incitament til at kæmpe mod disse krav. Som resultat heraf, ses det ofte at denne type sager bliver ordnet på papiret uden skrappe efterprøvninger af de underliggende påstande,« siger Trish Hepworth, der er chef for ADA til ZDNet.</p>

<p>Hun er blandt andet bekymret for, at lovteksten ikke definerer nærmere hvilken type sites, der vil høre ind under lovgivningen og frygter, at eksempelvis VPN-tjenester vil kunne blokeres, på baggrund af deres potentiale til at facilitere adgang til ophavsretsbeskyttet materiale uden for Australien. Dermed frygter hun loven får konsekvenser for australiernes ret til fri information.</p>
  </section>

      </div></body></html>
