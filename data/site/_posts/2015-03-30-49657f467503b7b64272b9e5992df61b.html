---
layout:     post
title: 	    "Fårefilm uden egentlig dialog er mesterlig - og morsom"
post_author:	    
post_date:	    Mon, 30 Mar 2015 07:42:24 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2606340/faarefilm-uden-egentlig-dialog-er-mesterlig---og-morsom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
F FOR FÅR – FILMEN</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
AnimationInstr.: Mark Burton og Richard StarzakEngland, 2015. 85 min. 
</p></div>
</div><p>
Min fornuft siger mig, at jeg tager fejl, når jeg er så vild med den her film. 
</p><p>
Jeg mener: Halvanden times spillefilm uden regulær dialog ud over Hmmm, Å-ååh, 
Hrrnnnhh, Hvssss, Vrufff og især selvfølgelig: Mææhæææhh! – er det ikke lige 
i overkanten af, hvad man kan udfordre publikum med? Og så en 
hovedrolleindehaver og en hel hjord af stivlemmede bifigurer, der ligner 
vandrende vattotter, og hvis eneste mimiske udtryksvariation ligger i det 
drømmende (læs: dorske) eller lysvågne (læs: panikslagne) blik og så 
placeringen af den gumlende eller måbende mund, enten langt ude til højre på 
hovedet eller, undtagelsesvis, til venstre! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2604493/filmatiseringen-af-skammerens-datter-har-alt-for-meget-fart-paa/">Filmatiseringen af 'Skammerens 
datter' har alt for meget fart på</a></p><p>
Nej, jeg ved det som sagt: at lade sig begejstre, ja, bjergtage af sådan et 
arrangement er fuldkommen fåret. 
</p><h3>
Født som bifigur 
</h3><p>
Ikke desto mindre er Frode Får altså min helt i disse dage. Født som bifigur i 
britiske Nick Parks’ geniale Walter &amp; Trofast-film nr. 3, ’A close 
shave’, allerede i 1995 udvidede ’Shaun the Sheep’ sit græsningsareal til 
børnefjernsynets afdelinger for korte dukkeanimationer i 2007, da Richard 
Starzak udstyrede det kvikke lille lamseben med en ’familie’: Ud over de 
andre uldtotter er det hyrdehunden Bitzer, en beagle (som det sig hør og bør 
i tegnefilmens og do.-seriernes verden), hvis forstand mageligt overgås af 
dens blinde lovlydighed. Og så den let svagsynede, rødhårede bonde, der 
heller ikke er medlem af Mensa eller behøver det til den daglige dont: 
fodre, klippe, fodre, klippe. År ud og år ind. – Og høns, grise og andre 
kreaturer. 
</p><p>
Efter solid succes i alverdens tv med dette traditionelle landbrug tager 
fårene altså nu springet over gærdet til spillefilmformatet. Jo, 
selvfølgelig <i>ser</i> vi dem faktisk springe over gærdet, om bag en 
busk og så over gærdet igen, og igen, mens bonden tæller – og ganske rigtigt 
slumrer ind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596582/halloej-paa-hotellet-er-aerligt-og-redeligt-oplysende-fjernsyn/">'Halløj på hotellet' er ærligt 
og redeligt oplysende fjernsyn</a></p><p>
Det er såmænd det mindste af Frodes tricks, for han er heldigvis kvikkere, end 
krøllerne ser ud til. Reklamen på en forbipasserende rutebil har givet ham 
ideen om at tage en fridag, og så har vi balladen. Ved højlys dag dysses 
bonden til ro og lempes ind i en ramponeret campingvogn, men dén triller ind 
til den store by med ham. 
</p><p>
Og hvem skal nu fodre kræene? Snart må Frode og fårene opgive det søde 
driverliv foran flimmerkassen og selv drage til bys. Efter et sammenstød dér 
har bonden mistet hukommelsen, men klippe kan han. Så han bliver modefrisør, 
mens fårene forklæder sig som mennesker, også for at undgå den nidkære 
kommunale dyrefanger ... 
</p><h3>
Fåresyge eller stor kunst? 
</h3><p>
Nå nej, måske er ’F for Får – Filmen’ ikke det mest indlysende aktstykke at 
sende ud i verdensrummet som vidnesbyrd om, at der findes intelligent liv 
her på vores lille klode. Men ikke desto mindre er det mesterlig 
stop-motion-animation og kostelig komik, når byboerne falder for modetrenden 
og (fåre)flokkes hos amnesi-bonden for at få anlagt den topmoderne 
fårefrisure, alt imens de rigtige får – og strisser-Bitzer som den mest 
fårede – prøver at klare ærterne og få bondemanden hentet hjem. Hvor svinene 
har indtaget sofaen og ter sig som herrer i huset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2605143/norsk-komedie-haenger-den-ynkelige-moderne-mand-til-toerre---med-bar-roev/">Norsk komedie hænger den 
ynkelige moderne mand til tørre - med bar røv</a></p><p class=" bl-elem">
Men enten er det virkelig stor kunst, når voksne mænd sådan slår sig løs med 
det mest sublime pjat, iblandet en mild erkendelse af den beskedne forskel 
mellem mennesker og dyr, samt om at værdsætte sine trygge rammer, hvis man 
har dem. Eller også har jeg bare fået fåresyge. 
</p>	
</div>

</div></body></html>
