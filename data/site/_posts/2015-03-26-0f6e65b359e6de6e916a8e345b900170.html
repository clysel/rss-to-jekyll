---
layout:     post
title: 	    "Regionerne: Her kan piger med hpv-bivirkninger henvende sig"
post_author:	    
post_date:	    Thu, 26 Mar 2015 11:08:08 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2604444/regionerne-her-kan-piger-med-hpv-bivirkninger-henvende-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her skal pigerne hjælpes:</h4>
<div class="fakta-body" data-buildingblock="embedded_factboxlink">
<p>
Senest 1. juni kan praktiserende læger eller hospitalsafdelinger henvise til 
disse fem afdelinger. Her skal lægerne tage ansvar for udredning og mulig 
behandling af piger med diffuse symptomer, der kan skyldes bivirkninger fra 
HPV-vaccinen. 
</p><ul><li class=" bl-elem">Region Midtjylland: Diagnostisk Center, Regionshospitalet Silkeborg </li></ul><ul><li class=" bl-elem">Region Hovedstaden: Synkopecentret, Frederiksberg Hospital </li></ul><ul><li class=" bl-elem">Region Syddanmark: Pædiatrisk Afdeling, Odense Universitetshospital </li></ul><ul><li class=" bl-elem">Region Nordjylland: Pædiatrisk Afdelinge, Ålborg Universitetshospital</li></ul><ul><li class=" bl-elem">Region Sjælland: Pædiatrisk Afdeling, Roskilde Sygehus </li></ul><p>
Afdelingerne vil få ansvaret for at holde sammen på patientforløbet og 
inddrage de lægefaglige kompetencer, der er behov for. De fem afdelinger 
skal også medvirke til, at der opbygges mere viden om patientgruppen, og at 
der skabes et fagligt netværk mellem de involverede afdelinger og specialer. 
Det skal damme rammen for, at der løbende skal udveksles erfaringer, viden 
og ekspertise. 
</p><p>
Fremadrettet skal den faglige udvikling følges, herunder erfaringer fra 
udlandet. Det skal ske i samarbejde med Sundhedsstyrelsen, der naturligvis 
vil have et stærkt fokus på opgaven med at overvåge og informere om 
bivirkninger. 
</p><p class=" bl-elem"><i class=" bl-elem">Kilde: Danske Regioner</i></p>
</div>
</div><p>
Indtil nu har piger og unge kvinder, der har fået uklare invaliderende 
symptomer som træthed, svimmelhed, smerter og alvorlige hovedpiner, de mener 
skyldes vaccinen mod livmoderhalskræft, været kastebolde i det danske 
sundhedsvæsen. 
</p><p>
Ingen har taget ansvar for deres udredningsforløb og få læger har taget dem 
alvorligt. Det er i hvert fald den følelse forældre, som Politiken har talt, 
sidder tilbage med. 
</p><p>
Men nu vil Danske Regioner forsøge at hjælpe piger med uklare symptomer. 
Senest 1. juni vil én afdeling i hver af de fem regioner være udpeget som 
stedet, der skal være tovholder i pigernes udrednings- og potentielle 
behandlingsforløb. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/">Efter voldsom kritik: Hjælp 
på vej til unge kvinder med smerter efter vaccine</a></p><p>
»Nu bliver der taget bedre hånd om disse piger. Det er bestemt ikke 
tilfredsstillende, hvis man skal gennem 20 forskellige afdelinger for at 
blive undersøgt, og de står måske nogle gange som Palle Alene i verden. Det 
er ikke i orden«, siger Ulla Astman (S) , formand for Sundhedsudvalget i 
Danske Regioner og regionsrådformand i Region Nordjylland. 
</p><p><i class=" bl-elem">Hvad går Danske Regioners nye initiativ ud på? </i></p><p>
»For at skabe en bedre sammenhæng for patienten, så der er nogen, der tager 
hånd om dem, tager ansvar, holder sammen på patientforløbet og får inddrage 
de relevante lægefaglige kompetencer, så laver vi nu det vi kalder én 
indgang. Det gør det alt andet lige også nemmere for os, så vi får opbygget 
noget viden om den her patientgruppe og får skabt et bedre fagligt netværk 
blandt dem, der er involveret. For der er rigtig mange faggrupper 
involveret. Det kan vi heller ikke undgå, at der også vil være fremadrettet, 
men så er der ét sted, der tager hånd om dem. Når vi ikke kan undgå, at der 
er flere steder, hvor pigerne skal sendes hen, så er det fordi, at de har 
mange forskellige symptomer. Der er ikke én speciel definition på deres 
lidelse, desværre«. 
</p><p><i class=" bl-elem">Hvorfor kommer jeres nye initiativ samtidig med, at TV2 viser en kritisk 
dokumentar?</i></p><p>
»Vi har sådan set været på vej med det her længe. Også før programmet har vi 
af ministeriet været bedt om at finde en løsning for de her piger. Og det 
gør vi så nu. Vi synes, det har været rigtigt svært. Vi har brugt lang tid 
på at lytte både til pigerne, deres forældre og tale med fagfolk. Og så har 
vi skulle aftale en ny samarbejdsstruktur for, hvordan vi løfter viden, 
erfaring og ekspertise på et område, hvor vi ærligt må sige, at vi ikke har 
et ret klart billede af, hvad der er i vejen. Der er mange symptomer. Der er 
ikke ét udredningforløb og én behandling eller ét bestemt lægeligt speciale, 
hvor de her piger hører hjemme. Derfor har det taget tid. Men initiativet 
kommer altså ikke, fordi der kommer en fjernsynsudsendelse. Det har vi også 
arbejdet på før den tid«. 
</p><p><b class="ext-link">LÆS KRONIK:</b><a class="embeddedlink" href="http://politiken.dk/debat/kroniken/ECE2604077/med-vaccine-skal-sygdom-forebygges/">Med vaccine skal sygdom 
forebygges</a></p><p><i class=" bl-elem">Hvordan vil det fungere i praksis. Hvis min datter efter hun har fået 
vaccinen, får symptomer, vi har begrundet mistanke om kan skyldes vaccinen, 
hvad skal vi nu gøre?</i></p><p>
»I skal gøre, som man altid har gjort: gå til egen praktiserende læge. Man 
skal som med alle andre sygehusydelser henvises. Det gør egen læge. Men 
lægen skal nu henvise til det ene sted i regionen, som vi nu har udpeget, 
der vil være indgangen til et udredningsforløb. I Region Hovedstaden er det 
eksempelvis Synkopecenteret på Frederiksberg Hospital. Det bliver indgangen. 
hvor man bliver henvist til, og hvor de tager hånd om patienten. Alt efter 
hvilke symptomer der er, finder de relevante specialister, der skal ind over 
og udrede patienten. Men det er stadig den praktiserende læge, der skal 
henvise«. 
</p><p><i class=" bl-elem">Men ved den praktiserende læge overhovedet, hvad de nu skal gøre?</i></p><p>
»Det vil de blive oplyst om, og så vil der være en faglig konsulent i hver 
region, der skal rådgive og vejlede de praktiserende læger om de her 
patienter og de afdelinger, der skal henvises til«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2118694/mor-bare-de-havde-fortalt-os-sandheden/">Mor: Bare de havde fortalt os 
sandheden </a></p><p><i class=" bl-elem">Der har i lang tid være kritik af, at de her piger er sejlet rundt i 
systemet, uden nogen har taget ansvar. Når jeg ringer til dig om et år, er 
de problemer så løst?</i></p><p>
»Jeg håber ikke, at vi længere vil møde forældre, der føler det sejler. Men vi 
vil stadig møde forældre, der synes, at de møder rigtig mange specialister. 
For der er ikke som sagt ikke ét udredningsforløb eller én specialist til de 
her piger. Men man vil møde ét sted fra starten, der tager hånd om dem, et 
sted der har behandlingsansvar, et sted der sikrer sig, at de kommer den 
rette vej rundt i systemet. Så de ikke føler, at de står alene, og som har 
givet de her store frustrationer. Det kan jeg sagtens forstå som politiker 
som menneske og som forældre. Det er rigtig, rigtig frustrerende at blive 
sendt rundt til 20 afdelinger og specialister og selv skal holde styr på 
det. Det vil man forhåbentligt ikke opleve længere. Det er i hvert fald 
intentionen«. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2534206/sundhedsstyrelsen-hpv-vaccine-er-fortsat-sikker/">Sundhedsstyrelsen: 
HPV-vaccine er fortsat sikker</a></p>	
</div>
</div></body></html>
