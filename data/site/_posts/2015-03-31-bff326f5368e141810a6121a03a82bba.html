---
layout:     post
title: 	    "Klassiker-konge øjner hurtigt comeback"
post_author:	    
post_date:	    Tue, 31 Mar 2015 16:24:41 +0200
post_site:	    politiken.dk 
post_link:	    http://politiken.dk/sport/cykling/ECE2612323/klassiker-konge-oejner-hurtigt-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den belgiske cykelrytter Tom Boonen (Etixx-Quick Step) var dømt ude af alle 
forårets brostensklassikere, som ellers traditionelt er hans domæne. 
</p><p>
Han styrtede og slog sin skulder slemt på første etape af Paris-Nice den 8. 
marts. Bulletinerne lød på to måneders pause for den 34-årige 
brostensekspert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2607863/klassikerkonge-sat-ud-af-spillet-med-brud-paa-ryggen/">Klassikerkonge sat ud af 
spillet med brud på ryggen</a></p><p>
I fredags afslørende han selv, at han havde cyklet 100 kilometer trods en 
smertende skulder, og nu jagter han overraskende et comeback i Paris-Roubaix 
den 12. april, altså en hel måned før beregnet. 
</p><p>
Det siger Marc Coucke, som er topchef hos det belgiske cykelholds storsponsor 
Omega Pharma, ifølge nyhedsbureauet AFP. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2580736.ece">Tom Boonen melder afbud. </a></p><p>
»Tom Boonen træner hårdt. Der er en procents chance for, at han deltager i 
Paris-Roubaix«, skriver Marc Coucke på Twitter. 
</p><p>
»Tom har forklaret, at han vil træne på Paris-Roubaix-ruten. Derefter vil han 
tage en beslutning om, hvorvidt han vil deltage«, lyder det fra Coucke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2580643/barsk-skaebne-smadrer-atter-klassikerkonges-foraar/">Barsk skæbne smadrer atter 
klassikerkonges forår</a></p><p>
Tom Boonen har vundet Paris-Roubaix fire gange, og han var det første af flere 
prominente navne, som er faldet ud af favoritfeltet i forårets klassikere. 
</p><p>
I fredags styrtede Fabian Cancellara (Trek) og fik et brud på et par 
ryghvirvler. Dermed er sidste års vinder af Flandern Rundt ude i resten af 
foråret. 
</p><p class=" bl-elem">
I weekenden styrtede det norske klassikerhåb Edvald Boasson-Hagen og brækkede 
kravebenet. Han er også ude af de kommende forårsklassikere. 
</p>	
</div>

</div></body></html>
