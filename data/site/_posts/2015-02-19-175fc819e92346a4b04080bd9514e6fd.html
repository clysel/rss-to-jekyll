---
layout:     post
title: 	    "Rune Lykkeberg: Vi er stadig i dialog med manden i sandaler"
post_author:	    
post_date:	    Thu, 19 Feb 2015 10:47:52 +0100
post_site:	    politiken.dk 
post_link:	    http://politiken.dk/kultur/boger/ECE2552983/rune-lykkeberg-vi-er-stadig-i-dialog-med-manden-i-sandaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Platon</b></h4>
<h5>
<b>Blå bog</b></h5>
<div class="fakta-body" data-buildingblock="embedded_factboxlink">
<p>
Græsk filosof. 
</p><p>
Blev født i 420'erne f. Kr. i Athen. 
</p><p>
Han overvejede som ung at gå ind i politik, men blev desillusioneret over henrettelsen 
af Sokrates. 
</p><p>
Han tog senere på rejse i Italien, hvor han formentlig blev fanget og 
solgt som slave. 
</p><p>
Han blev købt fri af sine venner, hvorefter han rejste tilbage til Grækenland. </p><p>
Grundlagde Akademiet i Athen, som han indtil sin død i 347 var leder af. 
</p><p class=" bl-elem">
Ugift og barnløs. 
</p>
</div>
</div><p>
Man kan til enhver tid gå ud af byen og tale om tingene forfra. Man kan 
forlade den verden af shopping, fitness, kommunikation, work-life-balance og 
stress, som vi ofte forveksler med virkeligheden. Og så kan man sammen med 
en ven gå en tur og spørge hinanden om det, mennesker altid har spurgt sig 
selv om. 
</p><p>
Det er det, Sokrates gør i de dialoger, som åbner hele den vestlige tænkning, 
og som fra i dag er tilgængelig på dansk i en samlet nyoversættelse. 
</p><p>
Vores filosofi starter med, at en ikke særlig køn mand i sandaler for 2.500 år 
siden passer tilfældige mennesker op på gaden og spørger, hvor de er på vej 
hen. Og uanset hvor de skal hen, foreslår Sokrates, at de følges ad og taler 
om det, der trænger sig på. 
</p><h3>
De samme spørgsmål 
</h3><p>
»Goddag, Sokrates«, siger den unge Phaidros i dialogen ’Phaidros’ – for 
dialogerne er ofte opkaldt efter den person, som Sokrates taler med: 
</p><p>
»Jeg kommer fra Lysias, Kephalos’ søn, og jeg skal gå en tur uden for bymuren, 
for jeg har siddet ned lige siden i morges«. 
</p><p>
Sokrates spørger, hvilke tanker Phaidros har i hovedet, og da han hører 
svaret, siger han: 
</p><div class="art-quote article-box">
<p class="quote"/>
<blockquote>
<p class="quote-txt">
Sokrates og Platon strides om autoritet, filosofi, kønsliv og sandhed
</p>
<p class="sender">
Rune Lykkeberg 
</p>
</blockquote>
</div><p>
»Nu har jeg fået så meget lyst til at høre denne tale, så hvis du skulle gå 
helt til Megara og byen der og tilbage igen, sådan som Herodikus anbefaler, 
så viger jeg ikke fra din side«. <br/><br/>
Sokrates har tilsyneladende aldrig travlt, men spadserer samtalende, elskende, 
drikkende og ironiserende gennem tilværelsen.</p><p>
Måske tænker man, at Sokrates er filosof, så det må være svært. Eller hans 
tanker er pensum på universitetet, så det må være tungt. Men det er let og 
behageligt at følge Sokrates’ samtaler. Og de spørgsmål, han stillede 
dengang, er de samme, som vi stiller os i dag. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/boger/ECE2552590/seks-hjerter-platons-samlede-vaerker-faar-smukt-punktum-og-finale/">Seks hjerter: Platons samlede 
værker får smukt punktum og finale</a></p><p>
Til daglig regner vi os for <i>moderne</i> mennesker, og vi tænker, at vi 
deler problemer og drømme med de andre moderne, mens de, der var her længe 
før det moderne, levede i en anden verden, tænkte andre tanker og havde 
nogle andre ideer om de grundlæggende ting i tilværelsen. 
</p><p>
Men det viser sig, at vores særlige fællesskab med de moderne og vores 
fremmedhed over for menneskene i de rigtig gamle dage, er et overfladisk 
fænomen. Når det kommer til stykket, er vores store spørgsmål om døden, 
sandheden og kærligheden de samme, som de altid har været. 
</p><p>
Vi er dialog med os selv og med vores venner. Og vi er stadig i dialog med den 
mand i sandaler, som åbnede tænkningen for os i antikken. Så man behøver 
ikke at forlade byen for at træde ud af vores moderne verden. Man kan bare 
sætte sig ned og læse Sokrates’ dialoger i Platons samlede værker.<br/><span class="img-contimg-fl-center"><img class="image inlineLightBox" src="http://multimedia.pol.dk/archive/00914/Platon_1_tif_914511p.jpg" alt="" border="0"/><span class="caption"><span class="f-img-caption">Erkendelse. 
</span>Platon for begyndere. Tegneserie af Ivar Gjørup</span></span></p><h3>
Elev og lærer 
</h3><p>
Hvis det ikke var for Sokrates, havde vi ikke haft Platon, som vi kender ham i 
dag. Og hvis det ikke var for Platon, havde vi ikke haft den Sokrates, som 
vi går tur med derhjemme eller lærer at læse i skolerne. 
</p><p>
Sokrates selv skrev ikke sine tanker ned, men det gjorde Platon. Så vi kender 
mest Sokrates som ham, der stiller de kloge spørgsmål i Platons dialoger, og 
vi kender mest Platon som ham, der gengiver Sokrates’ tanker. 
</p><p>
Sokrates var Platons lærer, han gik rundt i Athen og stillede store spørgsmål 
til de tilfældige mennesker, han mødte. Det kunne være den unge Phaidros, 
eller det kunne være en slave. 
</p><p>
For Sokrates var det en pointe, at fornuften er for alle, og alle mennesker 
har adgang til de store tanker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2549807/forsker-ikon-platon-er-imidlertid-en-rigtig-lurendrejer/">PLATON TIL I AFTEN - KØRER 
SAMMEN MED ANMELDELSEN Forsker-ikon: »Platon er imidlertid en rigtig 
lurendrejer«</a></p><p>
Det kommer ikke af sig selv, slet ikke hvis man er travlt optaget af 
forretning, familie og de daglige forpligtelser. Fornuften skal vækkes i den 
enkelte, og det bliver den med de spørgsmål, som Sokrates stiller. 
</p><p>
For ham er filosoffen ikke den, der skal levere svarene til alle de tåbelige 
mennesker uden rigtige tanker, som ikke er filosoffer. Tværtimod. 
</p><p>
Filosoffens opgave er ifølge Sokrates at erkende, at han ikke har svarene, men 
kun evnen til at stille de rigtige spørgsmål, som bringer tænkeren frem i 
dem, han taler med. 
</p><h3>
Reger dig selv! 
</h3><p>
Det betyder, at Sokrates er filosofiens første demokratiske helt. Ikke fordi 
han nødvendigvis troede på demokratiet som styreform – han havde nogle 
erfaringer med det, som gjorde ham til skeptiker. 
</p><p>
Men hans måde at tænke og tale på er radikalt demokratisk i den forstand, at 
han tiltror hvert menneske evnen til at tænke selv og dermed til at regere 
sig selv. 
</p><p>
Det interessante er, at hans elev Platon er filosofiens første store 
antidemokrat. Sokrates udviklede den demokratiske tanke, mens Platon 
udviklede en systematisk kritik af demokratiet. Og selv om alle i dag 
hævder, at de er demokrater og tror på demokratiet, genkender vi Platons 
kritik af demokratiet i samtidens dominerende tanker om politik. 
</p><p>
Det er svært at finde ud af, hvornår Sokrates taler selv i dialogerne, og 
hvornår Platon bruger Sokrates som stemme for sine egne tanker. Det er ikke 
afklaret, hvornår de enkelte dialoger er skrevet, så vi kender ikke den 
rigtige rækkefølge i værket. 
</p><p>
Men vi ved, at ’Lovene’ er Platons sidste værk, og her er Sokrates helt væk. 
Eleven skriver til sidst sin egen mester ud af tænkningen og når frem til 
det, der må være hans egne ideer.<br/><span class="img-contimg-fl-center"><img class="image inlineLightBox" src="http://multimedia.pol.dk/archive/00914/Platon_2_tif_914512p.jpg" alt="" border="0"/><span class="caption"><span class="f-img-caption">Erkendelse. 
</span>Platon for begyndere. Tegneserie af Ivar Gjørup</span></span></p><h3>
Kampen 
</h3><p>
Hvis man forestiller sig en brydekamp mellem Sokrates og Platon, får vi et 
billede af de vestlige samfunds meget lange kamp med sig selv. 
</p><p>
Konflikten mellem de to er et sammenstød mellem to måder at se verden på, som 
har domineret den vestlige kultur i mere end 2.000 år. Og stadig dominerer 
vores offentlige diskussion og almindelige samtaler i dag. 
</p><div class="art-quote article-box">
<p class="quote"/>
<blockquote>
<p class="quote-txt">
Sokrates' måde at tænke og tale på er radikalt demokratisk 
</p>
<p class="sender">
Rune Lykkeberg 
</p>
</blockquote>
</div><p>
Indimellem er vi alle sokratikere, når vi siger, at hvert menneske skal være 
selvstændigt, og at ingen skal fortælle andre, hvad der er rigtigt, og hvad 
der er forkert. <br/><br/>
Indimellem er de fleste af os også platonikere, når vi lader FN’s klimapanel 
definere verdens sande tilstand, fordi de har privilegeret adgang til en 
viden, som det store flertal ikke har. De er vismændene, og vi andre er 
uvidende tåber, når det gælder vurderingen af klimaforandringer.</p><p>
Sokrates siger, at det eneste, han ved, er, at han ikke ved noget. Det betyder 
ikke, at han er idiot, men han har erkendt, at sandheden er noget, man kun 
kan nærme sig gennem samtale. Filosoffen har ikke monopol på sandheden, og 
alle kan gennem samtaler tænke sig frem til større indsigt. 
</p><p>
Men Platon slår sin elev i hovedet i hovedværket ’Staten’, når han hævder, at 
kongerne skal være filosoffer, og filosofferne skal være konger. 
</p><p>
For Sokrates er filosoffen en ydmyg jordemoder, der hjælper med at bringe 
andres tanker til verden, men for Platon bliver filosoffen til en halvgud, 
som ikke behøver at tage sig af det store flertals tanker. 
</p><h3>
Forandring er forfald 
</h3><p>
Sokrates’ filosof er en udspørger, som kan underminere enhver autoritet, mens 
Platons filosof er en autoritær regent. Platons idealstat bygger på 
vogtertesen: Der er en sandhed om samfundet, men kun de meget få filosoffer 
har adgang til denne sandhed. Filosofferne bliver ifølge Platon vogtere, som 
skal beskytte befolkningen mod dens uvidenhed. 
</p><p>
Mens Sokrates kan kaldes en slags praktiserende progressiv, fordi han ser 
storheden i alle menneskers adgang til sandheden, er Platon reaktionær. 
Enhver forandring er ifølge Platon forfald. 
</p><p>
Sokrates hylder i ’Symposion’ digterkunsten, fordi den frembringer »indsigt og 
andre gode egenskaber«. Men Platon slår igen sin mester i hovedet, når han 
udvikler sin modstand mod den kunstneriske frihed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE2263195/forsker-om-heidegger-platon-havde-ogsaa-taabelige-meninger/">Forsker om Heidegger: Platon 
havde også tåbelige meninger</a></p><p>
Han lader i ’Lovene’ atheneren erklære, at han ville »tvinge digterne og alle 
andre borgere« til at sige de rigtige ting. Hvis de ikke makker ret, skal de 
»udsættes for den strengeste straf«. 
</p><p>
Sokrates hylder den erotiske kærlighed mellem den ældre elskende mand og den 
yngre elskede dreng i ’Symposion’. Men igen slår Platon tilbage, når det i 
’Lovene’ erklæres, at »kønslig omgang mellem mænd eller mellem kvinder 
indbyrdes er naturstridig«.<br/><span class="img-contimg-fl-center"><img class="image inlineLightBox" src="http://multimedia.pol.dk/archive/00914/Platon_3_tif_914513p.jpg" alt="" border="0"/><span class="caption"><span class="f-img-caption">Erkendelse. 
</span>Platon for begyndere. Tegneserie af Ivar Gjørup</span></span></p><h3>
Folkets dom 
</h3><p>
Platon og Sokrates var således politiske modsætninger, men de var også 
allierede. Den vigtigste grund til, at Platon blev modstander af 
demokratiet, var, at det henrettede hans læremester Sokrates. 
</p><p>
Sokrates blev dømt til døden, fordi hans evindelige spørgeri skabte social 
uorden og inspirerede de unge til at gribe ud efter magten. Sokrates’ 
henrettelse var en ulykke for Platon. Han så, hvor galt det kan gå, når det 
demokrati, som Sokrates troede på, knægtede ytringsfriheden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE1938600/ny-bog-roser-indfoeringen-i-taenkeren-over-dem-alle-platon/">Ny bog roser indføringen i 
tænkeren over dem alle: Platon</a></p><p>
Han er stærkt frustreret over, at de klogeste ikke bare kan diktere, hvordan 
det hele skal være: »Det lader virkelig til at være svært at gøre en 
samfundsorden lige så modsigelsesfri i praksis, som den er i teorien«. 
</p><p class=" bl-elem">
Sokrates og Platon strides om autoritet, filosofi, kønsliv og sandhed. Men 
brydekampen mellem de to vil aldrig blive afgjort, for det er to forskellige 
replikker i en samtale, som ikke vil nå sin konklusion, så længe vi tager os 
tid til at gå uden for byen og tænke over tingene forfra. 
</p>	
</div>
</div></body></html>
