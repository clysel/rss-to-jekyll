---
layout:     post
title: 	    "Regeringen åbner for pauser i studiet"
post_author:	    
post_date:	    Wed, 08 Apr 2015 22:38:28 +0200
post_site:	    politiken.dk 
post_link:	    http://politiken.dk/indland/uddannelse/ECE2620584/regeringen-aabner-for-pauser-i-studiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En treårig bacheloruddannelse på universitetet behøver ikke med det samme at 
blive fulgt af en toårig kandidatuddannelse. 
</p><p>
I hvert fald hvis det står til regeringen, der vil give de studerende på 
landets universiteter mulighed for at holde en pause efter bachelorgraden og 
udskyde kandidatuddannelsen i op til to år. 
</p><p><b class="ext-link">LÆS MERE </b><a class="embeddedlink" href="http://politiken.dk/debat/profiler/poulaaroee/ECE2617705/saadan-goer-vi-op-med-de-dumme-og-dovne-studerende/">Sådan gør vi op med de »dumme og 
dovne« studerende</a></p><p>
I dag har de studerende kun retskrav på at komme ind på et kandidatstudie, 
hvis de forstætter i umiddelbar forlængelse af bachelorstudiet. Men det vil 
regeringen ændre, siger uddannelsesminister Sofie Carsten Nielsen (R). 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, vi kan få mere motiverede kandidatstuderende ved at gøre det på den 
måde
</p>
<p class="sender">
Sofie Carsten Nielsen (R), uddannelsesminister 
</p>
</blockquote>
</div><p>
»De studerende skal kunne forlade studiet, arbejde i nogle år og så vende 
tilbage og tage kandidatuddannelsen senere, hvis det er det, de vil«, siger 
hun.</p><p>
Med ændringen skal de studerende få mere kontakt til arbejdsmarkedet, end de i 
dag har undervejs i deres uddannelse, og gennem arbejde blive bedre rustet 
til at vælge, i hvilken retning de vil specialisere sig på 
kandidatuddannelsen. 
</p><p>
»Det har været efterspurgt af både studerende, uddannelser og erhvervsliv, at 
vi ændrer retskravet, så de studerende får tid til at blive mere klar over, 
hvordan de vil specialisere sig. Samtidig er det en ny måde at se uddannelse 
på, hvor vi mere blander uddannelser og arbejdsliv, så man ikke først 
gennemfører en lang uddannelse i én stor klump og bagefter arbejder indtil 
pensionen. Jeg tror, vi kan få mere motiverede kandidatstuderende ved at 
gøre det på den måde«, siger ministeren. Og de studerende er glade for 
regeringens melding. 
</p><h3>
Mere fleksibilitet efterlyses 
</h3><p>
»Alle tiltag, der giver mere fleksibilitet i vores uddannelser, er en god 
ting. Det er der ellers ikke meget af i disse fremdriftstider, så jeg er 
glad for ministerens melding. Det vil give os mere smidighed til at finde ud 
af, hvordan vi bliver de dygtigste dimittender på sigt«, siger formanden for 
Danske Studerendes Fællesråd, Yasmin Davali. 
</p><div class="art-quote article-box">
<p class="quote"/>
<blockquote>
<p class="quote-txt">
Alle tiltag, der giver mere fleksibilitet i vores uddannelser, er en god ting
</p>
<p class="sender">
Yasmin Davali, formand, Danske Studerendes Fællesråd 
</p>
</blockquote>
</div><p>
Hun har dog en enkelt beklagelse. For to år er næppe nok for de 
bacheloruddannede til både at finde et job, prøve det af og blive klogere 
på, hvilken retning deres kandidatuddannelse skal gå i.</p><p>
»Vi havde gerne set, at hun havde udvidet retskravet mere, så det blev fem 
år«, siger Yasmin Davali. 
</p><p>
Samme bekymring har formanden for det kvalitetsudvalg, som 
uddannelsesministeren selv nedsatte til at gennemgå kvalitet og relevans i 
de videregående uddannelser. 
</p><p>
Udvalget foreslog tidligere på året i sin afsluttende rapport, at 
bachelorernes retskrav til en kandidatuddannelse bliver helt afskaffet, og 
formanden, Jørgen Søndergaard, er skuffet over regeringens udspil. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/ECE2596818/mange-af-de-studerende-fatter-jo-ikke-en-boenne/">Mange af de studerende fatter jo 
ikke en bønne</a></p><p>
»Intentionen er god nok, men to år er for kort tid. Min vurdering er, at der 
vil være en meget lille positiv effekt, for det vil gøre, at man ikke 
partout behøver starte på en kandidatuddannelse i det sekund, man bliver 
bachelor«, siger han. 
</p><p>
»Vi synes, man skulle fjerne den automatiske overgang fra bachelor til 
kandidat helt. Det er en mærkelig mekanisme i uddannelsessystemet, at man 
automatisk har krav på at blive optaget på en kandidatuddannelse, bare fordi 
man har gennemført en bachelor. Man kunne da for eksempel ikke forestille 
sig, at man automatisk havde ret til at blive optaget på universitetet, 
fordi man har bestået en studentereksamen«, siger Jørgen Søndergaard, der 
efterlyser mere mod fra regeringen. 
</p><h3>
Praktisk erfaring efterspørges 
</h3><p>
I takt med at universiteterne i de seneste år har optaget en stadig større 
andel af ungdomsårgangene, er efterspørgslen efter akademikere faldet på 
offentlige arbejdspladser. 
</p><p>
For fremtiden vil mange flere af de kandidater, der uddannes fra 
universiteterne, skulle finde arbejde i det private erhvervsliv, viser 
fremskrivningerne, og derfor er arbejdsmarkedstilknytningen blevet mere 
vigtig, viste blandt andet kvalitetsudvalgets rapport. 
</p><div class="art-quote article-box">
<p class="quote"/>
<blockquote>
<p class="quote-txt">
Der er nogle uddannelser, hvor der virkelig er stor efterspørgsel efter at få 
mere erfaring med praksis
</p>
<p class="sender">
Birgit Bangskjær, chefkonsulent i Akademikerne 
</p>
</blockquote>
</div><p>
De uddannede akademikere har længe efterspurgt bedre muligheder for at ruste 
sig til den virkelighed undervejs i uddannelsen. Organisationen 
Akademikerne, der repræsenterer akademisk uddannede, er derfor umiddelbart 
glad for regeringens forslag.</p><p>
»Det er noget, vi absolut har efterspurgt. Der er nogle uddannelser, hvor der 
virkelig er stor efterspørgsel efter at få mere erfaring med praksis«, siger 
chefkonsulent i Akademikerne Birgit Bangskjær. Hun ærgrer sig dog også over 
den snævre grænse på to år. 
</p><p>
»Vi havde helst set, at perioden blev længere«. 
</p><p>
Ifølge Sofie Carsten Nielsen er to år en passende pause: »Man skal ikke miste 
sine kompetencer i en alt for lang pause. To år er en rimelig tid til at få 
erfaring, være i arbejde og gøre sig nogle tanker om, hvordan man skal 
specialisere sig«. 
</p><p>
Skal regeringens forslag blive virkelighed, skal det gøres i enighed med 
forligspartierne Venstre og Konservative. Og Venstre afviser blankt 
forslaget. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2611445/opgoeret-om-forsoegsrotterne-og-den-videnskabelige-uredelighed/">Opgøret om forsøgsrotterne og 
den videnskabelige uredelighed</a></p><p>
»Vi vil hellere helt afskaffe retskravet end udvide det. Det er et godt 
eksempel på, hvordan alt, hvad ministeren foretager sig, er bagvendt. Først 
laver hun en fremdriftsreform, hvor formålet er, at de studerende skal 
hurtigere igennem uddannelsessystemet, og nu vil hun bløde op på retskravet, 
der trækker i den anden retning. Det er tegn på, at det hele sejler for 
hende«, siger uddannelsesordfører Esben Lunde Larsen (V). 
</p><p class=" bl-elem">
»Det kan ministeren godt glemme. Det kommer ikke til at ske«, konkluderer han. 
</p>	
</div>

</div></body></html>
