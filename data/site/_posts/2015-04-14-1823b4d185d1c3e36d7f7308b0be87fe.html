---
layout:     post
title: 	    "Stor undersøgelse om familieliv trækkes tilbage"
post_author:	    
post_date:	    Tue, 14 Apr 2015 14:53:50 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2627490/stor-undersoegelse-om-familieliv-traekkes-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det fortalte undersøgelsen</h4>
<div class="fakta-body" data-buildingblock="embedded_factboxlink">
<ul><li><b>1.400 forældre</b> med hjemmeboende børn i alderen 0-18 år 
er blevet spurgt, hvor ofte de laver aktiviteter med deres barn. Så 
mange angiver, at de ikke laver noget med deres barn dagligt: </li><li><b>0-3 år:</b> 28 procent </li><li><b>4-6 år</b>: 33 procent </li><li><b>7-12-år</b>: 52 procent </li><li class=" bl-elem"><b>13-18 år:</b> 67 procent </li></ul><p class=" bl-elem"><i class=" bl-elem">Kilde: Den nu tilbagetrukne undersøgelse </i></p>
</div>
</div><p>
»Forældre bruger ikke tid med deres børn hver dag«. 
</p><p>
Sådan fortalte Politiken i en artikel i lørdagens avis og på Politikens 
netavis. 
</p><p>
Konklusionen stammer fra en undersøgelse foretaget for Psykiatrifonden, men nu 
trækker fonden de opsigtsvækkende tal tilbage. Der er tvivl om 
troværdigheden, lyder det fra Psykiatrifondens kommunikationschef Niels 
Adler. 
</p><p>
»Vi kan ikke bevise, at tallene i den her undersøgelse er mangelfulde eller 
direkte forkerte, men vi kan heller ikke bevise det modsatte, så derfor 
vælger vi at trække undersøgelsen tilbage«, siger han. 
</p><p>
»Psykiatrifonden er en humanitær organisation, der i høj grad lever af bidrag 
fra private støttemedlemmer samt midler fra fonde og offentlige puljer. Der 
må derfor ikke kunne rejses tvivl om troværdigheden af Psykiatrifondens 
arbejde eller de data, vi offentliggør« 
</p><p><b class="ext-link">LÆS NYHED OM TILBAGETRUKKET RAPPORT</b><a class="embeddedlink" href="http://politiken.dk/forbrugogliv/livsstil/familieliv/ECE2623747/foraeldre-bruger-ikke-tid-med-deres-boern-hver-dag/">Forældre 
bruger ikke tid med deres børn hver dag</a></p><p>
Mistanken om, at ikke alt var, som det skulle være, kom fra TV 2 Nyhederne, 
der har set nærmere på Corcom, der er firmaet bag tallene. Ifølge TV 2 har 
direktør for Corcom Søren Jørstian blandt andet fortalt, at de 
telefoninterviewere, der har lavet undersøgelsen blandt angiveligt 1.400 
danske forældre, har siddet i deres hjem og lavet opkaldene. 
</p><h3>
Mangelfuld redegørelse 
</h3><p>
Men Søren Jørstian har over for TV 2 afvist at fremlægge ansættelseskontrakter 
eller lønsedler på de ansatte. Efterfølgende har han forklaret, at han ingen 
ansatte har. 
</p><p>
Psykiatrifonden har de seneste dage forsøgt at skaffe dokumentation for, at 
undersøgelsen fra Corcom var, som den skulle være. Men det har de altså ikke 
kunnet. 
</p><p>
»Vi har i dag modtaget en redegørelse fra Corcom, men den lever ikke op til de 
standarder, vi har. Psykiatrifonden har derfor nu stoppet samarbejdet med 
Corcom og har bremset alle planlagte kommunikationstiltag, der er baseret på 
tal fra undersøgelsen fra Corcom«, forklarer Niels Adler. 
</p><p>
Psykiatrifonden har tidligere fået lavet en række undersøgelser hos Corcom. 
Fonden er nu ved at danne sig et overblik over, hvilke undersøgelser der er 
tale om, og den vil fjerne alle referencer til disse undersøgelser på 
fondens hjemmeside. 
</p><p>
»Vi trækker dem tilbage i den forstand, at vi fjerner alle undersøgelser fra 
Corcom fra Psykiatrifondens hjemmeside. Som sagt, så har vi ikke bevis for, 
at der er noget galt med den aktuelle undersøgelse eller andre 
undersøgelser, firmaet har lavet for os, men da Corcom ikke har kunnet 
overbevise os om, at man har brugt valide undersøgelsesmetoder, må vi agere 
på det«. 
</p><p>
Corcom har siden sin start i 2001 leveret en række analyser og undersøgelser 
for eksempelvis Bupl, Diabetesforeningen og en lang række af kommuner og 
regioner. Til Ritzaus Bureau oplyser Bupl, at de nu vil fjerne undersøgelser 
lavet af Corcom fra deres hjemmeside. 
</p><p class=" bl-elem">
Det har ikke været muligt at få yderligere kommentarer fra Corcom. 
</p>	
</div>

</div></body></html>
