---
layout:     post
title: 	    "Tidligere sibirisk bandit beretter om forbrydersamfunds mikrokosmos"
post_author:	    
post_date:	    Sun, 29 Mar 2015 22:22:14 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2608182/tidligere-sibirisk-bandit-beretter-om-forbrydersamfunds-mikrokosmos/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sibirisk opdragelse</h4>
<h5>
Nicolai Lilin</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Roman. Oversat fra ?Educazione siberiana? af Conni-Kay Jørgensen. People?s 
Press, 390 sider, 249,95 kroner. Har du Pluskort, får du 15 procent rabat på 
lagerførte bøger i Boghallen eller fri levering hos Saxo.com. Læs mere på 
politiken.dk/plus
</p></div>
</div><p>
Begrebet ’kriminelt miljø’ virker absolut utilstrækkeligt, når man læser 
Nicolai Lilins erindringsfortælling ’Sibirisk opdragelse’. Her er et 
kriminelt miljø ikke noget, man risikerer at blive rodet ind i. I kvarteret 
Nedre Flod ved Dnestr-floden i den ikke anerkendte enklave Transdnestr er 
det en livsform fra vugge til grav. Forbryderbanen er allerede på skinner og 
springkniven på spring i en alder, hvor børn andre steder stadig er bange 
for rødhårede børnehavepædagoger. 
</p><p>
En ultravoldelig opvækst med røvere og mordere som karriereforbilleder er kun 
den ene side af Lilins miljøbeskrivelse. Den anden er hans mageløst 
detaljerede beskrivelse af et sibirisk forbrydermiljø, hvor ære, sammenhold 
og morderisk fromhed er i højsædet. Hvor man ubetinget respekterer 
’forbryderloven’ og dens mange indviklede koder. Og hvor man i modsætning 
til de vulgære gangstere af anden etnicitet er puritanere, der foragter 
penge, materielle goder og alskens blær og bling. Man er jægerbanditter fra 
taigaen, som sætter personlig frihed over alt andet og nærer samme fromme, 
magiske respekt for våben som for krucifikser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2601727/graham-greene-spoeger-i-baggrunden-paa-dansk-roman-om-albanien/">Graham Greene spøger i 
baggrunden på dansk roman om Albanien</a></p><p>
Men hov, Transdnestr ligger jo ved Moldova! Nede i den aktuelle rodebutik ved 
Ukraine. Langt væk fra floderne Amur og Lena, som besynges i de sibiriske 
banditters vemodige sange. 
</p><h3>
Rod tilbage til tsartidens imperialisme 
</h3><p>
Forklaringen får man et stykke inde i bogen. Som så mange befolkningsgrupper 
blev også de sibiriske urkaer forflyttet og decimeret under de store 
tvangskollektiviseringer, og som folk med rank ryg og gamle traditioner led 
de under Stalins terrorkampagner. Mange urkaer endte i det fjerne 
Transdnestr, og dér blev de. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/B_gerlilin_924541u.jpg" alt="" border="0"/></span></p><p>
I ’Sibirisk opdragelse’ er forbrydernes indædte og blodige kampe med politiet 
ensbetydende med liv, der enten er korte eller for en stor dels vedkommende 
udspiller sig i fængsel. I selvforståelsen er det ikke kun banditter mod 
politi, men en stædig kamp mod en brutal centralmagt med rod tilbage til 
tsartidens imperialisme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2598112/debutant-leverer-yderst-veloplagt-journalistkrimi/">Debutant leverer yderst 
veloplagt journalistkrimi</a></p><p>
Også de berømte russiske fængselstatoveringer har en historie, der stikker 
dybere. Traditionen er sibirisk. De håndlavede tatoveringer (tato-maskiner 
betragtes som ’djævlespyt’) udgør et indviklet sprog, som tillader de 
sibiriske forbrydere at aflæse hinanden, et kodet fællesskab, som ingen 
andre kan trænge ind i. 
</p><h3>
Ufatteligt voldelig og afstumpet verden 
</h3><p>
Det er en ufatteligt voldelig og afstumpet verden, Nicolai Lilin giver indblik 
i. Men det er også en verden med en helt egen poesi og sans for kammeratskab 
og idealisme, som Lilin har et slående blik for. Selv er han den kvikke 
knægt, som i modsætning til kammeraterne fra en tidlig alder aner muligheden 
for en anden tilværelse. Efter et liv som ungdomskriminel ender Lilin i den 
russiske hær i Tjetjenien. Han overlever og har siden slået sig ned som 
tatovør og nu altså også forfatter i Italien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2590741/debutant-har-skrevet-forrygende-sikker-og-original-krimi/">Debutant har skrevet 
forrygende sikker og original krimi</a></p><p>
Lilins verden er en svunden verden. Han er dens fortæller. I Transdnestr har 
andre bander overtaget og sammen med de russiske sikkerhedsstyrker gjort, at 
den gamle forbryderstil i bogen fremstår i et næsten vemodigt skær af 
uddøende æresbegreber. 
</p><p class=" bl-elem">
’Sibirisk opdragelse’ er en uhørt detaljeret etnografisk afdækning af et 
gennemritualiseret forbrydersamfunds mikrokosmos. Dybt fascinerende sager, 
men også en noget rodet beretning, hvor der mageligt kunne have været luget 
ud i anekdoterne og de mange afkodninger af talløse traditioner og 
talemåder. 
</p>	
</div>

</div></body></html>
