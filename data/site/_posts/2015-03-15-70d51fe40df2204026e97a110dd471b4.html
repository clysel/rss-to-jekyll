---
layout:     post
title: 	    "Kirker i Pakistan ramt af selvmordsangreb"
post_author:	    
post_date:	    Sun, 15 Mar 2015 12:45:47 +0100
post_site:	    politiken.dk 
post_link:	    http://politiken.dk/udland/ECE2588273/kirker-i-pakistan-ramt-af-selvmordsangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 14 mennesker blev dræbt og over 70 blev såret, da to medlemmer af 
taleban sprængte sig selv i luften med bombebælter, efter at være gået ind i 
to af Pakistans kirker under søndagens gudstjenester.
</p><p>
Efter eksplosionerne gik en gruppe af ofre til angreb mod to andre formodede 
militante, som blev dræbt.
</p><p>
Bombeangrebene skete i to kirker, der ligger næsten side om side i 
Youhanabad-distriktet i det centrale Lahore, hvor der bor over 100.000 
kristne, siger pakistanske embedsmænd.
</p><p>
»Vi har modtaget 14 dræbte og 70 sårede«, siger en ledende læge på et 
nærliggende hospital, Mohammad Saeed Sohbin, til AFP.
</p><p>
Han siger, at de militante personer, der begik massakren, ikke er medregnet.
</p><h3>
Taleban tager skylden
</h3><p>
En talsmand for taleban siger, at bevægelsen står bag angrebet.
</p><p>
En talsmand for sundhedsministeriet siger, at 78 personer blev såret.
</p><p>
Knuste glas, blod og sko lå spredt i kirkerummet.
</p><p>
To politifolk, der holdt vagt ved kirkerne, er blandt de dræbte.
</p><p>
Politiet siger, at antallet af dræbte ventes at stige.
</p><p>
De pakistanske myndigheder har i den senere tid opfordret landets kirker og 
skoler til at bygge høje mure med sikkerhedskameraer og vagter. Dette har 
tilsyneladende været med til at vanskeliggøre angrebet.
</p><p>
»Jeg så en sikkerhedsvagt kæmpe med en mand, der ville trænge ind i en kirke, 
men da han måtte opgive, sprængte han sig selv i luften. Jeg så hans krop 
løfte sig langt over jorden«, siger et øjenvidne, Amir Mash:
</p><p>
»Vagten døde også«, siger han.
</p><p>
Youhanabad er Pakistans største kristne område med omkring en million 
indbyggere. Den har været udsat for flere angreb tidligere.
</p><h3>
Udsat minoritet
</h3><p>
Kristne i Pakistan er en lille og udsat minoritet, som kun udgør mellem to og 
fire procent af landets 180 millioner indbyggere.
</p><p class=" bl-elem">
I 2013 blev over 80 mennesker dræbt ved et selvmordsangreb mod en kirke.
</p>	
</div>
</div></body></html>
