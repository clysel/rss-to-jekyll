---
layout:     post
title: 	    "Overblik: Græsk aftale udløser lettelse hos ministre"
post_author:	    
post_date:	    Sat, 21 Feb 2015 00:08:51 +0100
post_site:	    politiken.dk 
post_link:	    http://politiken.dk/udland/ECE2557003/overblik-graesk-aftale-udloeser-lettelse-hos-ministre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tredje gang var lykkens gang for den græske finansminister, Yanis Varoufakis, 
og hans 18 kolleger fra de andre eurolande.
</p><p>
På eurogruppens tredje krisemøde, siden Varoufakis blev udnævnt til minister, 
er landene fredag blevet enige om en aftale for håndteringen af Grækenlands 
gæld.
</p><p>
Hermed et udpluk af reaktionerne på aftenens møde og resultat:
</p><p><b>* Jeroen Dijsselbloem, eurogruppens formand og hollandsk finansminister:</b></p><p>
»Mødet i aften har været et første skridt i processen mod at genopbygge 
tilliden. Som bekendt forsvinder tilliden hurtigere, end den kommer. I aften 
har været et meget vigtigt skridt i den proces«.
</p><p><b>* Yanis Varoufakis, græsk finansminister:</b></p><p>
»I dag er isolationen blevet brudt. Dette er kun første skridt på en lang 
rejse. Men lange rejser skal begynde med ét skridt. Og forskellen på dette 
og tidligere skridt er, at det nu er et skridt i den rigtige retning«.
</p><p><b>* Wolfgang Schäuble, tysk finansminister:</b></p><p>
»Alt, hvad vi gør i sammenhæng med Grækenland, er efter min mening i 
Grækenlands interesse og naturligvis også i Europas interesse«.
</p><p><b>* Michel Sapin, fransk finansminister:</b></p><p>
»Det er en holdbar løsning, som er fundet i aften«.
</p><p><b>* Michael Noonan, irsk finansminister:</b></p><p>
»Der blev gjort gode fremskridt. Det er et vigtigt første skridt. Og vi håber, 
at det vil føre til et succesfuldt andet skridt mandag aften/tirsdag morgen. 
Men så er der selvfølgelig et vigtigt tredje skridt med godkendelser i 
parlamenterne«.
</p><p class=" bl-elem"><i class=" bl-elem">Kilder: Pressemøder efter eurogruppemødet, dpa, Reuters.</i></p>	
</div>
</div></body></html>
