---
layout:     post
title: 	    "Pundik: Derfor lykkedes slutspurten for Netanyahu"
post_author:	    
post_date:	    Wed, 18 Mar 2015 15:48:18 +0100
post_site:	    politiken.dk 
post_link:	    http://politiken.dk/udland/ECE2593132/pundik-derfor-lykkedes-slutspurten-for-netanyahu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Israels konservative parti, Likud, med Benjamin Netanyahu i spidsen har 
erklæret sig som sejrherrer ved parlamentsvalget i Israel. 
</p><p>
Med 30 sæder ud af parlamentets 120 lykkedes det Netanyahu at erobre et langt 
større mandattal, end de seneste meningsmålinger op til valgdagen havde 
spået. 
</p><p>
At Netanyahus spurt i valgkampens sidste dage lykkedes, skyldes i høj grad et 
gevaldigt stemmehugst ind i de højreorienterede partier. Det mener 
Politikens seniorkorrespondent, Herbert Pundik, der bor i Tel Aviv. 
</p><p>
»Inden for valgkampens sidste 24 timer sendte Netanyahu et budskab ud til sine 
støtter om at bruge deres stemmeret, fordi, påpegede han, massevis af 
arabere var på vej til stemmeurnerne. Han indikerede, at den politiske 
venstrefløj havde arrangeret valgbusser, der hentede araberne og kørte dem 
til valgstederne, og at arrangementet var støttet med udenlandske midler. 
Denne advarsel om, at araberne marcherede frem, satte virkelig gang i noget. 
Han appellerede til det, som jeg hårdt og brutalt betragter som racisme«, 
forklarer Herbert Pundik. 
</p><p><b class="ext-link">VALGRESULTAT</b><a class="embeddedlink" href="http://politiken.dk/udland/ECE2592549/netanyahu-triumferer-ved-valget-i-israel/">Netanyahu triumferer ved valget i 
Israel</a></p><p>
Han mener, at Israel er præget af en stærk antiarabisk strømning, som blandt 
andet skyldes, at de fleste indbyggere i Israel kun har oplevet 
palæstinenserne som fjender. 
</p><p>
»Netanyahu valgte at appellere til de mest beskidte instinkter, som findes 
blandt en del af israelerne, nemlig de antiarabiske«, siger Herbert Pundik. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2592860/hvad-sker-der-nu-med-bosaettelserne-vestbredden-tostatsloesningen/">Hvad sker der nu med... bosættelserne, 
Vestbredden, tostatsløsningen...?</a></p><p>
Et af målene i Netanyahus' kampagne har været at tiltrække vælgere fra de mere 
højreorienterede partier. Likud har været betragtet som et relativt moderat 
parti i Israels politik, forklarer Pundik. Men i denne valgkamp har 
Netanyahu valgt at »kanabalisere« på finansminister Naftali Bennetts parti 
'Det Jødiske Hjem' og udenrigsminister Avigdor Liebermanns 'Vores Israel' og 
den antiarabiske tone, der hersker i de to partier. I forrige uge betegnede 
Liebermann for eksempel de israelske arabere som forræddere, som man hugger 
hovedet af, fortæller Herbert Pundik. 
</p><h3>
Netanyahu i opgør med tostatsløsningen 
</h3><p>
Samtidig med den mere arabiskkritiske retorik har Netanyahu i valgkampens 
sidste uge gjort det klart, at han ikke længere vil acceptere en selvstændig 
palæstinensisk stat. 
</p><p>
»Det er i modstrid med, hvad han i 2009 lovede den amerikanske præsident 
Barack Obama. Men Netanyahu har allerede så godt som brudt med Obama. Der er 
ingen tvivl om, at han satser på republikansk sejr ved det kommende 
amerikanske præsidentvalg. Og Netanyahu føler sig ikke længere bundet af 
sine løfter om en tostatsløsning. I stedet har han i valgkampen truffet 
kortsigtede valg ved at trække sit parti til højre. De problemer, som det 
giver i forhold til omverdenen, har han valgt at udskyde«, mener Herbert 
Pundik. 
</p><p>
Han vurderer, at Netanyahu nu har ét håb at satse på i forhold til at løse 
konflikterne med USA og Europa. 
</p><p>
»Han må håbe på, at det lykkes at etablere en national samlingsregering med 
deltagelse af arbejderpartiets Isaac Herzog. Herzog vil kunne berolige de 
europæiske ledere, som er oprørte over Netanyahus fravigelse fra sine 
løfter«. 
</p><p>
Men hvis Europa har et oprigtigt ønske om at få gang i fredsforhandlingerne 
mellem israelere og palæstinensere, bør EU opgive den »blødsødne indstilling 
til Israel«, mener Herbert Pundik. 
</p><p class=" bl-elem">
»Skal der skabes håb for at finde en israelsk-palæstinensisk løsning, er det 
nødvendigt med en direkte konfrontation mellem Europa og Netanyahu. Indtil 
videre har det ikke kostet ham det mindste at gøre, som han gør. Mange 
israelere føler sig som europæere, der er i eksil. Hvis de begynder at føle, 
at Europa i stigende grad isolerer Israel, kan det give håb for det næste 
valg i Israel«, mener Pundik. 
</p>	
</div>
</div></body></html>
