---
layout:     post
title: 	    "Copenhagen Phil kæmpede forgæves med 1800-tallets nationalromantiske folkloristik"
post_author:	    
post_date:	    Sun, 26 Apr 2015 13:56:30 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2643572/copenhagen-phil-kaempede-forgaeves-med-1800-tallets-nationalromantiske-folkloristik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ilya Gringolts med Copenhagen Phil</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Dir.: Julien Salemkour. Konservatoriets Koncertsal. Fredag. 
</p></div>
</div><p>
Copenhagen Phils koncert så lidt spøjs ud på forhånd. Erich Korngolds 
flimrende violinkoncert omkranset af musik, der nostalgisk dyrkede 
folkloren. Det vil sige et udvalg af slaviske danse og et kort potpourri af 
stemninger med titlen ’Scherzo capriccioso’ af Antonín Dvorák – og Zoltán 
Kodálys vemodige ’Danse fra Galanta’. 
</p><p>
Det lykkedes heller ikke dirigenten Julien Salemkour, der i sidste øjeblik 
havde afløst orkestrets unge gæstedirigent Santtu-Matias Rouvali, at løfte 
den specielle dobbelthed. Med en violinkoncert, der søgte ind i fantasien 
for at fortabe sig – og orkesterstykker, der søgte ud i folkemusikken for at 
blive ægte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2608418/sjaeldent-rekviem-fyldte-koebenhavns-domkirke-med-liflige-melodier/">Sjældent rekviem fyldte 
Københavns Domkirke med liflige melodier</a></p><p>
Korngolds violinkoncert er stadig lidt af et mysterium – 70 år efter at den 
tidligere barnestjerne i Wien og senere så berømte filmkomponist skrev 
værket i sit hjem i Hollywood. Iørefaldende temaer kombineret med filmiske 
lydeffekter i en konstant balance mellem nøgterne konstateringer og 
romantisk bredde. Aftenens solist, Ilya Gringolts, søgte et upoleret 
stakåndet udtryk med kort aftræk – for indimellem at lægge sin smukke 
violinklang helt op og ud over orkestret. Patos, ja. Men spinkelt og let. 
</p><p>
Korngold citerer en række af sine filmtemaer de tre satser igennem, som få 
lyttere i dag formentlig genkender. Men temaer, der alligevel som 
koncentrater af stemninger fik musikken til at skifte retning og åbne nye 
verdener. 32-årige Gringolts varierede hele tiden sin klang mellem lys og 
mørke, stringens og bredde – og på den måde kom musikken fascinerende nok 
til at stille lige så mange spørgsmål, som den gav svar. 
</p><h3>
Svulmede op i sentimental sang 
</h3><p>
Det var lidt af et scoop at opleve den russiskfødte virtuos med orkestret. De 
to parter indspiller i disse dage Korngolds violinkoncert til en cd sammen 
med amerikanske John Adams’ minimalistiske violinkoncert. 
</p><p>
Den indholdsmæssige dybde fra Gringolts’ violin kunne man tænke længselsfuldt 
tilbage på efter pausen, da scenen blev overladt til Dvoráks tilforladelige 
romantik. 
</p><p>
De fem danse var sirligt sammensatte blandinger af majestætiske processioner, 
romancer, vals og andet godt, hvor musikken i sine bedste øjeblikke svulmede 
op i sentimental sang. 
</p><div class="art-quote article-box">
<p class="quote"/>
<blockquote>
<p class="quote-txt">
Måske havde mandens leg med folkemusikkeni 1880?erne en brod, der 
pirrede borgerskabets øregange?
</p>
</blockquote>
</div><p>
Men helt grundlæggende var det svært at mærke præcis, hvorfor orkestret havde 
sat værkerne på programmet? Måske er det simpelthen historiens slid, der har 
været hård mod Dvoráks musik. Måske havde mandens leg med folkemusikken i 
1880’erne en brod, der pirrede borgerskabets øregange? Men den kant har de 
sidste 100 års storforbrug af klichéfyldt underlægningsmusik, der ligner 
Dvoráks danse, fjernet.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/">Copenhagen Phil byggede bro 
fra folkeligt til fint</a></p><p>
Hvor man med Gringolts knivskarpe filmtemaer blev indfanget af noget 
uforståeligt, så man hos Dvorák en jovial helt fra et drama af Morten Korch 
for sit indre øje. Han kæmpede bravt, aftenens vikar på dirigentpodiet, men 
det var umuligt at skabe noget, der bed fra sig. 
</p><p>
Bevares, musik behøver ikke altid udtrykke uafrystelig eksistentiel krise 
eller dampe af fatal ulykke. Mindre kan gøre det. Men her ramte vi 
fornemmelsen af, at der ikke lå et brev i bunden af potten, da tevandet blev 
hældt over. 
</p><p class=" bl-elem">
Måske blev Dvoráks danse en succes i slutningen af 1800-tallet, fordi de 
fortalte en velkommen historie om autenticitet og tryg tradition til et 
publikum, hvis verden var i opbrud. Men den er der vist ingen, der tror på i 
dag. 
</p>	
</div>

</div></body></html>
