---
layout:     post
title: 	    "Reservedoublen: Vi ved godt, at vi ikke har samme niveau"
post_author:	    
post_date:	    Thu, 07 May 2015 08:46:34 +0200
post_site:	    politiken.dk 
post_link:	    http://politiken.dk/sport/ECE2658445/reservedoublen-vi-ved-godt-at-vi-ikke-har-samme-niveau/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Småkagekonflikten mellem forbundet og Danmarks bedste badmintonspillere om 
konkurrerende småkager og sponsoraftaler er den direkte årsag til, at 
25-årige Maria Helsbøl og to år yngre Lena Grebak i dag flyver til Kina som 
Danmarks stærkeste damedouble ved VM for hold, også kaldet Sudirman Cup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2632459.ece">Badminton Danmark bryder med 
fem danske badmintonstjerner.</a></p><p>
Verdensranglistens nr. 5, Christinna Pedersen og Kamilla Rytter Juhl, er 
blandt de udelukkede, så reserverne er klar over ansvaret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2654177/trods-smaakagekonflikt-dif-udtager-badmintonduo/">Trods småkagekonflikt: DIF 
udtager badmintonduo</a></p><p>
»Med de to ude er vi den stærkeste damedouble lige nu«, lyder det fra 
erstatningsdoublen. 
</p><p>
De to Solrød-spillere er forberedt på den mentale udfordring, der kan ligge i 
at spille VM på bekostning af et bedre par, som fysisk er i stand til at 
spille, men udelukket af forbundsledelsen: 
</p><h3>
Dræberhugget mangler 
</h3><p>
»Vi er realister og ved udmærket godt, at vi ikke har samme niveau som 
Christinna Pedersen og Kamilla Rytter Juhl«, siger Maria Helsbøl og 
erkender, at hverken Lena Grebak eller hun besidder dét dræberhug, der har 
skabt en af verdens bedste damedoubler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2648642/badminton-bosser-vil-stoppe-massiv-medlemsflugt/">Badminton-bosser vil stoppe 
massiv medlemsflugt</a></p><div class="art-quote article-box">
<p class="quote"/>
<blockquote>
<p class="quote-txt">
Sådan er det jo at være substitut. Vi er klar til at spille, det 
har vi hele tiden været
</p>
<p class="sender">
</p><p class=" bl-elem">Maria Helsbøl</p> 

</blockquote>
</div><p>
Selv om begge kvinders personlige forhold til Christinna Pedersen og Kamilla 
Rytter Juhl er mere eller mindre ikkeeksisterende, synes de selvsagt, at 
situationen er underlig.</p><p>
»Men sådan er det jo at være substitut. Vi er klar til at spille, det har vi 
hele tiden været. Vi er bare ikke vant til, at vi nu med større 
sandsynlighed faktisk kommer til det«, siger Maria Helsbøl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2644065/badminton-folket-haelder-kaffe-paa-smaakagekonflikten/">Badminton-folket hælder kaffe 
på småkagekonflikten</a></p><p>
Der har i Christinna Pedersens og Kamilla Rytter Juhls fravær været en skærpet 
bevidsthed om, hvor vigtig de seneste dages træning har været. Trods de 
negative kagekrummer mener både Maria Helsbøl og Lena Grebak, at der er en 
god stemning på det danske badmintonlandshold: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/badminton/ECE2632523/smaakagekonflikt-faar-forbund-til-at-suspendere-fem-ol-danskere/">Småkagekonflikt får forbund 
til at suspendere fem OL-danskere</a></p><p>
»Men der er ikke plads til mange fejl under træningen. De mindste fejl kan 
afgøre, om man spiller eller ej til Sudirman Cup. Så vi træner bare med alt, 
hvad vi har, og holder vores fokus på det sportslige. Det vil være en stor 
skuffelse, hvis vi ikke er førstevalg«, kommer det enstemmigt fra den 
sammentømrede double fra Solrød. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2639181/fyrede-ketsjerprofiler-reagerede-for-sent/">Fyrede ketsjerprofiler 
reagerede for sent</a></p><p>
Både Maria Helsbøl og Lena Grebak oplever, at landstræner Lars Uhre er 
upåvirket af situationen. Selv siger han, at småkagehistorien er en lukket 
bog: 
</p><p>
»Jeg har parkeret den sag. Nu handler det om at få det bedste ud af det hold, 
jeg står med i dag. Det er også interessant at se, hvor næste geled og 
generation er henne, når de kommer ind på denne måde og skal vise hvor deres 
niveau ligger«, siger Danmarks landstræner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2637527/fyrede-badmintonstjerner-var-selv-med-til-at-udforme-den-aftale-de-har-brudt/">Fyrede badmintonstjerner var 
selv med til at udforme den aftale, de har brudt</a></p><p>
En anden af Lars Uhres muligheder i damedoublen er de sammenspillede 
Odense-spillere Sara Thygesen, 24, og Maiken Fruergaard, 19. Sidstnævnte er 
godt klar over mulighedens alvor som den unge reserve: 
</p><p>
»Jeg har det lidt som praktikanten, der pludselig hives frem og skal præstere 
som en udlært. Det lægger selvfølgelig et pres på mig som ung spiller og 
rummer jo også altid en risiko for at fejle. Men det er fedt at få chancen. 
Jeg fokuserer på den mulighed, jeg har for at vise landstræneren, at jeg er 
lige her«, siger den unge fynbo. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636892/fyrede-badmintonstjerner--havde-opgivet-hold-vm/">Fyrede badmintonstjerner havde 
opgivet hold-VM</a></p><p>
Hendes makker gennem tre år, Sara Thygesen, mener helt klart, at Christinna 
Pedersen og Kamilla Rytter Juhl mangler til træningen, fordi intensiteten i 
træningen er påvirket af deres fravær. Men mentalt er hun upåvirket af sin 
egen situation som substitut. Der er intet mindreværd forbundet med at være 
i reserverollen: 
</p><p>
»På banen er der ikke andre tanker end tanken på dén kamp, man står i«, siger 
hun og tilføjer om chancerne for spilletid ved Sudirman Cup: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636702/smaakagekonflikt-faar-forbund-til-at-saenke-vm-maalsaetning/">Småkagekonflikt får forbund 
til at sænke VM-målsætning</a></p><p>
»Maria Helsbøl og Lena Grebak er det bedste bud – i hvert fald mod Indonesien 
i gruppespillet. De spiller bedre mod asiater, end vi gør. Så vores store 
håb er at lande England-kampen i puljen. Det er nok ambitionen. En 
realistisk ambition«, slutter Sara Thygesen. 
</p><h3>
Danmark seedet til tredjeplads 
</h3><p>
Danmark er seedet til tredjepladsen ved VM, men i lyset af konflikten nedtoner 
landstræner Lars Uhre nu ambitionerne om at gå videre fra den indledende 
pulje. Det kræver sejr over enten Indonesien eller England. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/badminton/ECE2632876/badmintonstjerne-om-smaakagestrid-vi-er-loyale-over-for-vores-sponsor/">Badmintonstjerne om 
småkagestrid: Vi er loyale over for vores sponsor</a></p><p>
»Målsætningen er jo sat i et andet perspektiv grundet den situation, vi står 
i«, udtrykker landstræneren det. 
</p><p class=" bl-elem">
Uden en reel afklaring på hele konflikten står Lars Uhre nu med en skrøbelig 
kabale af kandidater til damedoublen i Sudirman Cup. Der skal ikke mere end 
en uvelkommen dårlig mave i Østen til at vende op og ned på det hele, før 
det sidste kort bliver lagt op til den første kamp på søndag. 
</p>	
</div>

</div></body></html>
