---
layout:     post
title: 	    "Klarlund: Knæsmerter hæmmer begejstret løber"
post_author:	    
post_date:	    Mon, 27 Apr 2015 06:00:28 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2640542/klarlund-knaesmerter-haemmer-begejstret-loeber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Kirsten Kjems</b>: 
</p><p>
Jeg er en kvinde på 63 år, der hele mit voksenliv har været on/off motion, 
lige indtil jeg for seks år siden begyndte at løbe. Det var fantastisk! Det 
er den eneste form for motion, jeg virkelig kan lide og føler trang til. Det 
gik godt, lige indtil jeg begyndte med hård intervaltræning. Jeg fik 
kraftige smerter i knæene, og så blev det on/off igen. 
</p><p>
Hver gang jeg begynder at løbetræne igen, spænder det efter kort tid i knæene. 
Det viser sig bl.a. ved, at det er ubehageligt at have bøjede knæ. Jeg har 
hypermobile led og nogle gamle ledbåndsskader i begge knæ, men det skulle 
ifølge lægerne ikke betyde noget – jeg løb jo også uden problemer i 
halvandet år. Mine knæ er blevet skannet, og der er tilsyneladende ikke 
noget i vejen, så jeg har fået grønt lys til at gøre alt! 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2498122/klarlund-loeb-langt-men-langsomt-med-alderen/">Klarlund: Løb langt, men 
langsomt med alderen</a></p><p>
Jeg har flere gange forsøgt at komme i gang med at løbe igen. Med mit eget 
milde løbeprogram kombineret med styrketræning nåede jeg op på at lunte i 12 
minutter, men så konsulterede jeg en fysioterapeut, som satte mig til at 
lave tung, langsom styrketræning og at løbe stærkere, og så gik det galt 
igen. 
</p><p>
Nu er jeg gået i gang igen, igen med et ultralangsomt løbeprogram kombineret 
med styrketræning. Jeg går/løber tre gange om ugen og øger med et minut om 
ugen, så jeg nu efter fire uger er oppe på tre plus to minutters løb per 
træning. Jeg løber langsomt og har neoprenknæbind på for at støtte og varme 
knæet. Jeg har været superglad og fyldt med energi indtil nu, hvor jeg stort 
ser kan mærke mine knæ hele tiden. Jeg har ikke smerter, mens jeg løber. 
</p><p>
Nu er mit spørgsmål: Hvad skyldes spændingen/ømheden inde i knæet? Er det 
bare, fordi ’knæmusklen’ ikke har været i brug længe og gør ondt, ligesom 
andre muskler gør, når man ikke har trænet længe? Skal det bare løbes væk? 
Hvad kan jeg gøre for at komme til at løbe igen uden knæproblemer? Er jeg 
nødt til at acceptere, at ’løbet er kørt’? 
</p><p><b>Bente Klarlund Pedersen</b>: 
</p><p>
Nej, løbet er ikke kørt. Men dine symptomer er typiske for en overanstrengelse 
af leddene. Jeg har talt med professor Ewa Ross fra Syddansk Universitet. 
Hun er ekspert i artrose og fortæller, at når en overanstrengelse har stået 
på tilstrækkelig længe hos en person i din alder, udvikler det sig ofte til 
artrose (slidgigt). Der er tale om en flydende overgang fra få symptomer til 
artrose, og der er ingen god sammenhæng mellem det, man ser på skanninger, 
og dine smerter. Det er dine symptomer, der er vigtige. Du kan fortsætte med 
at løbe, hvis du lærer at nedsætte belastningen på dine led. 
</p><p>
Generelt skal man være opmærksom på den ydre belastning. Man skal forsøge at 
undgå overvægt og have gode støddæmpende sko med svangstøtte. Det er en 
fordel at løbe på blødt underlag frem for asfalt, og man skal ikke øge 
distance eller hastighed alt for hurtigt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1255575/klarlunds-brevkasse-motion-holder-gigten-hen/">Klarlunds Brevkasse: Motion 
holder gigten hen </a></p><p>
I dit tilfælde ser det ud til, at du formentlig har svage muskler. Musklerne 
aftager ofte i styrke med alderen, ikke mindst hos kvinder. Det er dog ikke 
sikkert, at tung styrketræning er løsningen på dine problemer, faktisk kan 
det overbelaste leddene, især hvis du har problemer i forvejen. 
</p><p>
Den tilgang, Ewa Ross bruger med stor succes for at forøge den fysiske 
funktion hos mennesker med smerter i knæene, kaldes neuromuskulær træning. 
Formålet er at bevæge sig hensigtsmæssigt, så man ikke overbelaster sine 
led. Det kræver en god stabilitet i mave og ryg. Du skal bruge dine 
ballemuskler rigtigt og lære at tilpasse dit løb, så du ikke slider på dit 
knæled. Hvis du ser dig selv forfra i et spejl eller på film, skal dit knæ 
være lige over foden ved afsæt, og ikke forskudt. Det er noget, du kan 
prøve. Når man bruger ballemusklerne, kan man tvinge knæet udad, hvilket 
giver mindre belastning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2330170/flere-aeldre-finder-livskvalitet-i-motion/">Flere ældre finder 
livskvalitet i motion</a></p><p class=" bl-elem">
Hvis du har lyst til at gå i gang selv, findes der videoer med neuromuskulære 
øvelser på Gigtforeningens hjemmeside (www.gigtforeningen.dk). Men mange har 
brug for at begynde med et superviseret forløb for at få kvalificeret 
feedback på øvelserne. Du kan finde en fysioterapeut, som er certificeret i 
at behandle smertefulde knæ med neuromuskulær træning på www.glaid.dk (Godt 
Liv med Artrose i Danmark). Hvis du gennemgår et seksugers træningsforløb i 
dette regi, får du også uddannelse om artrose og fysisk aktivitet. Det 
betyder, at du lærer dine knæ og symptomer at kende. Det er værd at bruge 
tid og ressourcer på disse øvelser. Dine knæ skulle jo gerne holde til mange 
års løb endnu. 
</p>	
</div>

</div></body></html>
