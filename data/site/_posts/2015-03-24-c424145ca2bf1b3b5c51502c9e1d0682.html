---
layout:     post
title: 	    "Danske unges ledighed falder hurtigst i Europa"
post_author:	    
post_date:	    Tue, 24 Mar 2015 07:37:25 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2601181/danske-unges-ledighed-falder-hurtigst-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Arbejdsløsheden blandt unge har været støt stigende, siden finanskrisen satte 
sine kløer i Danmark i 2008. Men det seneste år er arbejdsløsheden blandt 
unge under 25 år faldet med 23 procent – det største fald i EU. Det viser en 
opgørelse lavet af Kommunernes Landsforening, KL, på baggrund af tal fra 
Eurostat. 
</p><p>
Jacob Bundsgaard, borgmester i Aarhus (S) og formand for KL’s 
Arbejdsmarkedsudvalg, understreger, at især de forbedrede konjunkturer 
spiller en rolle. Men også jobcentrene og den kontanthjælpsreform, der 
trådte i kraft 1. januar 2014, har spillet en væsentlig rolle i faldet. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan have enormt langsigtede konsekvenser, hvis man allerede i 20'erne 
oplever at være kørt ud på et sidespor.
</p>
<p class="sender">
Noemi Katznelson, ungdomsforsker 
</p>
</blockquote>
</div><p> »Kontanthjælpsreformen har skærpet fokus på, hvor vigtigt det er at 
komme hurtigt i gang«, siger Jacob Bundsgaard. 
</p><p>
For selv om reformen ikke har direkte konsekvenser for unge under 25, har dens 
fokus på uddannelse gjort, at unge hurtigere bliver arbejdsparate, mener 
han. 
</p><p><b class="ext-link">UNDER KRISEN </b><a class="embeddedlink" href="http://politiken.dk/indland/ECE1388485/unges-arbejdsloeshed-mere-end-fordoblet/">Unges arbejdsløshed mere end 
fordoblet</a></p><p>
I januar 2014 var 14,1 procent af de unge under 25 arbejdsløse, men i januar i 
år var det tal faldet til 10,8 procent. Et fald på 23,4 procent. 
</p><p>
Også Dansk Industri (DI) er positiv over de danske rekordtal. Konsulent 
Marie-Louise Lindeløv er enig i, at kontanthjælpsreformen kan have haft en 
positiv effekt på ungdomsarbejdsløsheden – men reformen kan også have været 
med til at sminke de officielle ledighedstal, understreger hun. 
</p><p class="art-ext article-box">

</p><p>»I forbindelse med, at man lavede kontanthjælpsreformen, ændrede man 
kategoriseringen af kontanthjælpsmodtagere. Det kan have betydet, at nogen, 
der før stod til rådighed for arbejdsmarkedet, nu ryger ind under kategorien 
’aktivitetsparate’ og dermed ikke tæller med i ledighedsstatistikken«. 
</p><h3>
Generelt fald i EU 
</h3><p>
Lige i hælene på de danske rekordtal kommer Østrig og Tjekkiet med fald på 
ligeledes over 20 procent. Og generelt er ungdomsledigheden i EU for 
nedadgående. Fra januar 2014 til januar 2015 faldt arbejdsløsheden blandt 
unge således fra 23,3 til 21,2 procent. 
</p><p>
Enkelte lande er dog ikke hoppet med på rutsjeturen. I Slovenien er 
ungdomsledigheden steget med 8,5 procent, og i Frankrig er den steget 4,6 
procent. 
</p><p>
Bedre nyheder er der i kriselandene Grækenland, Italien og Spanien, der alle 
har oplevet fald i ungdomsarbejdsløsheden. De tre lande har dog stadig, 
sammen med EU’s nyeste medlemsland Kroatien, unionens absolutte rekord i 
ungdomsarbejdsløshed. 
</p><p><b class="ext-link">SPANSK ARBEJDSLØSHED </b><a class="embeddedlink" href="http://politiken.dk/udland/ECE1959317/jobkrise-i-spanien-unge-soeger-lykken-i-gamle-kolonier/">Jobkrise i Spanien: 
Unge søger lykken i gamle kolonier</a></p><p>
Arbejdsmarkedsforsker ved Aalborg Universitet Jørgen Stamhus forklarer 
Danmarks førsteplads med, at vores fleksible arbejdsmarked får 
konjunkturerne til hurtigere at sætte sig i ledighedstallene, end det er 
tilfældet i andre lande. 
</p><p>
»Der kommer en højere efterspørgsel efter nyuddannet arbejdskraft, fordi 
virksomhederne føler sig mere sikre«, siger han og tilføjer: 
</p><p>
»Nyuddannet arbejdskraft er dyr, fordi der følger oplæring med, men danske 
virksomheder er ikke så bange for at ansætte, fordi det er let at afskedige 
igen. I andre lande som Spanien og Italien tænker virksomhederne sig om to 
gange, inden de ansætter nye, fordi der er lange opsigelsesvarsler«. 
</p><h3>
Arbejdsløshed rammer unge hårdt 
</h3><p>
Jørgen Stamhus understreger, at det især er nyuddannede faglærte, der oplever 
faldende arbejdsløshed, mens det står slemt til for nyuddannede akademikere. 
I januar var over hver fjerde dimittend således arbejdsløs – en stigning i 
forhold til sidste år. Og det kan have store konsekvenser, understreger han. 
</p><p>
»Hvis et ungt menneske ikke kan få et job, når de er færdige med deres 
uddannelse, føler de sig spildt. De må tage det første og det bedste job, og 
så visner deres kvalifikationer. Derfor sætter langtidsledighed blandt unge 
spor i den generelle ledighed«. 
</p><p>
Det er ikke kun kompetencerne, der risikerer at visne. For arbejdsløshed går 
særligt hårdt ud over unge, understreger lektor og centerleder ved Center 
for Ungdomsforskning på Aalborg Universitet i København Noemi Katznelson. 
</p><p>
»Der er jo mange år tilbage i et ungt menneskes liv. Derfor kan det have 
enormt langsigtede konsekvenser, hvis man allerede i 20'erne oplever at være 
kørt ud på et sidespor«, siger hun. 
</p><p><b class="ext-link">INGEN UDDANNELSE</b><a class="embeddedlink" href="http://politiken.dk/indland/uddannelse/ECE2005942/antallet-af-unge-uden-uddannelse-og-job-er-fordoblet-siden-2008/">Antallet af unge uden uddannelse 
og job er fordoblet siden 2008</a></p><p>
Til gengæld har unge en større »bevægelighed«, hvorfor en dårlig historie 
hurtigt kan blive god, tilføjer hun. Nogle unge er dog så dårlige, at de 
slet ikke er i stand til at tage hverken uddannelse eller fuldtidsarbejde. 
</p><p>
»Nogle er uddannelses- eller jobklar, nogle kan blive det med hjælp, men der 
er en del unge, der ikke er egnede til uddannelse eller arbejde lige nu. 
Derfor må vi indstille os på, at ikke alle kan bidrage til samfundet på 
ordinær vis«, siger hun. 
</p><p>
Det er Jacob Bundsgaard fra KL enig i. 
</p><p class=" bl-elem">
»Udgangspunktet er, at alle skal have en uddannelse, men det er klart, at man 
kan have problemer, der gør det svært eller noget nær umuligt at gennemføre 
en ungdomsuddannelse. Og der skal vi som samfund træde til og hjælpe til, at 
de stadig kan bidrage, men på en anden måde«. 
</p>	
</div>
</div></body></html>
