---
layout:     post
title: 	    "Advokat: Svindlere kan tage det roligt"
post_author:	    
post_date:	    Fri, 20 Mar 2015 13:24:24 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2596476/advokat-svindlere-kan-tage-det-roligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>swissleaks</p><p>politiken undersøger </p>
<div class="fakta-body" data-buildingblock="embedded_factboxlink">
<p><b>En lækket database </b> fra Europas største bank, HSBC, viser, hvordan 314 personer med tilknytning til Danmark har haft gemt 4,8 </p><p>milliarder kroner i Schweiz. Politiken har afdækket, hvordan Skat i årevis undlod at få udleveret HSBC-listen fra Frankrig, som har haft den siden 2009. Skats foranledigede undersøgelser viser nu, at man også har</p><p class=" bl-elem"> ignoreret en anden lækagesag. </p>
</div>
</div><p>
Som skatteadvokat kan Michael Bjørn Hansen potentielt skulle repræsentere 
klienter, hvis belastende bankoplysninger fra udlandet ligger i nogle 
lækkede databaser hos Skat. 
</p><p>
Efter 30 år i Skat, heraf 22 år som kontorchef frem til 2008, kender han 
sagsgangen fra både Skats og klientens side. 
</p><p>
Med rækken af fejl i Skats håndtering af internationale bankoplysninger er der 
meget langt fra at have belastende oplysninger liggende i myndighedens 
bunker, til at der kommer en egentlig sag ud af det, siger han: 
</p><p>
»Når man ser, hvordan det her område bliver forvaltet af Skat, så har jeg 
forståelse for dem, der lurepasser og har is i maven. De spiller på, at Skat 
ikke er i stand til at løfte opgaven ressourcemæssigt«, siger Michael Bjørn 
Hansen, der underviser i skatte- og strafferet ved Københavns Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2585938/fem-aar-senere-skat-har-endelig-faaet-verdens-stoerste-banklaek/">Fem år senere: Skat har 
endelig fået verdens største banklæk</a></p><p>
Først afslørede Politiken, hvordan Skat i årevis ignorerede verdens største 
banklækage. På den såkaldte HSBC-liste optræder navne og kontooplysninger på 
314 personer med tilknytning til Danmark. 
</p><p>
De havde i 2006/2007 havde gemt 4,8 milliarder kroner i ly af den schweiziske 
bankhemmelighed. En efterfølgende redegørelse oplyste, at Skat siden 2008 
har haft »et kendskab« til lækagen, men at ingen gjorde noget for at få 
skatteoplysningerne udleveret fra Frankrig. 
</p><p>
Ydermere viste redegørelsen, at Skat ved at henvise til sin tavshedspligt 
havde undladt at svare Politiken om lækagesagen på et misvisende grundlag. 
</p><p>
Nu afslører et ministersvar til Enhedslistens Frank Aaen, foranlediget af 
Politikens afsløringer, at Skat har negligeret endnu en lækage fra 2013 med 
oplysninger om 12 danske velhavere, som har gemt penge i en udenlandsk bank. 
</p><p>
Oven i hatten har Skat undladt at inddrage ministeren i beslutningen om at 
sige nej til at betale en borger for disse oplysninger i 2013, og det er i 
strid med en politisk aftale fra 2010 indgået mellem alle Christiansborgs 
partier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2593144/ny-eu-skattepakke-lande-skal-udveksle-hemmelige-aftaler/">Ny EU-skattepakke: Lande skal 
udveksle hemmelige aftaler</a></p><p>
Skat har allerede beklaget sine forvaltningsfejl i HSBC-sagen, og i en mail 
til Politiken undskylder myndigheden også de nye svigt: »Den omtalte sag fra 
2013 er ikke forelagt daværende skatteminister (Holger K. Nielsen, red.). Det 
er en beklagelig fejl. Skat vil fremover sikre sig, at skatteministeren 
bliver forelagt det generelle spørgsmål om eventuelt køb af oplysninger i 
sager, som er omfattet af den politiske aftale fra 2010«, lyder det. 
</p><p>
Mens skatteminister Benny Engelbrecht (S) kalder det en fejl, at Skat ikke 
inddrog ministeren i 2013-sagen, finder han det ikke urovækkende, at Skat 
først nu har henvendt sig til myndighederne i det land for at få 
bankoplysningerne udleveret: 
</p><p>
»Man har en udvekslingsaftale med det pågældende land, og det er jo ikke 
sikkert, der har været det på daværende tidspunkt (i 2013, red.). Jeg er 
fuldt tilfreds med, at Skat nu retter henvendelse til det andet lands 
myndigheder«, siger skatteministeren, der derfor ikke vil tage skridt til 
yderligere repressalier over for Skat. 
</p><p>
»Jeg har givet udtryk for, at jeg ikke har været tilfreds med håndteringen, og 
det tror jeg aldrig, medarbejdere synes er rart«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/hummelgaard/ECE2575551/massive-skattely-er-den-stoerste-trussel-mod-velfaerdsstaten/">Massive skattely er den 
største trussel mod velfærdsstaten</a></p><p>
Skatteadvokat Michael Bjørn Hansen mener, at der er behov for en uvildig 
undersøgelse af Skats mange forvaltningsfejl: 
</p><p>
»Med så meget fokus de seneste mange år på skattely i Schweiz og Luxembourg er 
det mærkværdigt, at Skat forholder sig til sagerne på denne måde. Det er 
udtryk for en dybt uprofessionel organisation. Hvis sådan en sag havnede på 
mit advokatkontor, ville jeg handle tre minutter senere. Det er yderligere 
et eksempel på, at Skat har en forfærdelig virksomhedskultur. Og hvis man 
havde orden i sagerne og åben pande, ville det være noget af det nemmeste at 
forelægge sådan en sag for ministeren«, siger Michael Bjørn Hansen. 
</p><p>
Allerede efter HSBC-redegørelsen krævede Enhedslisten en uvildig 
advokatundersøgelse af Skat, og det behov er nu endnu mere presserende, 
siger Frank Aaen. Dansk Folkeparti har talt imødekommende om en uvildig 
undersøgelse af Skat, og Venstre er »bestemt ikke afvisende«: 
</p><p>
»Vi har taget bunker af initiativer for at bekæmpe skattely og 
skatteunddragelse, så når myndighederne får så konkrete oplysninger, er det 
ubegribeligt, at de bare sidder på hænderne«, siger skatteordfører Torsten 
Schack Pedersen. 
</p><p class=" bl-elem">
Skatteminister Benny Engelbrecht er indkaldt til samråd om lækagemiseren i 
næste uge. 
</p>	
</div>
</div></body></html>
