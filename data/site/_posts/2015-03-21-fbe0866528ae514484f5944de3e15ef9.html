---
layout:     post
title: 	    "Klarlund: Lus er stadig lidt tys-tys"
post_author:	    
post_date:	    Sat, 21 Mar 2015 06:00:14 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2596565/klarlund-lus-er-stadig-lidt-tys-tys/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Spørgsmål fra Nielsine:</b></p><p>
Som mor til en langhåret 4.-klasse-pige, der elsker at sidde tæt sammen over 
iPaden med sine lige så langhårede veninder, er lus en ofte forekommende 
udfordring. Desværre synes det at have lus stadig at være meget tys-tys 
blandt pigerne. Det er ikke noget, de gerne ’deler’ (i alt fald ikke i 
overført betydning). 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2367603/kom-lusene-til-livs-myter-og-fakta-om-lus/">Kom lusene til livs: Myter og 
fakta om lus</a></p><p>
Når man samtidig ved, hvor besværligt og tidskrævende det er at bekæmpe 
lusene, er det ikke så underligt, at problemet består. Jeg tror, der skal en 
reel holdningsændring til, hvis luseantallet skal ned. Vil du i den 
forbindelse overveje at italesætte i din altid glimrende brevkasse, at det 
faktisk ikke er pinligt at have lus (man har jo fået dem et sted fra), men 
at det er virkelig pinligt ikke at gøre noget ved det? Kommercielle lusekure 
er ganske vist uforskammet dyre, men almindelig balsam og grundig kæmning 
kan løse problemet – altså indtil næste gang ... 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2367260/hver-fjerde-boernefamilie-har-haft-lus-mere-end-fem-gange/">Hver fjerde børnefamilie har 
haft lus mere end fem gange</a></p><p><b>Bente Klarlund Pedersen:</b></p><p>
Jeg er helt enig med dig. Overlæge Tove Agner har her i Politiken i august 
2014 givet en række gode råd til, hvordan man slipper af med lus. Hun 
indleder med at skrive: 
</p><p>
»Engang var lus forbundet med stor skam. I dag er det næsten umuligt for et 
barn at gå gennem institutionslivet uden besøg af de små blodsugere og 
brugen af tættekam«. 
</p><p>
Lus er ikke et resultat af dårlig hygiejne. Tværtimod kan lus godt lide rent 
og lækkert hår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE1417910/saadan-kommer-du-lettest-lusene-til-livs/">Sådan kommer du lettest lusene 
til livs</a></p><p>
For at bekæmpe lusene, eller måske mere realistisk for at holde dem nede, er 
der behov for en kulturændring. Jeg vil gerne lægge ud: Jeg har selv haft 
lus. Det er formentlig et udtryk for, at jeg nusser mine vidunderlige 
børnebørn, som naturligvis også har lus fra tid til anden. Men irriterende 
er det da med de lus. Og hvad stiller man op? 
</p><p>
Gode råd er dyre i ordets egentlige betydning. For har man en redefuld 
langhårede unger med lus, kan man hurtigt komme til at lægge et større beløb 
hos apotekeren. Skulle man ikke have råd til lusekure, skal man ikke bare 
vende det blinde øje til barnets hovedbund. Jeg er nemlig helt enig med dig 
– det er ikke en skam at få lus, men en skam, hvis man ikke gør noget ved 
det. Man skal altid kæmme. Altid. 
</p><p>
Kom godt med balsam i håret, så glider kammen lettere, og læg et hvidt 
håndklæde under, så lusene kan ses. Se især efter i nakken og bag ørerne, 
som er lusenes foretrukne opholdssteder. Kæm hver anden dag i mindst to 
uger. Det er den vigtigste indsats mod lus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/guidersundhedogmotion/ECE1182254/slaa-lusene-ihjel---ikke-barnet/">Slå lusene ihjel - ikke barnet</a></p><p class=" bl-elem">
Vask håndklæde og kam ved mindst 60 grader. Men det bliver mere effektivt, 
hvis man også bruger lusemiddel. Lus er dog blevet modstandsdygtige over for 
mange midler. De nyere silikonepræparater med dimeticon, som fås i håndkøb, 
er rimelig effektive. Man skal ikke bruge balsam før lusemidlet, da det 
modvirker effekten. 
</p>	
</div>
</div></body></html>
