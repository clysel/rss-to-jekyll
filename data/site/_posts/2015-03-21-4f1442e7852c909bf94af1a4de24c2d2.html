---
layout:     post
title: 	    "Socialdemokraterne lancerer ny indvandrerkampagne"
post_author:	    
post_date:	    Sat, 21 Mar 2015 20:17:42 +0100
post_site:	    politiken.dk 
post_link:	    http://politiken.dk/indland/politik/ECE2598444/socialdemokraterne-lancerer-ny-indvandrerkampagne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stramme asylregler og flere krav til indvandrere.
</p><p>
Det er meldingen i en ny kampagne fra Socialdemokraterne, som også sætter 
fokus på, at »kommer du til Danmark, skal du arbejde«.
</p><p>
Kampagnen, der rammer et af den kommende valgkamps måske hedeste emner, skydes 
i gang hen over weekenden med plakater og annoncer.
</p><p>
»Det er det, vi står for. Og det er den politik, som denne regering har ført«, 
siger politisk ordfører Maja Panduro (S) til Ritzau.
</p><p>
»Vi har strammet kravene til at kunne få asyl i Danmark. Det er første gang i 
12 år, at en dansk regering har gjort det«.
</p><h3>
Kampagne følger op på udspil 
</h3><p>
Grunden til, at regeringen har strammet asylreglerne skyldes ifølge Maja 
Panduro, at der lige nu er flere flygtninge i verden, end der har været 
siden 2. verdenskrig. Og det er noget, der også skal kunne håndteres i 
Danmark, siger hun.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2592310/thorning-vil-beloenne-kommuner-for-at-faa-30000-flygtninge-i-job/">Thorning vil belønne kommuner 
for at få 30.000 flygtninge i job</a></p><p>
»Samtidig skal vi behandle de mennesker, der kommer hertil, på en ordentlig og 
rimelig måde. Men dertil hører også, at vi stiller krav til hinanden, og at 
vi er ærlige omkring, hvilke forventninger der er til folk, som kommer til 
Danmark«, siger Maja Panduro.
</p><p>
Den nye kampagne lægger sig i kølvandet på det integrationsudspil, som 
regeringen præsenterede i onsdags.
</p><p><b class="ext-link">FAKTA </b><a class="embeddedlink" href="http://politiken.dk/indland/politik/ECE2592951/overblik-her-er-regeringens-integrationsudspil/">Overblik: Her er regeringens 
integrationsudspil</a></p><p>
Udspillet 'Alle skal bidrage' har til hensigt at sende flere udlændinge ud på 
arbejdsmarkedet i stedet for at parkere dem på kontanthjælp eller andre 
offentlige ydelser.
</p><p>
»Det handler om, hvordan vi kan sikre, at flere end i dag kommer i arbejde«, 
siger Maja Panduro om udspillet:
</p><p>
»Og hvis man ikke kan få et rigtigt arbejde - som selvfølgelig er 
førsteprioriteten - skal man i stedet arbejde for sine ydelser«.
</p><p>
»Heldigvis er der rigtig mange indvandrere, som er i job. Men der er stadig 
også for mange, som selv efter mange år i Danmark ikke forsørger sig selv. 
Det vil vi lave om på«.
</p><p class=" bl-elem">
Valget skal senest afholdes 15. september.
</p>	
</div>
</div></body></html>
