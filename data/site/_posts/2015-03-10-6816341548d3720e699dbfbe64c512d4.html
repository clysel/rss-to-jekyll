---
layout:     post
title: 	    "Fakta om togaftalen: Plads og punktlighed"
post_author:	    
post_date:	    Tue, 10 Mar 2015 21:17:50 +0100
post_site:	    politiken.dk 
post_link:	    http://politiken.dk/indland/politik/ECE2582108/fakta-om-togaftalen-plads-og-punktlighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trafikminister Magnus Heunicke (S) kaldte det et pendlerforlig, da han i går 
aften præsenterede den ny 10-årige kontrakt for DSB, som regeringen har 
indgået med Enhedslisten og SF. 
</p><p>
Aftalen for perioden 2015 til 2024 skal blandt andet sikre pendlerne flere 
togafgange og flere siddepladser. 
</p><p>
Helt konkret skal DSB øge trafikomfanget i fjern- og regionaltrafikken med 10 
procent. De flere togafgange betyder blandt andet, at der mellem København 
og Aarhus kommer et ekstra lyntog i hver retning i 2021. Der vil i løbet af 
de 10 år blive plads til 25 procent flere passagerer, end der er i dag. 
</p><h3>
Punktligheden skal i vejret 
</h3><p>
Et andet element i aftalen er, at punktligheden skal i vejret. I dag betragtes 
et fjern- eller regionaltog som forsinket, når det ankommer 6 minutter efter 
køreplanen. 
</p><p>
Men den nye aftale vil togene være forsinket allerede efter tre minutter. Det 
betyder måske umiddelbart ikke meget for de irriterede pendlere, om deres 
forsinkede tog kaldes sådan efter tre eller seks minutter, men det kan gøre 
en stor forskel, da DSB måles på punktligheden efter de nye mål - og at 
pendlere bliver kompenseret for forsinkelser på baggrund af de nye mål. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2514706/dsb-halser-efter-punktlighedsmaal/">DSB halser efter 
punktlighedsmål</a></p><p>
Aflyste tog skal fremover medregnes som en forsinkelse, og et forsinket tog 
med mange passagerer skal tælle mere end tog med få passagerer i opgørelsen 
af, om DSB opfylder målet for punktlighed. 
</p><p>
Den såkaldte operatørrettidighed skal over de ti år forbedres fra 93,6 procent 
til 95,1 procent for fjern- og regionaltrafik og fastholdes på mindst 97,5 
procent for S-tog. 
</p><h3>
Væk med diesel-togene 
</h3><p>
Aftalen betyder også, at DSB påbegynder anskaffelsen af nye el-tog, som på 
sigt skal erstatte de nuværende dieseltog. De nye el-tog kan komme ud på 
skinnerne, efterhånden som jernbanen bliver elektrificeret. 
</p><p>
DSB-kontrakten skal også gøre det lettere for handicappede passager at tage 
toget. Fra sommeren 2015 kan de nøjes med at give et varsel på 24 timer, 
hvis de skal bruge assistance, mod 48 timer i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2564678/dsbs-spareplan-hoester-stoerre-gevinster-end-ventet/">DSB's spareplan høster større 
gevinster end ventet</a></p><p>
På længere sigt er det meningen, at DSB først skal have besked blot to timer 
før, at en handicappet passager har brug for rejsen. 
</p><h3>
Ingen løfter om nedsat pris 
</h3><p>
Enhedslisten havde ønsket, at aftalen skulle være med til at sænke 
billetpriserne på den kollektive transport. Men det rummer aftalen ingen 
løfter om. 
</p><p>
Til gengæld var støttepartiet yderst tilfreds med, at der med aftalen er gjort 
op med »yderligere tvangsprivatisering af DSB«. Der udbydes som følge af 
aftalen ikke nogen nye strækninger til private aktører. 
</p><p class=" bl-elem">
DSB modtager over kontraktperioden 41,4 millioner kroner fra staten. Aftalen 
kan annuleres, hvis DSB de første fem år ikke leverer tilfredsstillede 
rettidighed og effektivitet. 
</p>	
</div>
</div></body></html>
