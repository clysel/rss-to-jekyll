---
layout:     post
title: 	    "Fonden bag bycyklen: Prisen kan være et problem"
post_author:	    
post_date:	    Tue, 24 Feb 2015 19:40:51 +0100
post_site:	    politiken.dk 
post_link:	    http://politiken.dk/indland/ECE2561513/fonden-bag-bycyklen-prisen-kan-vaere-et-problem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er de færreste københavnere og pendlere, som overhovedet har prøvet at 
køre en tur på de nye <i>hightech</i>-bycykler, som siden april 
sidste år har været en del af bybilledet i hovedstaden. 
</p><p>
I den første halvdel af december blev der kun kørt 530 ture med de nye 
el-bycykler fra firmaet GoBike. 
</p><p>
Derudover har blot 256 mennesker tegnet abonnement på el-bycyklen. Det har i 
dag fået en række politikere til at lange ud efter det ellers storstilede 
bycykelprojekt, som står i en pris til 88 millioner kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
By- og Pendlercykelfonden, en ny erhvervsdrivende fond, som er bindeled mellem 
Frederiksberg Kommune, Københavns Kommune og firmaet GoBike, forsvarer dog 
fortsat projektet. 
</p><p><i class=" bl-elem">Nikolaj Bøgh, formand for By- og Pendlercykelfonden, en række københavnere, 
som Politiken har talt med siger blandt andet, at de ikke vil bruge de nye 
bycykler, fordi de enten selv har en cykel, og fordi det er billigere at 
tage bussen. Har du en umiddelbar kommentar til dem?</i></p><p>
»De nye bycykler skal dække nogle forskellige behov. Blandt andet henvender de 
sig til de mange mennesker, der bor lidt ude for byen, men arbejder i 
København eller på Frederiksberg. De kan jo ikke tage deres egen cykel med i 
toget, hvis de bor i Espergærde, Ishøj eller i Humlebæk. Her kan bycyklerne 
være et alternativ til bilen eller bussen. Det er rigtigt nok, at mange 
danskere har en cykel i forvejen, men der kan være forskellige situationer, 
hvor man har brug for en cykel. Og så er bycyklerne et attraktivt 
alternativt, fordi den som elcykel har nogle fordele frem for en almindelig 
cykel«. 
</p><h3>
En tand mere avanceret 
</h3><p><i class=" bl-elem">Tror I stadig på projektet?</i></p><p>
»Ja. Vi har ikke markedsført de nye bycykler endnu, fordi vi endnu ikke er 
oppe på den kritiske masse af cykler, som gør, at det for alvor kan blive 
attraktivt for pendlerne. De skal være sikre på, at der er en cykel, som de 
kan afhente, og at de kan komme af med cyklen igen, uden at skulle gå for 
langt. Det er helt bevidst, at vi ikke har lavet noget markedsføring endnu. 
Det gør vi, når vi har op imod 1.000 cykler ude på gaderne i løbet af nogle 
måneder. Her vil vi formentlig også give flere mennesker mulighed for at 
prøve bycyklerne til en nedsat pris«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/ECE2559129/bycykler-verden-over-vil-gaa-i-staa-uden-millionstoette/">Bycykler verden over vil gå i 
stå uden millionstøtte</a></p><p><i class=" bl-elem">Cyklerne har været forsinket på grund af betalingsstandsning hos den tyske 
leverandør, MIFA. Har I haft andre udfordringer undervejs?</i></p><p>
»Det er rigtigt, at cyklerne har været noget forsinkede. Men man skal også 
huske, at der her er tale om et nyskabende projekt. Cyklerne har en ny 
teknologi, der minder om det, man ser i nogle af de andre bycykelsystemer i 
for eksempel London, Barcelona og New York. Men vores er lige tanden mere 
avanceret, og derfor har der været nogle indkøringsvanskeligheder. Vi har 
skullet lave vejen, mens man kørte på den, så at sige. Det har taget tid at 
få teknikken, tabletfunktionen og låsene til at fungere«. 
</p><p><i class=" bl-elem">Nu nævner du selv bycykelsystemer i andre storbyer. Politiken har i dag 
beskrevet, at bycykler i eksempelvis Paris og New York kun holdes kørende 
ved massiv sponsorstøtte. I London bliver der postet 75 millioner kroner i 
bycyklerne årligt. Overvejer I noget lignende i København?</i></p><p>
»Jeg vil ikke afvise, at man vil komme til at se sponsorer i København også. 
Det er en del af planen, og vi har været i kontakt med nogle sponsorer. Men 
det er meget tidligt at tale om. Organisationen omkring projektet er først 
kommet på plads for ganske nylig«, siger Nikolaj Bøgh<i class=" bl-elem">.</i></p><h3>
Prisen kan være et problem 
</h3><p><i class=" bl-elem">I eksempelvis Aarhus, Odense og Randers er pendlercyklerne betalt af 
sponsorer og reklamer. Hvorfor har København ikke valgt denne model til at 
begynde med?</i></p><p>
»Det er fordi, at man fra politisk side ønskede det bycykelsystem, vi har nu. 
Det har denne her moderne karakter, det rigtige ambitionsniveau og nogle 
udviklingsmuligheder. Blandt andet at brugerne hele tiden kan være på 
nettet, mens de cykler. At der er gps og tablet og mulighed for at få 
informationer og for at uploade billeder på cyklen«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2559223/jagten-paa-bycyklens-brugere-god-ide---men-det-ser-besvaerligt-ud/">Jagten på bycyklens brugere: 
God ide - men det ser besværligt ud</a></p><p><i class=" bl-elem">I de førnævnte byer koster det 50 kroner om ugen at bruge pendlercyklerne. 
Hvorfor skal københavnernes bycykler så koste 25 kroner i timen? </i></p><p>
»Det koster jo heller ikke 25 kroner i timen, hvis man tegner abonnement. Så 
koster det 6 kroner i timen. Men jeg har da noteret mig, at nogle af de 
mennesker, I har talt med i dag i Politiken, peger på, at prisen kan være et 
problem. Min grundlæggende tilgang er, at vi skal lige have systemet op at 
køre, og så må vi kigge på efterspørgslen. Ellers må vi se på, om det kan 
gøres på en anden måde. Cyklerne skal jo bruges. De skal ikke bare stå i 
holderne«. 
</p><p><i class=" bl-elem">I den evaluering, Københavns Kommune fik lavet i sommer, viste det sig, at 
blot 8 procent af dem, som pendler med kollektiv trafik til København og 
Frederiksberg havde prøvet at bruge el-bycyklen. Det er vel ikke 
tilfredsstillende? </i></p><p>
»Nej, det er det ikke. Men det er ikke så vanvittigt overraskende i og med, at 
den nye bycykel ikke rigtig er kendt endnu. Det er åbenlyst, at det primært 
er turister, der har brugt cyklerne, og jeg vil ikke afvise, at anvendelsen 
af de nye cykler er for lille. Det er den helt sikkert. Så det skal vi have 
gjort noget ved«. 
</p><h3>
Systemet skal bære sig selv 
</h3><p><i class=" bl-elem">Kunne man forestille sig, at man satte priserne på brugen af bycyklerne ned 
uden for højsæsonen?</i></p><p>
»Jeg vil ikke udelukke, at det kan komme i spil. Lige nu er vi dog mest – og 
meget – optaget af at få nogle flere cykler ud på gaden. De resterende 
cykler skal ud så hurtigt som muligt«, siger Nikolaj Bøgh<i class=" bl-elem">.</i></p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2559224/konservative-bycyklerne-staar-naermest-som-udstillingsgenstande/">Konservative: Bycyklerne står 
nærmest som udstillingsgenstande</a></p><p><i class=" bl-elem">Der er nogle, der mener, at det bør være gratis at bruge bycyklerne. Er det 
en mulighed?</i></p><p>
»Frederiksberg og Københavns kommuner har betalt en etableringsordning, der 
løber i 8 år. Vi skal ikke tilbage til dem og bede om flere penge. Så vi 
skal jo have nogle indtægter ind, og systemet skal kunne bære sig selv. Der 
skal hentes nogle penge hjem til videreudvikling og drift at systemet, og 
det kan kun komme fra enten sponsorer eller reklamer eller fra 
brugerafgifter. Jeg kan ikke forestille mig, at det skal være gratis at køre 
på bycyklerne«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p>	
</div>
</div></body></html>
