---
layout:     post
title: 	    "Idrætsfolk går til kamp mod diktaturer og korrupte ledere"
post_author:	    
post_date:	    Sun, 22 Feb 2015 07:10:08 +0100
post_site:	    politiken.dk 
post_link:	    http://politiken.dk/sport/ECE2557536/idraetsfolk-gaar-til-kamp-mod-diktaturer-og-korrupte-ledere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den internationale sportsverden er gradvis ved at blive overtaget af mere 
eller mindre diktatoriske stater og korrupte ledere. Derfor er der et akut 
behov for, at »Danmark udarbejder en global strategi for at fremme etik og 
demokrati i idræt – ikke mindst til glæde for dansk idræt selv«. 
</p><p>
Sådan lyder det i et nyt udspil, som demokratiforkæmperne i initiativet Play 
the Game under Idrættens Analyseinstitut offentliggør i morgen. 
</p><p>
»Play the Game/Idrættens Analyseinstitut opfordrer regeringen til snarest at 
iværksætte et arbejde med en handlingsplan for Danmarks indsats i 
international idrætspolitik. Der skal sættes ressourcer bag ved en sådan 
handlingsplan, og det haster«, står der i udspillet, som er sendt til 
kulturminister Marianne Jelved (R).
</p><h3>
De dystre sider
</h3><div class="art-quote article-box">
<p class="quote"/>
<blockquote>
<p class="quote-txt">
Jeg vil gerne hilse oplægget velkommen
</p>
<p class="sender">
Marianne Jelved, kulturminister 
</p>
</blockquote>
</div><p>
»Hvis ikke Danmark eller ligesindede nationer snart reagerer langt mere 
målrettet og engageret end i dag, vil vi om få år se udemokratiske kræfter 
forvandle idrætten til et redskab for at fremme motiver, som ikke lader sig 
forene med dansk idræts demokratiske værdier«, lyder det.<br/><br/>
I det 13 sider lange udspil skitserer Play the Game dystre udsigter for 
international idræt. Lande som Qatar, Kina og Rusland suger store 
sportsbegivenheder til sig og afvikler dem uden hensyntagen til 
menneskerettigheder og demokrati for til gengæld at profilere sig som 
globale stormagter.</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/haandboldvmmaend/ECE2515024/gaestearbejdere-paa-slaveloen-vm-i-qatar-til-en-timeloen-paa-4-kr/">Gæstearbejdere på slaveløn: VM 
i Qatar til en timeløn på 4 kr.</a></p><p>
Og i store idrætsgrene som fodbold og håndbold er de internationale forbund 
plaget af magtmisbrug og styret af noget nær enevældige evighedsherskere. 
</p><p>
De dystre sider af idrætten bliver Danmark hyppigt konfronteret med. F.eks. 
har Dansk Boldspil-Union (DBU) for nylig fået kritik for at lade sig udnytte 
i et storpolitisk spil ved at tage imod to træningsture til Qatar betalt af 
ørkenstatens emir.
</p><h3>
Jelved: Et vigtigt tema
</h3><p>
Men Danmark er også en del af debatten, når bare idrætsforbundene sender 
danske atleter til vinter-OL i Sotji, håndbold-VM i Qatar eller den første 
udgave af European Games til sommer i Aserbajdsjan.
</p><p>
»Det er en fordel for alle, at man skaber en fælles forståelse for, på hvilket 
grundlag idrætsorganisationerne skal tage beslutninger om samarbejde med 
kontroversielle lande«, siger Jens Sejer Andersen, international chef i Play 
the Game.
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2515021/qatars-formoerkede-styre-skaemmer-vm-turnering/">Qatars formørkede styre 
skæmmer VM-turnering</a></p><p>
På fredag skal han til møde hos kulturministeren for at diskutere mulighederne 
for, at Danmark kan føre an i kampen mod de stadig stærkere udemokratiske 
kræfter, der præger den internationale idrætsverden. Umiddelbart er Marianne 
Jelved positiv over for udspillet.
</p><p>
»Det er et vigtigt tema, og jeg vil gerne hilse oplægget velkommen. Til mødet 
vil jeg tage en drøftelse om, hvordan de finder det hensigtsmæssigt at gøre 
det her, for man kan forestille sig mange forskellige modeller«, siger 
kulturministeren, der dog er påpasselig med ikke at blande sig politisk i 
idrættens autonome arbejde.
</p><h3>
Skal gøre det endnu bedre
</h3><p>
»Til gengæld vil jeg gerne bidrage til debatten. I EU, Europarådet og andre 
internationale sammenhænge vil jeg som minister arbejde for at styrke 
demokratiet, etikken og gennemsigtigheden i idrætten. Og jeg mener også, at 
det kan være en støtte, at vi rent politisk tilkendegiver, hvad vi forventer 
af DBU, Håndboldforbundet, DIF og så videre, når de sidder i de 
internationale organisationer, der vedtager, hvor de store mesterskaber skal 
finde sted«, siger Marianne Jelved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2478801/fifa-whistleblower-saa-qatar-bestikke-afrikanere/">Fifa-whistleblower så Qatar 
bestikke afrikanere</a></p><p>
Danmarks Idrætsforbund (DIF) mener, at oplægget indeholder »gode analyser«.
</p><p class=" bl-elem">
»Det her giver anledning til, at vi gerne vil invitere Idrættens 
Analyseinstitut og Kulturministeriet til en snak for at beskrive de ting, 
der allerede er sat i søen for at fremme demokratiet – og for at finde ud 
af, hvordan vi kan gøre det endnu bedre. F.eks. er der behov for, at den 
danske regering tager yderligere initiativer og bruger flere ressourcer på 
at sætte dagsorden i de internationale fora, der berører idrætten«, siger 
formand Niels Nygaard.
</p>	
</div>
</div></body></html>
