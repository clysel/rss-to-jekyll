---
layout:     post
title: 	    "Politiken i Göteborg: »Du skal vise respekt. Vores ven er død« "
post_author:	    
post_date:	    Thu, 19 Mar 2015 21:22:40 +0100
post_site:	    politiken.dk 
post_link:	    http://politiken.dk/udland/ECE2595766/politiken-i-gteborg-du-skal-vise-respekt-vores-ven-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når man kommer gående mellem boligblokke og mødes af en lille plads med grønt, 
friskt græs, gynger, skinnende sol og legende børn, er det ikke til at 
mærke, at der lige rundt om hjørnet blev affyret adskillige skud for mindre 
end 24 timer siden. 
</p><p>
Rundt om hjørnet ligger Vårvärderstorget i Göteborg, som i går blev forvandlet 
til et blodigt gerningssted. 
</p><div class="art-quote article-box">
<p class="quote"/>
<blockquote>
<p class="quote-txt">
De bør lukke det sted. Det tiltrækker problemer
</p>
<p class="sender">
Kvinde på gerningsstedet 
</p>
</blockquote>
</div><p/><p>
»Tænk at sætte sig ind for at få en øl og så blive skudt ned. Det er jo 
forfærdeligt!«, siger en ældre kvinde, der bor i nærheden af restauranten 
Vär krog og bar, hvor gårsdagens skudepisode fandt sted. 
</p><p>
»Om dagen er der familier med børn på restauranten. Men om aftenen kan man 
ikke kalde det sted for en familierestaurant«, fortæller hun. 
</p><p>
»De bør lukke det sted. Det tiltrækker problemer«, siger hun. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/g_teborg-skyderi_922233a.jpg" alt="" border="0"/></span></p><p>
I går aftes klokken 22.23 modtog det svenske politi en alarm. To maskerede 
mænd bevæbnet med kalasjnikov-geværer var trængt ind på en restaurant på 
Vårvärderstorget, hvorefter de begyndte at skyde løs på gæsterne. To mænd 
blev dræbt, mens 10-15 mennesker blev såret. I dag, 20 timer efter, ved 
politiet stadig ikke, hvem gerningsmændene er, men de arbejder ud fra en 
teori om, at skyderiet er banderelateret. 
</p><p><b class="ext-link">POLITIET:</b><a class="embeddedlink" href="http://politiken.dk/tv/udland/ECE2595652/politi-bander-staar-bag-restaurant-skyderi-i-gteborg/">Bander står bag restaurant-skyderi i 
Göteborg
</a></p><p>
Restauranten ligger ved det sociale boligbyggeri i Biskopsgården. Området har 
længe været præget af grov kriminalitet og uroligheder, og det samme har 
resten af Göteborg, Sveriges næststørste by. 
</p><h3 class="tvheader">Politi: Bander står bag restaurant-skyderi i Göteborg</h3>
<p/><p><b>»Du skal ikke tage billeder af mine blomster«</b></p><p>
Restauranten på Vårvärderstorget, der på denne tid af dagen plejer at vrimle 
med mennesker, ligger nu øde hen. Lyset er slukket, og den mørkebrune facade 
går næsten i ét med de mørke vinduer med teksten 'VÄR KROG &amp; 
BAR' (vores værtshus &amp; bar, red.), der står skrevet henover alle 
ruderne. 
</p><div class="art-quote article-box">
<p class="quote"/>
<blockquote>
<p class="quote-txt">
Tag kameraet væk og vis respekt. Gå din vej.
</p>
<p class="sender">
Ung fyr på gerningsstedet 
</p>
</blockquote>
</div><p/><p>
Ude foran den afspærrede restaurant ligger en bunke blomster, og blandt dem 
står nogle kirkelys og brænder i solens skær. 
</p><p>
Politikens fotograf på stedet nærmer sig blomsterne, men han når kun at få 
taget et par enkelte billeder, før en flok drenge farer mod ham. En af 
fyrene er meget aggressiv. 
</p><p>
»Tag kameraet væk og vis respekt. Gå din vej. Forsvind med dig«, siger han og 
fortsætter: 
</p><p>
»Du skal ikke tage billeder af mine blomster, som jeg har lagt. Der er taget 
hundredvis af billeder allerede, der er ikke brug for flere billeder«, siger 
han. 
</p><p>
»De skal vise respekt! Vores ven er død«, råber den aggressive fyr, inden han 
til sidst vender sig og forlader stedet med sine venner bag sig.
</p><p><b class="ext-link">SKYDERI I GÖTEBORG </b><a class="embeddedlink" href="http://politiken.dk/udland/ECE2593995/to-draebt-og-flere-ramt-af-skud-i-gteborg/">To dræbt og flere ramt af 
skud i Göteborg</a></p><div class="art-quote article-box">
<p class="quote"/>
<blockquote>
<p class="quote-txt">
Her er ubehageligt, når det bliver mørkt
</p>
<p class="sender">
Katarine Bayea 
</p>
</blockquote>
</div><p/><p>
De stiller sig over til trappen for enden af torvet. En fyr kommer hen til 
ham, og giver ham et stort, langt kram. 
</p><p><b>Holder sig væk, når mørket falder på</b></p><p>
Katarine Bayea står på Vårvåderstorget i byen og kigger over mod de 15-20 
blomster, der indtil videre er blevet lagt ude foran restauranten, hvor 
gårsdagens blodige skyderi fandt sted. Hun bor i de hvide lejligheder lige 
ovenover. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/V_rv_derstorget_i_G_922248y.jpg" alt="" border="0"/></span></p><p>
»Jeg hørte pludselig nogle høje smæld. Jeg anede ikke, hvad det var. Da jeg 
kiggede ud ad vinduet, kunne jeg se blå lys. Området var helt spærret af«, 
fortæller hun. 
</p><p>
Hun har boet i lejligheden i fire et halvt år. Om dagen kommer Katharina Bayea 
på torvet med sine børn og børnebørn, men når mørket falder på, holder hun 
sig væk. 
</p><p>
»Her er ubehageligt, når det bliver mørkt«, siger hun. 
</p><p>
»Her er utrygt at være. Jeg bliver bange, når sådan noget sker. Det er jo helt 
forfærdeligt. Hvad er det, der sker i verden?«, siger hun og ryster på 
hovedet. 
</p><p><b>Folk kommer hen og vil have et kram </b></p><p>
Nogle unge fyre står samlet i den ene ende af torvet og skuler til de 
fremmødte journalister og fotografer. En af dem, der er iført en sort jakke 
og sort hat, kigger nærmest konstant ud over stedet og går gentagne gange 
gennem torvet, mens hans blik vandrer fra journalist til journalist. 
</p><p>
Fire-fem kvinder i selvlysende, gule veste går rundt på torvet. På ryggen af 
dem står der 'Krisestøtte'. Manden med den sorte hat går tværs over torvet 
og giver en af dem et stort kram.
</p><p><b class="ext-link">IKKE FØRSTE GANG</b><a class="embeddedlink" href="http://politiken.dk/udland/ECE2594962/skudepisode-er-en-ud-af-hundrede-i-sveriges-naeststoerste-by/">Skudepisode er en ud af 
hundrede i Sveriges næststørste by</a></p><p>
»Vi er her for at støtte folk, der har brug for det. Vi lytter til dem. Det er 
vores rolle«, forklarer kvinden i vesten. 
</p><p>
»Folk kommer hen og vil have et kram. De forstår ikke, hvordan sådan noget kan 
ske. Alle synes, at det er helt ufatteligt, og de er alle sammen meget 
berørte af det«, siger hun. 
</p><p><b>»Hvor fanden var I henne i går?«</b></p><p>
Fire fyre kommer gående med kasketter og en enkelt rød rose i hånden. De går 
ind foran menneskerne ved blomster-pladsen og lægger hurtigt deres roser. De 
giver hinanden et klap på skulderen, hvorefter de hurtigt går videre med 
hænderne i lommen og en smøg i munden. 
</p><p>
Pludselig fanger en kvinde de fremmødtes opmærksomhed. Med en indkøbspose i 
hånden styrer hun hen mod en af kvinderne i de gule veste og begynder at 
snakke højlydt. Kvinden i den gule vest peger væk fra torvet, hvorefter de 
to begynder at trække væk fra midten. Men så stopper kvinden med 
indkøbsposen op og hæver stemmen yderligere. 
</p><p>
»Jeg vil have fred til mine børn og børnebørn. I sidder bare og drikker kaffe. 
Gå dog ud og bestil noget«, råber hun mod betjentene på stedet. 
</p><p class=" bl-elem">
»Hvor fanden var I henne i går?«, råber hun. 
</p>	
</div>
</div></body></html>
