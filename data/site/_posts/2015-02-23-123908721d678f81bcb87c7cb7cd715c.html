---
layout:     post
title: 	    "Højdepunkter fra Oscar-natten: »Alle i salen græder, I må lige hjælpe mig lidt«"
post_author:	    
post_date:	    Mon, 23 Feb 2015 07:19:32 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2558551/hoejdepunkter-fra-oscar-natten-alle-i-salen-graeder-i-maa-lige-hjaelpe-mig-lidt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Oscar 2015</h4>
<div class="fakta-body"><p>
Natten til mandag uddeles The Academy Awards - Oscar-statuetterne. 
</p>
</div>
</div>
<div class="art-fakta article-box">
<h4 class="">
VINDERE</h4>
<div class="fakta-body" data-buildingblock="embedded_factboxlink">
<p><b>Bedste film</b> 'Birdman' 
</p><p><b>Bedste skuespillerinde </b>Julianne Moore, 'Still Alice' 
</p><p><b>Bedste skuespiller </b>Eddie Redmayne, 'The Theory of Everything' 
</p><p><b>Bedste instruktør</b> Alejandro González Iñárritu, 'Birdman' 
</p><p><b>Originalt manuskript </b>'Birdman' 
</p><p><b>Mandlige birolle </b>J.K. Simmons, 'Whiplash' 
</p><p><b>Kvindelige birolle</b> Patricia Arquette, 'Boyhood' 
</p><p><b>Animationsfilm, feature </b>'Big Hero 6' 
</p><p><b>Filmfotografering </b>'Birdman' 
</p><p><b>Kostumer </b>'The Grand Budapest Hotel' 
</p><p><b>Filmredigering </b>'Whiplash' 
</p><p><b>Ikke-engelsksprogede film</b> 'Ida' (Polen) 
</p><p><b>Produktionsdesign</b> 'The Grand Budapest Hotel' 
</p><p><b>Lydredigering</b> 'American Sniper' 
</p><p><b>Lydmix</b> 'Whiplash' 
</p><p><b>Visuelle effekter </b>'Interstellar' 
</p><p><b>Original musik</b> 'The Grand Budapest Hotel' 
</p><p><b>Dokumentar</b> 'CitizenFour' 
</p><p><b>Kortfilm, animation </b>'Feast' 
</p><p><b>Kort film (live action)</b> 'The Phone Call' 
</p><p><b>Musik, original sang </b>'Glory' fra 'Selma' 
</p><p class=" bl-elem"><b>Tilpasset manuskript </b>'The Imitation Game' 
</p>
</div>
</div><p>
Kulminationen på en lang nat med tårer og statuetter blev stor hæder til 
komedien 'Birdman' instrueret af Alejandro González Iñárritu, der vandt de 
to tunge priser for bedste film og bedste instruktør. 
</p><p>
Men Oscar-natten var, traditionen tro, meget mere end vinderne af de mest 
markante priser. Politikens filmanmelder Michael Bo, kulturjournalist Emil 
Bergløv samt USA-korrespondent Kristian Madsen fulgte det hele live natten 
igennem og både jublede og ærgede sig. Og kedede sig lidt. 
</p><p><b class="ext-link">SÅDAN FORLØB NATTEN</b><a class="embeddedlink" href="http://politiken.dk/kultur/filmogtv/oscar/ECE2556041/oscarnatten-blev-favoritternes-og-meryl-streeps-nat/">Oscarnatten blev 
favortternes (og Meryl Streeps) nat</a></p><p>
Det var nemlig en ganske forudsigelig omgang. Favoritterne vandt i stor stil, 
og faktisk lykkedes det Michael Bo at forudsige samtlige vindere - udover 
lige den allersidste bedste film-kategori, hvor han gættede på 'Boyhood'. 
Men også ved denne pris <i>did the Oscar go to </i>'Birdman'. 
</p><h3>
Skrab vinduer med de andre nominerede 
</h3><p>
Nemmere var det at gætte, at eksempelvis Julianne Moore ville vinde en Oscar 
for sin rolle i filmen 'Still Alice'. 
</p><div class="art-quote article-box">
<p class="quote"/>
<blockquote>
<p class="quote-txt">
Meryl Streep - altså, hun måtte for min skyld gerne have vundet for Mamma Mia 
også. Så gi' hende den dog. Okay, vi er ikke dumme, hun kan ikke få den. 
Arquette får den. Men gi' den dog til Meryl. Gi' hende den!
</p>
<p class="sender">
Filmanmelder Michael Bo 
</p>
</blockquote>
</div><p>
»Hun kunne skrabe vinduer med de andre nominerede - hun er uden tvivl aftenens 
mest fortjenstfulde«, lød det selvsikkert. </p><p>
Lige så selvsikker var forudsigelsen af bedste kvindelige birolle. Her håbede 
Michael Bo på Meryl Streep, men var ikke i tvivl om, at Patricia Arquette 
ville vinde for sin rolle i 'Boyhood'. 
</p><p>
»Meryl Streep - altså, hun måtte for min skyld gerne have vundet for Mamma Mia 
også. Så gi' hende den dog. Okay, vi er ikke dumme, hun kan ikke få den. 
Arquette får den. Men gi' den dog til Meryl. Gi' hende den!«
</p><p>
Men, men, men, det blev Patricia Arquette, der vandt prisen. 
</p><p>
Som filmanmelderen konstaterede undervejs i nattens show: 
</p><p>
»Når man er typen, der elsker at bliver overrasket, er der godt nok langt 
mellem snapsene i dag«. 
</p><h3>
Ligeløn og selvmord i takketalerne 
</h3><p>
I sin takketale kom Patricia Arquette med en kommentar om ligeløn til mænd og 
kvinder. Hvilket fik en begejstret modtagelse fra salen med dertil hørende 
håndtegn fra Meryl Streep. Det var et af højdepunkterne i løbet af en ellers 
meget jævn og ikke-opsigtsvækkende aften. 
</p><p>
Et andet højdepunkt, hvor showet fik lidt bid, var under takketalen fra Graham 
Moore, der var på scenen for at modtage prisen for bedste tilpassede 
manuskript, der gik til 'Imitation Game'. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg forsøgte at tage mit eget liv som 16-årig, og nu står jeg her
</p>
<p class="sender">
Manuskriptforfatter Graham Moore i sin takketale 
</p>
</blockquote>
</div><p>
»Jeg forsøgte at tage mit eget liv som 16-årig, og nu står jeg her«, sagde 
han. </p><p>
»Jeg vil gerne dedikere dette øjeblik til det unge menneske derude, som føler 
sig anderledes, som om hun ikke passer ind nogle steder. Det gør du. Bliv 
ved med at være anderledes, og når det bliver din tur, og du står på denne 
scene, så giv budskabet videre«, sagde han. 
</p><p>
Det ramte mange i salen. Også på Politikens natredaktion. 
</p><p>
»Minder meget om situationen, da Dustin Lance Black vandt Oscaren for Milk i 
sin tid - han blev ledestjernen for en hel generation af homoseksuelle«, lød 
det fra Michael Bo. 
</p><h3>
Alle græder - men hvorfor? 
</h3><p>
Et andet rørende øjeblik, i hvert fald at dømme på reaktionen blandt publikum 
i salen, var da John Legend optrådte med sangen 'Glory' fra soundtracket til 
filmen 'Selma'. 
</p><p>
»Alle i salen græder, I må lige hjælpe mig lidt her?«, lød det fra 
kulturjournalist Emil Bergløv, der ikke var helt lige så rørt som mange 
andre. 
</p><p>
»Den er altså meget rørende, 'Glory'. Jeg så 'Selma' på Martin Luther King Day 
i en stopfuld biograf med 85 procent sorte, der var dybt, dybt berørte 
bagefter. Ikke verdens bedste film, måske, men meget, meget vigtig i USA 
lige nu med Ferguson etc.«, lød det fra USA-korrespondent Kristian Madsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/oscar/ECE2557759/oscaren-er-hvid---men-er-ladet-med-sort-samvittighed/">Oscaren er hvid - men er ladet 
med sort samvittighed</a></p><div class="art-quote article-box">
<p class="quote"/>
<blockquote>
<p class="quote-txt">
Den er altså meget rørende, 'Glory'. Jeg så 'Selma' på Martin Luther King Day 
i en stopfuld biograf med 85 procent sorte, der var dybt, dybt berørte 
bagefter. Ikke verdens bedste film, måske, men meget, meget vigtig i USA 
lige nu med Ferguson etc.
</p>
<p class="sender">
USA-korrespondent Kristian Madsen 
</p>
</blockquote>
</div><p>
Ellers var showet kendetegnet ved en kedelig vært, nemlig komikeren Neil 
Patrick Harris. Som blandt andet døjede med nogle sløje replikker ifølge 
nat-redaktionen her på bladet. </p><p>
»Bliver ved med at sige til mig selv, at det ikke er Neil PH's skyld, det ER 
sguda manusforfatterens - men altså ... lidt er det også Neil PH's«, lød det 
fra Michael Bo. 
</p><h3>
Revolutionen kommer aldrig 
</h3><p>
Kedelig vært, stor forudsigelighed - og så altså mangel på kant. Også da 
dokumentaren om Edward Snowden 'CitizenFour' vandt en Oscar. 
</p><p>
»Altså, undskyld mig. Du har lavet en film om overvågning, og synes tydeligvis 
det er vigtigt. Nu har du millioner af seere world wde, og chancen for at 
lave et call to action. Og så kommer du med sådan en tam omgang, Laura. 
Ærligt talt«. 
</p><p>
»Det er derfor revolutionen aldrig bliver til noget ;)«, lød det fra 
USA-korrespondenten. 
</p><p class=" bl-elem"><b class="ext-link">SE ALLE VINDERNE HER </b><a class="embeddedlink" href="http://politiken.dk/kultur/filmogtv/oscar/ECE2558556/birdman-vinder---ogsaa---bedste-film/">'Birdman' vinder - også - 
bedste film</a></p>	
</div>
</div></body></html>
