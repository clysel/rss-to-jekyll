---
layout:     post
title: 	    "Måltidskasser får dig til at smide mindre mad ud "
post_author:	    
post_date:	    Wed, 13 May 2015 14:54:53 +0200
post_site:	    politiken.dk 
post_link:	    http://politiken.dk/mad/ECE2665147/maaltidskasser-faar-dig-til-at-smide-mindre-mad-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en årrække stod 37-årige Martin Børger dagligt foroverbøjet ved køkkenets 
skraldespand. Risene, grøntsagerne, kødet eller kartoflerne oversteg endnu 
engang familiens appetit, og efter et par dages parkering i køleskabet var 
det endnu en gang tid til den daglige ofring til den sorte affaldssæk. 
</p><p>
»Jeg tænkte egentlig ikke rigtig over det, når jeg smed maden ud. Det var 
blevet lidt en rutine«, siger Martin Børger, der sammen med sin kone 
Frederikke dagligt laver mad til familien med to børn på Frederiksberg i 
København. 
</p><p>
Situationen er dog en anden i dag. Hver mandag står der en kasse med råvarer 
uden for døren til familiens lejlighed. Kassen indeholder kød, fisk og 
grøntsager til fire dage og afmålt i mængder, så det passer til fire 
personer. 
</p><p>
På siden står der Aarstiderne. Og til hvert måltid følger en opskrift, så hele 
kassen råvarer bliver brugt op. 
</p><p>
»Jeg oplever, at vi smider mindre mad ud med måltidskasserne. Alt er afmålt i 
de rette mængder, hvilket gør, at jeg ikke længere står og hælder penge ud i 
skraldespanden«, siger Martin Børger. 
</p><p><b class="ext-link">Baggrund </b><a class="embeddedlink" href="http://politiken.dk/forbrugogliv/forbrug/tjekmad/ECE2149419/hospicehylden-i-koeleskabet-er-danskernes-stoerste-madspildssynd/">'Hospicehylden' i køleskabet er 
danskernes største madspildssynd</a></p><p><b>76 procent af måltidskassekunder oplever mindre madspild</b></p><p>
Familien på Frederiksberg er ikke de eneste, der oplever, at maden fylder 
mindre i skraldespanden, når måltiderne bliver leveret i afmålte mængder. 
</p><div class="art-fakta article-box">
<h4 class="">
Her kan du købe en måltidsløsning</h4>
<div class="fakta-body" data-buildingblock="embedded_factboxlink">
<p>
Der findes flere leverandører på markedet for færdigpakkede løsninger. 
Priserne varierer fra ca. 35 til 73 kroner per kuvert. 
</p><p class=" bl-elem"><a href="http://aarstiderne.com" target="_blank">Aarstiderne</a><br/><a href="http://www.retnemt.dk" target="_blank">Retnemt.dk</a><br/><a href="http://www.middagsfred.dk" target="_blank">Middagsfred</a><br/><a class=" bl-elem" href="http://www.skagenfood.dk" target="_blank">Skagenfood</a></p>
</div>
</div><p>
Virksomheden Retnemt.dk, som leverer måltidskasser landet over, sendte for 
nylig et spørgeskema til 2000 af deres kunder. 800 svarede, og af dem 
oplever 76 procent, at de smider mindre mad ud med, efter de er blevet 
modtagere af måltidskasserne. </p><p>
»Det ligger i forlængelse af de tilbagemeldinger, som vi har fået fra kunderne 
i de seneste år. Når der skal bruges en spiseskefuld teriyakisauce i en 
opskrift, så leverer vi kun det. Ikke en hel tube, som så står og bliver for 
gammel«, siger Klaus Toft Nørgaard, medstifter og adm. direktør i 
Retnemt.dk. 
</p><p><i class=" bl-elem">Men flytter I ikke bare madspildet til jeres eget pakkeri, når I skal 
ompakke så mange råvarer? </i></p><div class="art-fakta article-box">
<h4 class="">
Så meget mad smider vi ud</h4>
<div class="fakta-body" data-buildingblock="embedded_factboxlink">
<p>
Samlet smider vi i Danmark hvert år over 700.000 ton mad ud, som kunne være 
spist. 
</p><p>
Husholdningernes madspild udgør 260.000 ton pr. år. 
</p><p>
I servicesektoren er der et årligt madspild på 227.000 ton, heraf 163.000 ton 
fra detailhandlen, 29.000 ton fra hoteller og restauranter og 31.000 ton fra 
institutioner og storkøkkener om året. 
</p><p class=" bl-elem"><i class=" bl-elem">Kilde: Stopspildafmad.dk</i></p>
</div>
</div><p>
»Det gør vi bestemt ikke. Det vil vores forretning simpelthen ikke kunne holde 
til. Det er et minimum af fødevarer, som bliver tilovers hos os, når vi 
pakker kasserne. Og er det tilfældet får vores medarbejdere maden med hjem 
til deres familier som en ekstra personalegode«, siger Klaus Toft Nørgaard. 
</p><p>
Hos Aarstiderne var det netop kundernes klager over madspild, der fik dem til 
at udvikle deres måltidskasser til kunderne for nu 10 år siden. 
</p><p>
»Vi oplevede, at kunderne sagde deres abonnementer op på vores frugt- og 
grøntkasser, fordi de ikke fik brugt alt og måtte smide det ud. Det fik os 
til at tænke, at der måtte være en løsning. Derfor udviklede vi 
måltidskasserne, som i dag fylder over halvdelen af vores omsætning«, siger 
Søren Ejlersen, stifter og næstformand i Aarstiderne. 
</p><p><b class="ext-link">Synderen </b><a class="embeddedlink" href="http://politiken.dk/forbrugogliv/forbrug/tjekmad/ECE2149416/daarlig-samvittighed-danskerne-smider-mest-aftensmad-ud/">Danskerne smider mest aftensmad ud</a></p><h3>
Passer danskernes bekvemmelighed godt 
</h3><p>
Det betyder, at Aarstiderne sender 100.000 måltider afsted om ugen. Retnemt.dk 
leverede i sidste uge 17.500 kuverter til danskerne. 
</p><p>
Lektor og ph.d. på Institut for Afsætningsøkonomi Niels Kornum, som forsker i 
dagligvarer og e-handel, udtalte i et interview til Politiken i februar 
sidste år, at måltidskasserne passer den danske forbruger perfekt. 
</p><p>
»De rammer lige direkte ned i den problemstilling, at forbrugerne i Danmark 
ikke planlægger særlig godt«, sagde Niels Kornum: 
</p><p>
»De færreste lægger en plan på ugebasis, så man kan købe rationelt ind. De 
fleste har en indkøbsliste med faste ting, for eksempel køkkenrulle, og så 
lader de sig inspirere i butikken. Måltidskasserne hjælper os til at få 
lavet måltidet varieret og få inspiration«. 
</p><h3>
Børnefamilier smider meget mad ud 
</h3><p>
Måltidskasserne er med til at nedbringe madspildet hos en meget væsentlig 
gruppe - børnefamilierne. 
</p><div class="art-fakta article-box">
<h4 class="">
Danskerne køber mere ind på nettet</h4>
<div class="fakta-body" data-buildingblock="embedded_factboxlink">
<p>
Den seneste analyse fra e-handelsorganisationen FDIH viser, at danskerne er 
vilde med at klikke løsningen på næste uges måltider hjem til husstanden på 
nettet. 
</p><p>
Omsætningen i kategorien “dagligvarer, mad og drikke” er steget fra 2 mia. kr. 
i 2013 til 3,1 mia. kr. i 2014.
</p><p>
Dagligvarer og madabonnementerne omsatte i 2014 for knapt 1,4 mia. kr. Her var 
børnefamilierne den dominerende gruppe. 
</p><p class=" bl-elem"><i class=" bl-elem">Kilde:FDIH</i></p>
</div>
</div><p>
»Børnefamilierne kæmper meget med madspild, da de ofte tilbereder store 
portioner mad. Specielt tilbehør som ris, kartofler eller pasta bliver 
tilberedt i alt for store mængder og ender derefter med at blive smidt ud«, 
vurderer Selina Juul, stifter af forbrugerorganisationen Stop Spild Af Mad. 
</p><p>
I Martin Børgers fire mand store familie på Frederiksberg var det netop 
tilfældet, før måltidet ikke kom i en nøje afmålt kasse. 
</p><p>
»Så fik vi altid lavet for meget mad, som vi så puttede i køleskabet for at 
bruge det dagen efter. Men dagen efter var madplanerne nogle andre eller 
nogle var ude af huset, og så endte maden i skraldespanden«, siger Martin 
Børger. 
</p><p>
Derfor har familien ikke planer om at genoptage de daglige ture i 
supermarkedet og selv sammensætte menuen i køkkenet. 
</p><p>
»Vi får en varieret kost i de rigtige doser, sparer en masse tid og smider 
ikke nær så meget mad ud som før. Den løsning er vi glade for«. 
</p><p class=" bl-elem"><b class="ext-link">Guide </b><a class="embeddedlink" href="http://politiken.dk/mad/ECE2234777/her-er-26-praktiske-hverdagstrick-til-koekkendummies/">Her er 26 praktiske hverdagstrick til 
køkkendummies</a></p>	
</div>

</div></body></html>
