---
layout:     post
title: 	    "Nano-legering gør stål ti gange stærkere"
post_author:	    Martin Bernth
post_date:	    Tue, 17 Feb 2015 09:41:00 +0000
post_site:	    ing.dk 
post_link:	    http://ing.dk/artikel/nano-legering-goer-staal-ti-gange-staerkere-174181
---
<html><body><div><section class="body"><p>Uden at skubbe mærkbart til prisen har en lille opstartsvirksomhed udviklet en proces, der ved hjælp af nanoteknologi gør stål op mod ti gange stærkere og mere standhaftig over for stærkt korroderende stoffer. <a href="http://www.technologyreview.com/news/534796/nano-manufacturing-makes-steel-10-times-stronger/">Det skriver MIT Technology Review.</a></p>
			<p>I øjeblikket testes stålets egenskaber af olieselskaber, der i samarbejde med opstartsvirksomheden bag, Modumetal, er meget interesserede i det nye materiale. Firmaet tester blandt andet materialets modstandsdygtighed over for korrosion, da noget råolie indeholder meget korroderende stoffer, såsom hydrogensulfid. Det stærkere stål kan muligvis også have positive effekter på vægten af biler og dermed forbedre brændstoføkonomien, ligesom broer og anden infrastruktur vil få en længere levetid.</p>
			<p>At metaller og andre materialer kan få fornyede egenskaber ved hjælp af nanoteknologi har været kendt længe, men Modumetals store fremskridt er interessant, fordi den lille virksomhed har vist sig i stand til at producere større stykker metal, uden at processen bliver mærkbart dyrere.</p>
			<p>Firmaets direktør, Christina Lomasney, fortæller til Technology Review, at omkostningerne ved deres nye metode svarer til mere konventionelle metoder for galvanisering.</p>
			<h2>Professor er imponeret</h2>
			<p>Modumetal gør brug af en avanceret udgave af metoden elektroplettering, hvor metallet nedsænkes i en elektrolyt, der består af flere forskellige metalioner. Herefter påføres materialet en spænding.</p>
			<p>En meget præcis styring af spændingen gør det muligt for Modumetal at lægge nano-tykke lag af forskelligartet sammensætning oven på metallet og dermed modellere dets overfladeegenskaber meget præcist. Alt i alt kan belægningen være op mod en centimeter tyk.</p>
			<p>David Lashmore, der er professor i materialevidenskab, har forsket meget inden for området og fortæller til Technology Review, at nanoteknologien er god til at forhindre revner i at sprede sig i materialet, men at det kræver stor forståelse for både fysik og kemi at sammensætte de præcis rigtige legeringer. Han er derfor meget imponeret over Modumetals arbejde.</p>
		</section></div></body></html>
