---
layout:     post
title: 	    "Henrik Palle: Dab-radioen kan dabbe ad Pommern til"
post_author:	    
post_date:	    Wed, 11 Mar 2015 16:19:13 +0100
post_site:	    politiken.dk 
post_link:	    http://politiken.dk/kultur/ECE2582396/henrik-palle-dab-radioen-kan-dabbe-ad-pommern-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mennesker er mestendels sentimentale væsener. 
</p><p>
Vi hænger ved det kendte. Frygter det ny. Og synger gerne med på sange som 
’Åh, de gamle bowser’ og ’Det gamle træ, oh lad det stå’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2580327/private-og-statsejede-medier-i-hele-norden-slaas-om-digitale-nyheder/">Private og statsejede medier i 
hele Norden slås om digitale nyheder</a></p><p>
Af den grund er der næsten heller ingen ende på klynkeriet over, at FM-båndet, 
som har tjent os så godt og fint og trofast og lydigt i mere end et halvt 
århundrede, om et par år bliver lukket og erstattet af det nymodens (og 
allerede teknologisk utidssvarende) DAB-halløj, der kræver indkøb af nyt 
udstyr og slet ikke lever op til de kvalitetskrav, man kan stille. Hvis 
altså man er audiofil i udpræget grad og lytter til radio på modtageudstyr 
af fineste kvalitet. 
</p><p>
For hvad er da det for noget? Siger man rundtomkring i de små hjem ved 
udsigten til at skulle kassere den udmærkede transistorradio af det tyske 
kvalitetsmærke Schaub Lorenz, man indkøbte for en anselig sum i begyndelsen 
af 1970’erne, da Jørn Hjorting huserede med sit universal-svar ’Der kan man 
bare se’ i ’De ringer vi spiller’, og søndag eftermiddag var helliget 
’Hvornår var det nu det var’ med Claus Walther og Arne Myggen Hansen på 
øvhorn og veloplagt publikum. 
</p><p>
Og det der DAB har vi jo ikke i bilen, vel. Det hele er ad helvede til. Vi 
tvinges til at smide penge efter nyt udstyr. Og vi kan ikke længere høre 
Mylle spille dejlig popmusik, når vi kører hjem fra arbejde om 
eftermiddagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2576159/digital-analyse-en-sejr-for-ligheden-paa-nettet/">Digital analyse: En sejr for 
ligheden på nettet</a></p><p>
Men der er ingen grund til at lamentere over den teknologiske udvikling. For 
DAB-teknologien kan man bare vælge at hoppe let og elegant hen over. Den 
skal man ikke investere i, endsige dvæle ved, medmindre man lige har 
forelsket sig i et specifikt designereksemplar fra Politiken 
Plus-forretningen, der tegner til at ville pryde hjemmet. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Løsningen på de fremtidige radioproblemer hedder internet</p>

<p class="sender">
Henrik Palle 
</p>
</blockquote>
</div><p>
Og det siger lidt om radiolytningens status, at den for størstedelens 
vedkommende er henvist til at finde sted i mellemklassebiler på vej til og 
fra job. Lydtapet, der skal holde ens egne tanker stangne, eller bare 
uforpligtende støj til overdøvning af motoren fra en Toyota.</p><p>
Løsningen på de fremtidige radioproblemer hedder internet. For de fleste 
mennesker har efterhånden en smartphone. Og de fleste biler har anordninger, 
der gør det muligt på den ene eller den anden måde at koble denne 
informationsteknologiens svar på schweizer-kniven til sig, så de kan spille 
via køretøjets højttalere. 
</p><p>
DR’s tilbud er umiddelbart tilgængelige via en ganske glimrende app. Så ingen 
behøver at mangle Tore Leifers velmodulerede stemme fra P1’s 
Kultureftermiddag. 
</p><p>
Den ekstremt relevante Radio24syv kan også tilgås både som flow og 
tidsforskudt lytning via nettet. Så i princippet kan man lytte til Ditte 
Okmans ’Det, vi taler om’ hele tiden. Eller Torben Steno og Jarl Cardua, 
Rene Fredensborg og konsorter eller for den sags skyld natradio midt på 
dagen. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/debatindlaeg/ECE2575617/selvfoelgelig-skal-dr-vaere-paa-nettet/">Selvfølgelig skal DR være på nettet</a></p><p>
Men med radiolytning via nettet kan dansk radio faktisk godt gå hen og blive 
en smule uinteressant, medmindre man går meget op i, at der bliver talt 
dansk. For apps som Tune In Radio eller andre giver adgang til tusindvis af 
stationer fra den ganske klode. 
</p><p>
Om det så er Howard Sterns grænsesøgende rablerier, nørdede streams og 
podcasts om kabuki-teater eller tagdækning eller en uafbrudt kæde af numre 
med Ornette Colemans forskellige orkestre fra slutningen af 1950’erne til i 
dag. Søg efter det, De ikke umiddelbart ser. Og så skal I finde det. Selv 
Klichés ’Militskvinder’ er der et sted. 
</p><p class=" bl-elem">
Ligesom nettet har lavet om på stort set alt i vor verden, vil det 
selvfølgelig også forandre radiolytning. Men sgu’tte på nogen dårlig måde. 
Forudsat man ikke hører til dem, der elsker at sidde og skrue febrilsk på en 
knap med den ene hånd, rattet i den anden og en stærk trang til at slippe 
for P2. 
</p>	
</div>
</div></body></html>
