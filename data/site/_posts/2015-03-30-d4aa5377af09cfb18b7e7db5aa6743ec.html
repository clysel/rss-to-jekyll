---
layout:     post
title: 	    "Github oplever største DDoS-angreb i sitets historie"
post_author:	    Martin Bernth
post_date:	    Mon, 30 Mar 2015 07:06:00 +0000
post_site:	    www.version2.dk 
post_link:	    http://www.version2.dk/artikel/github-oplever-stoerste-ddos-angreb-i-sitets-historie-126334?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>De ansatte, der driver den populære amerikanske kode-platform GitHub, er i disse dage spændt særligt hårdt for. Hvad der umiddelbart kunne ligne kinesiske angriber har nemlig igangsat det mest omfattende DDoS-angreb i sitets historie, <a href="http://www.zdnet.com/article/github-suffers-largest-ddos-attack-in-sites-history/">skriver blandt andre ZDNet.</a></p>



<p>»Ud fra de meldinger, vi har fået, tror vi, at intentionen bag dette angreb er at overbevise os om at fjerne en bestemt klasse af indhold,« lød det fredag i [et blogindlæg fra folkene bag Github] (https://github.com/blog/1981-large-scale-ddos-attack-on-github-com), der selv kalder angrebet for det største, det nogensinde har oplevet.</p>

<p>Angrebet har været i gang siden torsdag d. 26. marts og er ifølge mediet endnu ikke overstået. Den voldsomme trafikmængde kommer angiveligt fra omdirigeret trafik, der oprindeligt var tiltænkt Kinas største søgemaskine Baidu og er særligt målrettet to områder af online-platformen.</p>

<p>Det ene område styres af anti-censur værktøjet Greatfire, der netop leverer løsninger til kinesere, der ønsker at omgå regeringens censur af dele af internettet. Det andet område er en kinesisk udgave af New York Times, som ligeledes er forbudt i Kina.</p>
  </section>

      </div></body></html>
