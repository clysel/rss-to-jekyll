---
layout:     post
title: 	    "Nepals kunstsamling frygtes ødelagt"
post_author:	    
post_date:	    Wed, 13 May 2015 13:52:49 +0200
post_site:	    politiken.dk 
post_link:	    http://politiken.dk/kultur/kunst/ECE2667488/nepals-kunstsamling-frygtes-oedelagt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nepals eneste permanente kunstsamling risikerer at blive ødelagt efter det 
første store jordskælv, der ramte landet 25. april. 
</p><p>
Samlingen har til huse i Nepal Fine Arts Academy, Nafa, og bygningen – der her 
ses før jordskælvet – blev hårdt ramt og er i farezonen for at styrte helt 
sammen. 
</p><p>
En del kunstværker er blevet hentet ud fra bygningen, men der er stadig 700 
malerier, det ikke er lykkedes at redde, siger akademiets rektor, Ragini 
Upadhyay, til The Guardian – heriblandt malerier, der er malet i den særlige 
buddhistiske stil thangka, og som kan dateres helt tilbage til Buddha. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2645206/foer-og-efter-billeder-jordskaelv-laegger-verdensarv-i-ruiner/">Før og efter-billeder: 
Jordskælv lægger verdensarv i ruiner</a></p><p class=" bl-elem">
»Vi har ikke noget, der er ældre end disse malerier, tilbage i Nepal, fordi 
det alt sammen er blevet solgt til udlandet. Det er i Japan, Kina og 
Storbritannien. Landet har allerede mistet denne del af sin kulturelle 
historie. Derfor er det så vigtigt at forsøge at redde disse malerier«, 
siger Upadhyay. 
</p>	
</div>

</div></body></html>
