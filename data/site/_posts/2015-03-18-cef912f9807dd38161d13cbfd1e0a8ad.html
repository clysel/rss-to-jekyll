---
layout:     post
title: 	    "Demonstranter stopper blokade af Ryanair - nu kan flyet lette"
post_author:	    
post_date:	    Wed, 18 Mar 2015 18:37:53 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2593695/demonstranter-stopper-blokade-af-ryanair---nu-kan-flyet-lette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring klokken 18 flyttede de sidste af de 50 lufthavnsansatte sig fra det 
Ryanair fly, som skulle være lettet klokken 15.30 til Dublin. 
</p><p>
Tidligere på dagen havde piloten i flyet bedt politiet om hjælp til at fjerne 
de aktionerende, men det blev ikke til den store konfrontation mellem 
ordensmagten og de ansatte i lufthavnen, men derimod en fredsommelig 
afslutning. 
</p><p>
Ved 18-tiden begyndte tankningen af flyet, så passagererne kunne komme ombord. 
Det skete så ved 18.30-tiden med tre timers forsinkelse. 
</p><p>
LO tog tidligere på dagen afstand fra de lufthavnsansattes aktion, som er 
ulovlig, og det var en lettet formand for 3F i Kastrup Politiken fik i 
telefonen. Der 3F-medlemmer blandt de aktionerende. 
</p><p>
»Det er godt, at flyet kommer afsted«, siger Henrik Bay-Clausen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2593368/ansatte-i-lufthavnen-tvinger-ryanair-til-at-blive-paa-jorden/">Ansatte i lufthavnen tvinger 
Ryanair til at blive på jorden</a></p><p>
Luftfartmedarbejdernes organisation FPU/Serviceforbundet har varslet konflikt 
mod Ryanair med krav om, at de tegner overenskomst med dem. Det har de 
blankt afvist, så en række forbund har varslet sympatikonflikt, så Ryanair 
eksempelvis ikke kan få brændstof i tankene eller bagage ombord. 
Arbejdsretten tager senere på foråret stilling til, om konflikten er lovlig. 
</p><p>
»Nu må det faglige system gå sin gang. Torsdag den 26. marts er der møde i 
Arbejdsretten, hvor vi får en dato for, hvornår sagen bliver afgjort. Det 
gælder jeg mig til«, siger Henrik Bay-Clausen. 
</p><p>
Det ventes, at Arbejdsretten afgør om konflikten er lovlig i løbet af april, 
fordi sagen behandles som en hastesag. 
</p><p>
»Jeg er overbevist om, at vi får medhold. Truslen om konflikt skal bruges til 
at lægge pres på Ryanair, så de tegner overenskomst på danske løn- og 
arbejdsvilkår. Det skal være sådan, at den løn man tjener i Danmark også gør 
det muligt at leve i Danmark«, siger Henrik Bay-Clausen. 
</p><p>
En talsmand for de aktionerende har svært ved at skjule sin glæde over dagens 
forløb. 
</p><p>
»Vi har sendt et budskab til Ryanair om, at vi stadig er her, og at vi stadig 
ønsker at tage en dialog omkring det her. Men af hensyn til passagererne 
synes vi, at nu var det nok. De kan jo ikke gøre for, at Ryanairs 
medarbejdere får dårlige vilkår, bare fordi de køber den billigste billet«, 
siger bagagemedarbejder Ole Johansson. 
</p><p class=" bl-elem">
Ryanair har truet med flytte deres base i København, hvis Arbejdsretten 
godkender konflikterne mod dem. 
</p>	
</div>
</div></body></html>
