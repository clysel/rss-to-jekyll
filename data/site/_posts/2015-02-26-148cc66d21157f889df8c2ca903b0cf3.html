---
layout:     post
title: 	    "Grækerne hamstrer penge - trækker 90 milliarder ud af bankerne"
post_author:	    
post_date:	    Thu, 26 Feb 2015 13:18:01 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2564806/graekerne-hamstrer-penge---traekker-90-milliarder-ud-af-bankerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske finanssektor blev udsat for et regulært stormløb i januar, hvor 
grækerne trak hele 12,2 mia. euro, eller over 90 mia. kr. ud af bankerne. 
Det viser nye tal fra Den Europæiske Centralbank, ECB, ifølge et notat fra 
Sydbank. 
</p><p>
Det var ikke mindst frygten for en græsk exit fra euroen, der fik de private 
til hente deres euro i banken. 
</p><p>
»Efter regeringsskiftet i Grækenland den 25. januar frygtede mange, at de 
andre eurolande ville smække kassen i overfor Grækenland og nægte at låne 
dem flere penge. Dermed ville Grækenland være tvunget til at forlade 
euroen«, konstaterer cheføkonom i Sydbank Jacob Graven og uddyber: 
</p><p>
»Grækerne var derfor dybt bekymrede for, at deres euro i banken pludselig 
ville blive frosset fast og vekslet til næsten værdiløse græske drakmer«, 
siger han. 
</p><h3>
Ingen langsigtet løsning
</h3><p>
Han peger på, at pengestrømmen ud af de græske banker utvivlsomt er fortsat i 
februar, indtil grækerne i denne uge enedes med EU om en forlængelse af 
landets låneprogram med fire måneder. 
</p><p>
Men i sagens natur er der dermed heller ikke tale om en langsigtet løsning. 
</p><p class=" bl-elem">
»Nu hvor Grækenland med den nye aftale i hus foreløbig bliver i euroen, vil 
nogle af de hævede penge formentlig vende tilbage til bankerne. Men i de 
kommende måneder kan grækerne meget vel igen begynde at trække penge ud af 
bankerne. Grækenland får brug for en ny hjælpepakke, når den nuværende 
udløber til sommer«, konstaterer cheføkonomen. 
</p>	
</div>
</div></body></html>
