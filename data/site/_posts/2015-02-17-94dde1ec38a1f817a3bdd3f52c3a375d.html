---
layout:     post
title: 	    "Terrormistænkt møder opbakning på Facebook: »Vi er alle Omar«"
post_author:	    
post_date:	    Tue, 17 Feb 2015 08:52:02 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549586/terrormistaenkt-moeder-opbakning-paa-facebook-vi-er-alle-omar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
En 26-årig aarhusianer med palæstinensisk baggrund, AK, hylder på sin 
Facebook-side den afdøde Omar Abdel Hamid El-Hussein, som lørdag formodes at 
have dræbt to civile og sårede fem politifolk ved to terroranslag i 
København. 
</p><p>
På Facebook-siden skriver den 26-årige AK under overskriften 'Je suis Omar' 
(Jeg er Omar, red.) - med henvisning til støttefrasen 'Je Suis Charlie' I 
forbindelse med angrebet på satiremagasinet Charlie Hebdo i Paris - 
følgende: 
</p><p>
»Hvil i fred til vores kære bror Omar Abdel Hamid El-Hussein. Allah yerhamak. 
Vi er alle Omar«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
Udtrykket »Allah yerhamak« er arabisk med betydningen Allah velsigne dig, 
skriver Jyllands-Posten. 
</p><h3>
Billigelse af terror 
</h3><p>
Men en sådan ageren på de sociale medier kan få politiet til at rejse 
sigtelse. Det siger professor i strafferet ved Københavns Universitet Jørn 
Vestergaard til Jyllands-Posten. 
</p><p>
»Straffelovens bestemmelse om offentlig udtrykkelig billigelse af en 
terrorhandling kan godt komme ind i billedet her, men det er selvsagt op til 
domstolene, om paragraffen er overtrådt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549217/psykiater-om-mistaenkt-attentatmand-ingen-tegn-paa-alvorlig-psykisk-sygdom/">Psykiater om mistænkt 
attentatmand: Ingen tegn på alvorlig psykisk sygdom</a></p><p>
»Man har selvfølgelig lov til at skrive »Hvil i fred« om en afdød, også selv 
om der måtte være tale om en terrorist«. 
</p><p>
»Men sådan som udtrykket »Je suis...« er blevet brugt efter attentaterne i 
Frankrig, er det jo nærliggende at forstå vendingen, »Vi er alle Omar«, som 
en sympatierklæring og en opbakning til det, der skete ved Krudttønden og 
synagogen i forgårs«. 
</p><p>
Sigtelse ville ikke overraske 
</p><p>
»Det kan næsten ikke blive mere direkte, så jeg ville da ikke blive 
overrasket, hvis politiet rejser sigtelse«, siger Jørn Vestergaard til 
avisen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
Hyldesten til den formodede gerningsmand bag terrorangrebet i København blev 
lagt på Facebook-siden i går eftermiddags, og efter få timer havde omkring 
20 vendt tommelfingeren op til opslaget. 
</p><p class=" bl-elem">
Det er ikke lykkedes Jyllands-Posten at komme i kontakt med AK, da han ikke 
svarede på beskeder på telefon og Facebook eller en henvendelse på hans 
adresse. 
</p>	
</div>
</div></body></html>
