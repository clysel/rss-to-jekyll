---
layout:     post
title: 	    "Debutant har skrevet forrygende sikker og original krimi"
post_author:	    
post_date:	    Wed, 18 Mar 2015 09:04:11 +0100
post_site:	    politiken.dk 
post_link:	    http://politiken.dk/kultur/boger/ECE2590741/debutant-har-skrevet-forrygende-sikker-og-original-krimi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ghostman</h4>
<h5>
Roger Hobbs</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Krimi. Oversat af Peter Lindgaard. Anton &amp; Ludwig, 352 sider, 249 kroner. 
Har du Pluskort, får du 15 procent rabat på lagerførte bøger i Boghallen 
eller fri levering hos Saxo.com. Læs mere på politiken.dk/plus.
</p></div>
</div><p>
Det er ikke hver dag en blot 23-årig debutant fejer gulv med konkurrenterne i 
krimibranchen. Men ’Ghostman’ af den unge amerikaner Roger Hobbs er en 
krimi, der på alle tænkelige måder er vaks ved havelågen. Dens hovedperson 
er interessant, hovedpersonens jobbeskrivelse er original, og er 
skrivestilen ikke sprogligt nyskabende er den til gengæld så skarp som 
pressefolderne i en forfængelig gangsters jakkesæt. 
</p><p>
Jegfortælleren hedder Jack Delton, men hvordan det egentlig er med navnene og 
identiteten er en hemmelighed for de meget få indviede. Jack er nemlig <i>ghostman. 
</i>Manden uden egenskaber, men med masser af praktiske kundskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2588231/ny-krimi-mikser-storpolitisk-80er-nostalgi-og-effektiv-underholdning/">Ny krimi mikser storpolitisk 
80er-nostalgi og effektiv underholdning </a></p><p>
En <i>ghostman </i>er ekspert i at slette sine egne og andres spor. Sine 
fingeraftryk har han selvfølgelig for længst skaffet sig af med. Med omhu og 
tålmodighed har han perfektioneret evnen til at forsvinde i den blå luft 
efter et kup. Han er aldrig blevet snuppet. Hvis der planlægges et kup af de 
helt store, er en ghostman en af de eksperter, der hidkaldes sammen med 
pengeskabstyven, våbeneksperten og racerkøreren. 
</p><div class="art-fakta article-box">
<h4 class="">
Krimi, krimi, krimi</h4>
<div class="fakta-body" data-buildingblock="embedded_factboxlink"><p>
I anledning af </p><a href="http://krimimessen.dk/">krimimessen i Horsens </a><p>lørdag 
21. marts og søndag 22. marts sætter Politiken fokus på genren, vi ikke kan 
få nok af.
</p></div>
</div><p>
Kun en enkelt gang gik det galt. Et stort kup i Asien, hvor Jack begik en 
bommert, han senere må bøde for. Hvordan det skete, og hvori boden består, 
er det dobbeltløbede plot i ’Ghostman’. </p><h3>
Forrygende filmisk beskrivelse 
</h3><p>
Hobbs lægger ud med en fuldstændig forrygende filmisk beskrivelse af et kup 
imod et kasino i Atlantic City, der kører seriøst af sporet. Det er som at 
se Michael Manns ’Heat’ på tryk. Kuppet var planlagt af en <i>jugmarker.</i> 
En kriminel mastermind, som udtænker og planlægger et stort kup ned til 
mindste detalje imod en solid andel af udbyttet. Marcus stod bag kuppet i 
Asien, og han står bag kuppet i Atlantic City. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/B_gerghost_921335e.jpg" alt="" border="0"/></span></p><p>
Nu skal der ryddes op. Jack skylder Marcus. Inklusive flyveturen fra Seattle 
til Atlantic City har Jack 48 timer, inden helvede bryder løs. Jack opdager 
hurtigt, at det er en mere end almindelig speget affære. Kuppet har 
udspillet sig på Ulvens territorium, og den brutale gangsterleder ser ikke 
på sagen med milde øjne. Hvilket FBI heller ikke gør. Og hvad er i 
virkeligheden Marcus’ motiver? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2585756/noegternheden-samler-sig-som-et-eksistentielt-kuldenedfald-i-skilsmisseroman/">Nøgternheden samler sig som et 
eksistentielt kuldenedfald i skilsmisseroman</a></p><p>
Jagten på de forsvundne kasinopenge er en fortættet nedtællingskrimi, hvor der 
er spænding for hver en 100-dollar-seddel, mens blækpatronerne tikker i den 
forsvundne kuffert. Der krydsklippes løbende til kupkatastrofen i Kuala 
Lumpur, så der er dobbelt op på spændingen hos en ung forfatter med et 
nærmest syret rutineret greb om den slags. 
</p><h3>
Flydende identitet 
</h3><p>
Men ’Ghostman’ er ikke rask afviklet spænding. Med sin selvvalgte flydende 
identitet er Ghostman en aktuel skikkelse i en tid, hvor man hævdes at vælge 
og sammensætte sin egen identitet. I fritiden oversætter Jack klassiske 
græske og latinske tekster. Det siger næsten sig selv, at han har Ovids 
’Metomorfoser’ med i bagagen. Han er en ekstrem kontrolfreak med strenge 
succeskriterier, der lever for karrierens kick og har et stærkt begrænset 
behov for meningsfuld menneskelig kontakt. <i class=" bl-elem">Just a modern guy. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2584403/kernefamilien-skildret-som-katastrofe-er-kriselitteratur-i-ren-form/">Kernefamilien skildret som 
katastrofe er kriselitteratur i ren form</a></p><p>
For at gøre billedet komplet har Roger Hobbs som supplement lavet den 40 sider 
lange ’Jack’, hvor man får Jack Deltons selvbiografi. Fra heroinbaby til 
ensom dreng i Las Vegas, der som teenager slår ind på forbryderbanen og 
snart bliver topprofessionel inden for sit valgte felt. 
</p><p class=" bl-elem">
Roger Hobbs debuterede i 2013. Nu har den pluskæbede unge mand, der selv har 
studeret klassiske sprog og litteraturteori, skrevet opfølgeren ’Vanishing 
Games’, der udkommer til sommer. Måske det lille forlag Anton &amp; 
Ludwig atter har fingeren på krimipulsen? 
</p>	
</div>
</div></body></html>
