---
layout:     post
title: 	    "Den nye Jacques Cousteau vil rydde op i verdenshavene"
post_author:	    
post_date:	    Fri, 27 Mar 2015 11:59:23 +0100
post_site:	    politiken.dk 
post_link:	    http://politiken.dk/viden/ECE2606028/den-nye-jacques-cousteau-vil-rydde-op-i-verdenshavene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engang var der en stenalder, senere en bronzealder, og nu er vi midt i 
plastikalderen. 
</p><p>
Vi skabte selv plastikforureningen, vi opfandt dette materiale, før vi 
begyndte at svine med det, så lad venligst være med at fortælle mig, at vi 
ikke kan rydde op sammen«.
</p><p>
Den 18-årige teenager Boyan Slat går scenevant rundt foran de rullende 
kameraer og ligner en mellemting mellem Frodo fra ’Ringenes herre’ og Mick 
Jagger fra Rolling Stones i en ung charmerende udgave med lysende blå øjne. 
Det bliver en skelsættende dag i den hollandske teenagers liv.
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
Det er 5. oktober 2012, og scenen er det verdensomspændende koncept Ted Talks, 
hvor kloge og innovative mennesker får taletid, hvis de har noget på hjerte 
og har ’ideas worth spreading’, som mantraet lyder.
</p><p>
Det har Boyan Slat, og han tager i sin talk udgangspunkt i en dykkerferie i 
2010 i Grækenland, som såede en bekymring og en ufravigelig tanke i den unge 
mands hjerne. For under vandet så de to dykkende venner flere plastikposer 
end fisk, og det triste øjebliksbillede af havets tilstand kunne den unge 
gymnasieelev ikke slå ud af sit hoved. <span class="img-contimg-fl-right"><img class="image inlineLightBox" src="http://multimedia.pol.dk/archive/00924/Boyan_2_924162w.jpg" alt="" border="0"/><span class="caption"><span class="f-img-caption">Foto: 
</span>Ocean Cleanup</span></span></p><p>
Han ville opfinde en teknologisk løsning, der kunne komme det store problem 
til livs. Ikke ved at rydde op i det azurblå hav i Grækenland, men de fem 
steder i verdenshavene, hvor de store havstrømme fører affaldet og hvirvler 
det rundt i store runde cirkler på et areal svarende til Europa.
</p><p>
»Hvorfor bevæge sig gennem verdenshavene, når verdenshavene kan komme til 
dig?«, lyder det på scenen fra den unge opfinder, der siden gymnasietiden 
har udtænkt en plan for, hvordan man kan komme forureningsproblemet til 
livs. 
</p><p>
Ja, med noget, der ved første øjekast kunne ligne en kreativ løsning fra et 
Anders And-blad. Ikke desto mindre blev konceptet udnævnt til årets bedste 
tekniske design i 2012 ved Delft University of Technology i Holland.
</p><h3>
Crowfunding satte skub i sagen
</h3><p>
Forestil dig et tårn ude midt på havet, som er udstyret med to 50 kilometer 
lange fangarme formet i et V, der kan fange den plastik, der langsomt kommer 
drivende med strømmen. Skraldet vil blive ophobet i V’ets spids, og et 
transportsystem vil sørge for, at skraldet bliver hevet op af havet og ind i 
tårnet, som kan rumme 3.000 kubikmeter plastikaffald. Når tårnet er fyldt, 
vil et skib komme forbi og hente skraldet og få det transporteret i land og 
genanvendt. Enten til nye plastikprodukter eller til produktion af olie.
</p><p>
På trods af det prisvindende design kan han ikke rejse penge til at realisere 
projektet. Det laver Ted-talken om på. Hele to millioner har set det 
forførende foredrag, og pludselig er pengene strømmet ind til den fond, som 
driver projektet ’Ocean Cleanup’ med Boyan Slat som direktør. Ved hjælp af 
crowdfunding lykkedes det at rejse mere en 2 millioner dollars fra over 
38.000 donorer i 160 lande.
</p><p><b class="ext-link">LÆS OGSÅ</b><a class="embeddedlink">Golfstrømmen er blevet 
langsommere</a></p><p>
Pengene har for alvor sat gang i tingene, og lige nu er der mere end 100 
forskere, ingeniører og jurister med forskellige nationaliteter, der er 
involveret i projektets aktiviteter.
</p><p>
Boyan Slat lever op til billedet af en travl rockstjerne, og han har ikke tid 
til at stille op til et interview med Politiken. 
</p><p>
Det kan man godt forstå, hvis man kigger på hans side på Facebook, hvor han 
aktuelt følges af 19.587 personer. Han rejser til møder overalt i verden, 
senest San Francisco. Han deltog i januar i World Economic Forum, hvor han 
blandt andet mødte politikeren og miljøforkæmperen Al Gore og fyrsten af 
Monaco, Albert II. 
</p><p>
I december deltog han i en videnskabelig quiz på hollandsk tv. 17. november 
modtog han af FN den største hædersbevisning, når det gælder miljø, 
Champions of the Earth Award. På det sociale medie kan man også læse om en 
hollandsk studievært, der anbefaler, at sangeren Pharrell Williams skal tage 
kontakt til den unge opfinder. Det hilser Boyan Slat velkommen med 
kommentaren: »Sure, I’d be ’happy’ to meet you!«.
</p><p><b class="ext-link">LÆS OGSÅ </b><a class="embeddedlink">Millioner tons plastik 
forsvinder i havet </a></p><p>
Den nyansatte leder af plastikforskningen i ’Ocean Cleanup’, Julia Reisser, er 
glad for sin nye chef.
</p><p>
»Han er meget ung, men også meget moden. Han er en af de bedste chefer, jeg 
har haft i mit liv, og det var derfor, jeg flyttede fra Australien på tværs 
af verdenshavene for at ende i Delft i Holland, hvor ’Ocean Cleanup’ har 
hovedsæde«, siger Julia Reisser.
</p><h3>
Kritikken preller af 
</h3><p>
Det er dog ikke alle, der er vilde med den unge mands ideer, og nogle kalder 
det et projekt, der er dømt til at mislykkes. 
</p><p>
Politik- og kampagneleder Stiv Wilson fra nonprofitorganisationen 5Gyres, som 
også kæmper for at komme plastikforureningen til livs, har udtalt til den 
australske tv-station ABC, at projektet er urealistisk, og det vil svare til 
at fjerne smoggen over Los Angeles med en støvsuger. 
</p><p>
Den fremtrædende engelske professor Richard Thompson har udtalt til BBC, at 
det vil være lige så virkningsløst som at tørre gulvet op med en moppe fra 
et badekar, hvor vandet løber over siderne, og vandhanen stadig er tændt. 
</p><div class="art-quote article-box">
<p class="quote"/>
<blockquote>
<p class="quote-txt">
Der er mange mennesker, der har travlt med at analysere, hvad der er galt, og 
hvorfor plastikken ophobes i verdenshavene. Vores mission er at gøre noget 
ved det og ikke lade det blive ved snakken
</p>
<p class="sender">
Julia Reisser, Ocean Cleanup 
</p>
</blockquote>
</div><p>
Folkene bag ’Ocean Cleanup’ tager kritikken i stiv arm.</p><p>
»Der er mange mennesker, der har travlt med at analysere, hvad der er galt, og 
hvorfor plastikken ophobes i verdenshavene. Vores mission er at gøre noget 
ved det og ikke lade det blive ved snakken. Vi er glade for den kritik, vi 
får, for det kan vi bruge til at ændre og forfine vores teknologi, så vi 
står endnu bedre rustet, når vi for alvor går ind i testfasen på åbent hav i 
starten af 2016«, siger Julia Reisser fra ’Ocean Cleanup’.
</p><p>
Boyan Slats evne til at få verdenssamfundet til at interessere sig for havets 
tilstand vækker minder om en tidligere legende, dykkeren, fotografen og 
oceanografen Jacques Cousteau, som også viede sit liv til at fortælle om 
livet under den blå overflade, og hvorfor det kan være sårbart. 
</p><p class=" bl-elem">
Julia Reisser kan godt forstå sammenligningen og leger lynhurtigt med på 
tanken og kalder sin nye chef en hightech-udgave af Jacques Cousteau.
</p>	
</div>
</div></body></html>
