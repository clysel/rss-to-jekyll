---
layout:     post
title: 	    "Vidensklumme: Verdens største maskine kører på lys"
post_author:	    
post_date:	    Fri, 01 May 2015 10:38:13 +0200
post_site:	    politiken.dk 
post_link:	    http://politiken.dk/viden/ECE2649007/vidensklumme-verdens-stoerste-maskine-koerer-paa-lys/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Hallo, er du der?«. 
</p><p>
Professor Jesper Mørk fra DTU Fotonik tror, der er et udfald i vores 
telefonsamtale. Der er der ikke. Min hjerne er blot fyldt til bristepunktet 
og er for en stund stået af i kampen om at forstå, hvad ’optisk 
kommunikation’ er for en størrelse. 
</p><p>
Altså hvordan information båret af lys kan muliggøre, at jeg kan snakke i 
mobiltelefon med professoren i Lyngby uden forsinkelse, og jeg aftenen før 
kunne se et afsnit af ’Breaking Bad’ på min iPad trådløst, uden at billedet 
frøs på et eneste tidspunkt. 
</p><p>
Jeg tror, professoren fornemmer mit behov for en mental pause og kommer mig i 
møde med en pædagogisk forklaring på, hvordan vores telefonsamtale fungerer. 
Altså, hvordan mine ord, som forlader min mund i form af trykbølger, bliver 
optaget i en mikrofon i min mobiltelefon og kodet om til et elektrisk signal 
bestående af en lang række af nul og ettaller. 
</p><p>
Det elektriske signal bliver så omsat til et usynligt radiosignal, som rejser 
gennem luften, til det rammer den første den bedste mobilantenne på et tag. 
</p><h3>
Mine ord sendes med lysets hastighed mod Lyngby 
</h3><p>
Radiosignalet bliver her omsat til et optisk signal, som bliver sendt ned 
under jorden igennem et lyslederkabel, og med lysets hastighed på 300.000 
kilometer i sekundet sendes det mod DTU i Lyngby, hvor det ender med at 
banke ind i en mobilantenne på universitetets tag. 
</p><p>
Her vil lyssignalet blive omsat til et radiosignal og ramme antennen i Jesper 
Mørks mobiltelefon. Radiosignalet vil blive til et elektrisk signal, og 
snart vil lydbølger fra en højttaler ramme professorens trommehinde. 
Formentlig med ordene: Kunne du gentage det, du sagde lige før, en gang til? 
</p><p>
Samtalen foregår så hurtigt og uden forsinkelse, at vi skynder os at holde 
pause, hvis vi begynder at tale i munden på hinanden. Et lyslederkabel, som 
er få hundrede mikrometer i diameter, kan ikke blot rumme Jesper Mørks og 
min samtale. Den ville med lethed kunne rumme parvise telefonsamtaler fra 
alle Europas borgere, hvis de talte sammen på én og samme tid. 
</p><p><b class="ext-link">BAGGRUND</b><a class="embeddedlink" href="http://politiken.dk/viden/ECE2650354/da-verden-saa-lyset/">Da verden så lyset</a></p><p>
Samtidig ville det lysdrevne netværk – internettet – også kunne håndtere at 
transportere langt større datamængder. Som for eksempel når vi ser et 
videoklip på YouTube, sender et billede af hunden med en mms eller streamer 
en film fra Netflix, hvor man er afhængig af at kunne behandle mange 
billeder i sekundet. Hele den store informationsstrøm, som flyder til og fra 
verdens husstande, er båret af lys. 
</p><p>
»Det er de færreste folk, der er klar over, at internettet er ligesom den 
største maskine, menneskeheden har skabt. Den er blot lidt usynlig, fordi 
lysudvekslingen sker under jorden i lyslederkabler, som er forbundet over 
hele verden«, siger Jesper Mørk. 
</p><h3>
Internettet er en synder i det globale CO2-regnskab 
</h3><p>
Den store trafik på internettet har en pris. For det koster energi at omsætte 
et lyssignal til et elektrisk signal. For eksempel er vores mobiltelefoner, 
tablets, computere og fjernsyn designet til at kunne behandle data fra 
elektriske signaler og ikke lys. Så når vi ser et videoklip på YouTube, 
bliver det transporteret fra en server i form af et lyssignal, men det skal 
konverteres til et elektrisk signal i computeren, før klippet kan vises på 
skærmen. 
</p><p>
Det koster så meget energi, at Google køber kraftværker for at kunne drive 
deres enorme datafabrikker. Den hidsige trafik på internettet kan mærkes i 
det grønne regnskab på verdensplan, hvor internettet står for 2-3 procent af 
det globale CO2-udslip. Da internettet har vokseværk og vokser med 35-50 
procent om året, er der udsigt til, at internettet vil belaste klimaet endnu 
mere de kommende år, hvis der ikke bliver opfundet mere bæredygtige 
løsninger. 
</p><h3>
Forskere forsøger at tæmme lyset 
</h3><p>
Håbet er, at man i stadig større grad kan udvikle mere grønne 
computerelementer, som er drevet mere eller mindre af lys og ikke 
udelukkende af elektricitet, som man ser det i dag. Det vil kræve, at man 
kan opfinde metoder til at manipulere med lyset, som historisk set har været 
en udfordring. 
</p><p>
Men måske kom gennembruddet i 1999, da det lykkedes danske Lene Vestergaard 
Hau som den første i verden at bremse lyset. Det var nemlig startskuddet til 
en helt ny disciplin i udforskningen af lys: langsomt lys. Et vigtigt skridt 
mod at blive lysets herskere.
</p><h3 class="fotoheader">Lysets historie: Fra Ariosteles over Rømer til danske Lene, som bremsede lyset</h3>
<div class="slider-container article-foto-gallery-container desk" data-ga-main-section="viden" data-mode="inline" data-ga-section="Historiske foto" data-gallery-id="2650205">
<div class="slider">
<div class="slide">
<div class="image portrait">
<img src="http://multimedia.pol.dk/archive/00932/Aristoteles_932660y.jpg" alt=""/>
</div>
<p class="caption">
<b>1 af 11.</b>
Antikken. Aristoteles føder tanken om, at lyset må bevæge sig gennem en æter, som findes overalt i universet, ligesom bølger, der bevæger sig gennem vand og lyd gennem luft.
- 
<span>Foto: HENNING OLE</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/_Rene_Descartes_932666y.jpg" alt=""/>
</div>
<p class="caption">
<b>2 af 11.</b>
1600-50. Håndskrevet brev af René Descartes. Helt frem til hans leve tid har man en idé om, at lysets hastighed er uendelig.
- 
<span>Foto: AP Photo/Matt Rourke</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Ole_R_mer_932674y.jpg" alt=""/>
</div>
<p class="caption">
<b>3 af 11.</b>
1673-86. Den danske astronom Ole Rømer beregner lysets hastighed ved at kigge på formørkelser af Jupiters måner.
- 
<span>Foto: Maleri</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/NEWTON_EXHIBIT_932707y.jpg" alt=""/>
</div>
<p class="caption">
<b>4 af 11.</b>
1675. Isaac Newton finder med et prisme ud af, at det hvide lys fra Solen er en blanding af alle regnbuens farver. Han offentliggør sin hypotese om, at lys er partikler.
- 
<span>Foto: AP</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/THOMAS_EDISON_932672y.jpg" alt=""/>
</div>
<p class="caption">
<b>5 af 11.</b>
1879. Den amerikanske telegrafisk og opfinder Thomas A. Edison patenterer sin glødelampe.
- 
<span>Foto: ANONYMOUS</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/James_Clerk_Maxwell_932676y.jpg" alt=""/>
</div>
<p class="caption">
<b>6 af 11.</b>
1880-90. Den skotske fysiker Maxwell har en teori om, at lys er elektromagnetiske bølger med en bestemt bølgelængde. Af den teori kunne han også udlede, at der måtte findes usynligt lys, som det menneskelige øje ikke kan opfatte. For eksempel radiobølger, radar, røntgenbølger og infrarødt lys, der havde bølgelængder uden for det synlige område.
- 
<span>Foto: SSPL/SCIENCE MUSEUM</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/EINSTEIN_932664y.jpg" alt=""/>
</div>
<p class="caption">
<b>7 af 11.</b>
1905. Albert Einstein afliver teorien om, at lys må bevæge sig igennem æter. Han bruger Ole Rømers opdagelse af lysets hastighed til at realisere sin relativitetsteori. Einstein døber lysets partikler fotoner.
- 
<span>Foto: AP</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Niels_Bohr_932665y.jpg" alt=""/>
</div>
<p class="caption">
<b>8 af 11.</b>
1910-30. Niels Bohr er sammen med Albert Einstein, Werner Heisenberg 
og Erwin Schrödinger kvantemekanikkens fædre. De kan med deres kvantemekaniske forståelse beskrive, hvad lys er: Lys opfører sig som bølger, men i visse tilfælde opfører det sig også som partikler.
- 
<span>Foto: DAMGAARD HOLGER</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Hong_Kong_Nobel_Phy_932662y.jpg" alt=""/>
</div>
<p class="caption">
<b>9 af 11.</b>
1960. Charles Kao modtager i 2009 Nobelprisen i Fysik for sit revolutionerende arbejde i 1960?erne, hvor det lykkedes ham at sende information via lys gennem lyslederkabler. Optisk kommunikation er født.
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Sweden_Japan_Nobel__932682y.jpg" alt=""/>
</div>
<p class="caption">
<b>10 af 11.</b>
1994. De tre japanere Akasaki, Amano og Nakamura opfinder det blå led-lys og modtager i 2014 nobelprisen for at have bragt den miljøvenlige lyskilde til verden.
- 
<span>Foto: Motoya Taguchi</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00932/Lene_Vestergaard_Ha_932668y.jpg" alt=""/>
</div>
<p class="caption">
<b>11 af 11.</b>
1999. Den danske fysiker Lene Vestergaard Hau bremser lyset i en iskold gassky.
- 
<span>Foto: ADRIAN JOACHIM</span>
</p>
</div>
</div>
<a class="show-full-screen" href="http://politiken.dk/2650205">Se i fuld skærm</a>
<span class="prev"/>
<span class="next"/>
</div><p class=" bl-elem"/>	
</div>

</div></body></html>
