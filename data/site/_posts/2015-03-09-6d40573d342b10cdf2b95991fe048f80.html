---
layout:     post
title: 	    "Niras-chef tilbage som formand for FRI"
post_author:	    71978
post_date:	    Mon, 09 Mar 2015 11:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/niras-chef-tilbage-som-formand-fri-2874
---
<html><body><div><section class="body"><p>Fremover bliver det en geolog, der kommer til at stå i spidsen for Foreningen af Rådgivende Ingeniører. Generalforsamlingen i FRI har valgt Niras’ administrerende direktør Carsten Toft Boesen som afløser for Jesper Nybo Andersen, Orbicons administrerende direktør, der efter to år på posten har valgt ikke at fortsætte.</p>
			<p>Den nye formand har tidligere siddet i formandsstolen i FRI i perioden 2004-7.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Trænger karrieren til et løft? Tjek de nyeste jobopslag på Jobfinder</a></p>
			<p>I en pressemeddelelse skriver FRI, at Carsten Toft Boesen som formand vil lægge ekstra fokus på en af sine egne mærkesager: Regler og praksis på udbudsområdet samt kampen mod juristeriet. I stedet for at bruge kræfterne på juridiske spidsfindigheder, burde krudtet bruges på innovation, der kan gavne både branchen, rådgivere og samfundet, lyder det fra den nye formand.</p>
			<p>I sin tidligere formandstid i FRI arbejdede Carsten Toft Boesen blandt andet for at samle kræfterne blandt videnrådgivere. Det førte til, at FRI blev en del af DI og indgik i samarbejdet omkring DI Videnrådgiverne. Med formandskasketten på igen er der god grund til at se på, om der er områder, hvor samarbejdet kan optimeres, pointerer Carsten Toft Boesen.</p>
			<p>Carsten Toft Boesen har siddet i DI’s eksportudvalg, bestyrelsen for Danmarks eksportråd og DI’s forskningsudvalg. Posten som administrerende direktør i Niras tiltrådte han i år 2000.</p>
		</section></div></body></html>
