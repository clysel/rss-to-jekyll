---
layout:     post
title: 	    "Redningshunde tager pladsen op for nødhjælp"
post_author:	    
post_date:	    Wed, 06 May 2015 13:30:12 +0200
post_site:	    politiken.dk 
post_link:	    http://politiken.dk/udland/ECE2657063/redningshunde-tager-pladsen-op-for-noedhjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FN’s nødhjælpsorganisation OCHA kritiserer den hjælp, som store dele af det 
internationale samfund er kommet med til Nepal. 
</p><p>
Over 30 lande har sendt særlige redningshold med hunde til Nepal for at lede 
efter overlevende i ruinerne efter forrige lørdags kraftige jordskælv, men 
ifølge OCHA er holdene i mange tilfælde først nået frem adskillige dage 
efter katastrofen, hvor der ikke længere var store chancer for at finde 
flere overlevende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2651897/nepal-der-bliver-ikke-fundet-flere-overlevende-i-ruiner/">Nepal: Der bliver ikke fundet 
flere overlevende i ruiner</a></p><p>
»Det er et problem, at så mange lande har sendt redningshold af sted for at 
lede efter overlevende, når det ikke var nødvendigt, og at holdene i stedet 
har optaget plads i lufthavnen, i hovedstaden og på vejene og dermed været 
med til at blokere for at få nødhjælp hurtigt ud«, siger Jesper Lund, chef 
for koordineringen af det internationale hjælpearbejde i FN’s 
nødhjælpsorganisation OCHA. 
</p><h3>
Kapløb med tiden 
</h3><p>
Lige nu kæmper nødhjælpsorganisationer med at sikre, at titusindvis af 
jordskælvsofrene får mad og rent drikkevand. Det er et kapløb med tiden, 
fordi mange af de hårdt ramte landsbyer er svære at nå frem til på grund af 
dårlige veje. 
</p><p>
Det gælder også om at give telte og tæpper til de mange, hvis huse ikke 
længere er beboelige, fordi nætterne er kolde, og fordi der kun er en måned 
til, at den årlige monsunregn sætter ind. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Nepal_Earthquake_932348y.jpg" alt="" border="0"/><span class="caption"><span class="f-img-caption">Kapløb. 
</span>Nødhjælpsorganisationerne kæmper for at skaffe mad og rent drikkevand til de overlevende. Foto: AP.</span></span>
Derfor bakker nødhjælpsorganisationer herhjemme op om kritikken fra FN. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har meget store problemer med at få vores nødhjælp bragt ud
</p>
<p class="sender">
Lisa Henry, Folkekirkens Nødhjælp 
</p>
</blockquote>
</div><p>
»Vi har meget store problemer med at få vores nødhjælp bragt ud. Det haster, 
og derfor skal det arbejde have førsteprioritet«, siger katastrofechef Lisa 
Henry fra Folkekirkens Nødhjælp.</p><p>
I de første par dage efter jordskælvet bad regeringen i Nepal udlandet om at 
sende eftersøgningshold, der kunne lede efter overlevende. 
</p><p>
Hold fra nærliggende lande som Indien og Kina nåede meget hurtigt frem, og 
allerede tre dage efter katastrofen sagde regeringen i Nepal til det 
internationale samfund, at der nu var tilstrækkeligt med eftersøgningshold. 
Derimod blev det afgørende at få nødhjælp frem til de titusindvis af ofre, 
der ikke var blevet fanget i ruinerne. 
</p><p>
Alligevel blev mange lande ved med at sende redningshold. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2656543/lande-sender-overfloedige-redningshold-til-nepal/">Lande sender overflødige 
redningshold til Nepal</a></p><h3 class="tvheader">Nepaleser: »Min familie har hverken mad eller tøj«</h3>
<div class="tvplayer">
<p class="tvplayer-container" data-tvarticle-id="2657441">

</p>
<p class="art-imgdesc clip-source">
Kilde: Maja Kaalun Bygvrå
</p>
</div><p>
»Landene har et ønske om at gøre noget, medierne bringer succeshistorier om de 
få heldige, der har overlevet flere dages indespærring under sammenstyrtede 
mure. Derfor beslutter politikere og embedsmænd at sende redningshold af 
sted, fordi det også kan ske hurtigt. Men jeg ville ønske, at de ville være 
bedre til at lytte til folk som os, der kan vurdere situationen, så de i 
stedet sender den nødhjælp, der er behov for«, siger Jesper Lund fra FN’s 
nødhjælpsorganisation OCHA. </p><p>
FN vil nu bede eksterne konsulenter undersøge de mekanismer, der gjorde, at så 
mange lande har sendt redningshold af sted. 
</p><p>
En liste udarbejdet af FN, som Politiken er kommet i besiddelse af, viser, at 
31 forskellige lande frem til i lørdags havde sendt 76 redningshold 
bestående af 2.242 redningsarbejdere til Nepal. Landene tæller bl.a. 
Belgien, Rusland, Canada, USA, Israel, Holland, Norge, Polen, Spanien og 
Storbritannien. 
</p><p>
En stor del af redningsholdene er ifølge Jesper Lund nu på vej hjem igen, 
fordi der ikke er brug for dem. Andre hold har fået nye opgaver med at lede 
efter døde i ruinerne, lave vandrensning eller oprette teltlejre for de 
overlevende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2648817/roede-kors-i-nepal-folk-er-saa-utaalmodige-at-de-er-paa-graensen-til-at-plyndre-vores-forsyninger/">Røde Kors i Nepal: »Folk er så 
utålmodige, at de er på grænsen til at plyndre vores forsyninger«</a></p><p><i class=" bl-elem">Men så gør de jo nytte. Er det ikke godt?</i></p><p>
»Det er meget vigtigt, at den indsats, man laver i katastrofesituationer, er 
behovsorienteret«, siger Jesper Lund og peger på, at de mange 
redningsarbejdere også skal indkvarteres og transporteres rundt. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man først er fremme fem dage efter jordskælvet, giver det ingen mening. 
</p>
<p class="sender">
Anders Ladekarl, Dansk Røde Kors 
</p>
</blockquote>
</div><p>
Politiken har forelagt kritikken for udenrigsministerierne i Norge, Sverige og 
Holland, der alle har sendt redningshold, men ingen af dem har 
svaret.</p><p>
Danmark valgte ifølge Beredskabsstyrelsen ikke at sende et redningshold af 
sted, men sendte i stedet på FN’s opfordring kommunikationsudstyr til Nepal. 
</p><p>
Den danske vurdering var også, at et redningshold ville nå for sent frem til 
at kunne gøre nogen nytte. 
</p><h3>
Benhård prioritering 
</h3><p>
Generalsekretær i Dansk Røde Kors Anders Ladekarl mener, at kun nabolande bør 
sende redningshold for at lede efter overlevende. 
</p><p>
»Hvis man først er fremme fem dage efter jordskælvet, giver det ingen mening. 
Så er chancen for at finde overlevende meget lille, og det skal vejes op 
imod behovet for at få nødhjælp ud. Desuden koster det rigtig mange penge at 
sende redningshold af sted, og i forhold til Nepal kunne mange af de penge 
være brugt bedre på nødhjælp«, siger han, men kommer med en indrømmelse: 
</p><p class=" bl-elem">
»Jeg kritiserer også os selv, for Røde Kors sendte også et redningshold til 
Nepal en uge efter jordskælvet, hvor det ikke længere gav nogen mening«. 
</p>	
</div>

</div></body></html>
