---
layout:     post
title: 	    "Minigeneratorer fejler stort i svensk test"
post_author:	    Bjørn Godske
post_date:	    Thu, 26 Mar 2015 16:09:09 +0000
post_site:	    ing.dk 
post_link:	    http://ing.dk/artikel/minigeneratorer-fejler-stort-i-svensk-test-175032
---
<html><body><div><section class="body"><p>Loppemarkeder, salgsboder og byggepladser - der møder man ofte en minigenerator, enten til et nødstilfælde, eller fordi der bare ikke er et el-stik i nærheden. Også mange private hjem har forsynet sig med sådan en enhed i områder, hvor elforsyningen er ustabil.</p>
			<p>De fås som en- eller trefaset, på benzin eller diesel og i alle prisklasser fra et par tusind kroner og opad.</p>
			<p>Men hvor godt virker de egentlig? Det har den <a href="http://www.energimyndigheten.se/Hushall/Testerresultat/Testresultat/Reservelverk-2015/?tab=1">svenske energimyndigheds testlaboratorium </a>undersøgt. Her er otte forskellige modeller, både diesel og benzin, blevet udsat for en række test og resultatet er temmelig nedslående.</p>
			<p>Testen bestod af en langtidstest på 150 timer af elkvaliteten, lydniveau og miljøpåvirkningen. Kun to af generatorerne klarede sig nogenlunde helskindet igennem.</p>
			<p>Under testen måtte to af minigeneratorerne (Biltemas G 1000 og Einhell BT-PG 750) udskiftes, fordi de simpelthen holdt op med at fungere. Først ved den tredje G 1000, fik testlaboratoriet fat i en model som fungerede.</p>
			<p><figure class="plugin right zoomable"><img data-original-image="http://ing.dk/sites/ing/files/eu30i_s_1.jpg" src="http://ing.dk/sites/ing/files/styles/w1120_media_right/public/eu30i_s_1.jpg?itok=YYsDSAo5" alt=""/><figcaption> Bedste generator i den svenske test var Honda EU30is <cite>Foto: Honda</cite></figcaption></figure></p>
			<p>Testfolkene var særligt interesseret i at undersøge, om minigeneratorerne kunne levere en el-kvalitet, så de kunne drive almindeligt forbrugselektronik som PC’ere, TV og større ting som for eksempel en varmepumpe.</p>
			<p>Her viste det sig, at kun to af generatorerne kunne levere en el-kvalitet god nok til den type elektronik ( Cotech IG2400S og Honda EU30is) Problemet med de andre var, at antallet af overtoner var alt for stort - helt op til 43 procent. Overtoner skyldes ringe kvalitet af generatorens vekselretter, som skal sikre, at der leveres 50 Hz.</p>
			<p>Yderligere to generatorer kunne bruges, hvis der var tale om udstyr, der ikke er så følsomt overfor overtoner; for eksempel elektrisk værktøj og pumper.</p>
			<p>Hvis man sidder i et svensk sommerhus en stormfuld efterårsferie, og et væltet træ får elforsyningen til at forsvinde, kan det være rart, at husets generator holder mere end et par dage. Men så skal man kigge sig godt om, for i den svenske test var det kun tre af de otte generatorer, som holdt til langtidstesten på 150 timer.  Andre tre kunne ikke engang klare 16 timer og for  Kipor KDE 6700TA3, blev testen afbrudt, da der kom sort røg ud af afgangsrøret.</p>
			<p>Meget bedre blev det ikke i testen for støj, miljøpåvirkning og sikkerhed. Støjniveauet blev målt helt op til 107 dB, to af generatorerne havde udslip af uforbrændte kulbrinter og NOx, som overskrider de svenske grænseværdier, og der manglede brugsanvisninger på svensk.</p>
			<p>Bedste model blev Honda EU30is som i Danmark kan købes for cirka 25.000 kroner.</p>
		</section></div></body></html>
