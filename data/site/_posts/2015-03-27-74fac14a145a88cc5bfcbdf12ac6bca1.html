---
layout:     post
title: 	    "Syge piger bestormer HPV-center"
post_author:	    
post_date:	    Fri, 27 Mar 2015 13:51:15 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2606977/syge-piger-bestormer-hpv-center/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her skal pigerne hjælpes:</h4>
<div class="fakta-body" data-buildingblock="embedded_factboxlink">
<p>
Senest 1. juni kan praktiserende læger eller hospitalsafdelinger henvise til 
disse fem afdelinger. Her skal lægerne tage ansvar for udredning og mulig 
behandling af piger med diffuse symptomer, der kan skyldes bivirkninger fra 
HPV-vaccinen. 
</p><ul><li>Region Midtjylland: Diagnostisk Center, Regionshospitalet Silkeborg </li><li>Region Hovedstaden: Synkopecentret, Frederiksberg Hospital </li><li>Region Syddanmark: Pædiatrisk Afdeling, Odense Universitetshospital </li><li>Region Nordjylland: Pædiatrisk Afdeling, Ålborg Universitetshospital </li><li class=" bl-elem">Region Sjælland: Pædiatrisk Afdeling, Roskilde Sygehus </li></ul><p>
Afdelingerne vil få ansvaret for at holde sammen på patientforløbet og 
inddrage de lægefaglige kompetencer, der er behov for. De fem afdelinger 
skal også medvirke til, at der opbygges mere viden om patientgruppen, og at 
der skabes et fagligt netværk mellem de involverede afdelinger og specialer. 
Det skal damme rammen for, at der løbende skal udveksles erfaringer, viden 
og ekspertise. 
</p><p>
Fremadrettet skal den faglige udvikling følges, herunder erfaringer fra 
udlandet. Det skal ske i samarbejde med Sundhedsstyrelsen, der naturligvis 
vil have et stærkt fokus på opgaven med at overvåge og informere om 
bivirkninger. 
</p><p><i>Kilde: Danske Regioner</i><br/></p><p><b>Se også:</b></p></div>
</div><p>
De havde forventet det. Og det skete. I fuld skala. 
</p><p>
Syge piger og deres forældre har hele dagen kimet Synkopecenteret på 
Frederiksberg Hospital ned oven på TV2s dokumentar ’De vaccinerede piger’, 
om mulige bivirkninger fra hpv-vaccinen. 
</p><p>
»Normalt får vi vel et par henvendelser om måneden i relation til piger, der 
mener, at de er blevet syge af hpv-vaccinen. I løbet af formiddagen i dag 
har vi fået mere end 50 henvendelser«, siger overlæge Jesper Mehlsen. 
</p><p>
Alle pigerne fortæller om lignende oplevelser med smerter, træthed, 
svimmelhed, som kom frem i dokumentaren. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/">Efter voldsom kritik: Hjælp 
på vej til unge kvinder med smerter efter vaccine</a></p><p>
»De beretter alle om langvarige forløb, men vi har måttet bede vores 
omstilling om, at give en emailadresse og så må vi tage dem løbende«, siger 
han. 
</p><p>
Overlægen har allerede skrevet til hospitalsdirektionen, at der nok bør ses 
på, hvordan den store strøm af patienter til en afdeling, der normalt har 
levet relativt anonymt, kan håndteres. 
</p><p>
»Og så må Louise (læge Louise Brinth, der også deltog i udsendelsen og skrev 
kronik i Politiken, red.) jo vente lidt med alle de andre opgaver, hun 
ellers har. Vi må jo tage dem og så bare prioritere vores ressourcer eller 
søge om flere midler. Når vi nu er udpeget som centeret i regionen, der skal 
hjælpe, så løfter og løser vi naturligvis den opgave, så godt vi kan«, siger 
han. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/fasttrack/ECE2603821/astrids-far-om-hpv-bivirkninger-andre-synes-at-man-er-helt-tosset/">Astrids far om 
hpv-bivirkninger: »Andre synes, at man er helt tosset«</a></p><p>
Allerede før udsendelsen vidste Jesper Mehlsen, at de ville give et øget 
arbejdspres. Forventningen var, at der måtte være langt flere piger med 
disse symptomer rundt om, der ville dukke op. Derfor har han også tanker om, 
hvordan de skal organisere sig, så pigerne hurtigt kan få relevant hjælp. 
</p><p>
»Så må vi se, om deres problemer stammer fra vaccinen – eller noget helt 
andet. Men der er ingen tvivl om, at de har det dårligt«, siger overlægen. 
</p><p>
Danske Regioner løftede torsdag sløret for et nyt initiativ. Én 
hospitalsafdeling i hver region er nu udpeget og senest 1. juni skal de være 
klar til at hjælpe de piger og unge kvinder, der oplever diffuse symptomer, 
der måske kan skyldes hpv-vaccinen. 
</p><p>
Sundhedsstyrelsen og Danske Regioner har lovet de fem afdelinger at indkalde 
repræsentanter til et møde, hvor Synkopecenteret vil orientere om deres 
foreløbige fund og erfaringer. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2603798/laege-piger-med-vaccinebivirkninger-skal-tages-alvorligt/">Læge: Piger med 
vaccinebivirkninger skal tages alvorligt </a></p>	
</div>
</div></body></html>
