---
layout:     post
title: 	    "Vinterbergs periodedrama er unødvendigt for filmkunsten"
post_author:	    
post_date:	    Thu, 23 Apr 2015 09:44:46 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2638899/vinterbergs-periodedrama-er-unoedvendigt-for-filmkunsten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Far from the Madding Crowd
</p></div>
</div><p>
Jeg ved godt, hvorfor karrieremennesket Vinterberg har filmatiseret britiske 
’Far From the Madding Crowd’: Det er en gavnlig periodedrama-bedrift, hvis 
man vil lege med A-skuespillere på internationale filmsets i fremtiden. 
</p><p>
Men jeg ved ikke, hvorfor filmkunstneren Vinterberg har filmatiseret Thomas 
Hardys kvindeportræt og firkantskærlighedsdrama. Og det er et problem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cannes/ECE2246609/vinterberg-naar-ikke-at-faa-favoritfilm-faerdig-til-cannes/">Vinterberg når ikke at få 
favoritfilm færdig til Cannes</a></p><p>
Det er ikke, fordi Vinterberg har gjort et dårligt stykke arbejde. Det hele er 
jo o.k. 
</p><p>
Men det er svært at engagere sig fuldt ud i en film instrueret af en 
interessant filminstruktør, når man aldrig mærker nødvendigheden, lysten til 
innovation. 
</p><h3>
Minimale justeringer 
</h3><p>
John Schlesingers filmatisering fra 1967 er en filmklassiker. Hos Vinterberg 
fornemmes intet insisterende behov for at skabe nyt med historien om den 
egenrådige hjerteknuser og godsarving Bathsheba Everdene. 
</p><p>
Vinterberg har arbejdet sammen med den rutinerede manuskriptforfatter af 
britiske, litterære adaptioner David Nicholls. De har finjusteret historien, 
peppet den lidt op i forhold til forgængeren, taktslagene går lidt mere 
tjept, men det er så det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/cphpixanmeldelser/ECE2634881/filmatisering-af-beatles-er-en-overfladisk-og-soed-fortaelling/">Filmatisering af 'Beatles' er 
en overfladisk og sød fortælling</a></p><p>
Den smilehulsfagre Carey Mulligan kombinerer sødladen charme og <i>bad 
ass-</i>beslutsomhed i rollen som kvinden, der fravælger den brave fårehyrde 
(det belgiske <i>hunk</i> Matthias Schoenaerts) og den fornuftige ungkarl 
(Michael Sheen), men som tænker med sit nyvakte underliv, da hun forføres af 
den sleske, sexede Sergeant Troy (Tom Surridge) 
</p><h3>
Bjergtagende billeder 
</h3><p>
Mulligan er god, fnisende og frustrerende, men hun er ikke bedre end den 
grinende og grusomt flirtende og hårde Bathsheba, som Julie Christie 
leverede i 1967. 
</p><p>
Fotograf Charlotte Bruus Christensens landskabsbilleder er smukke, 
bjergtagende. 
</p><p>
Man glemmer sent synet af Gabriels fåreflok, der midt om natten bryder ud af 
indhegningen og jages ud over en klippetop af en hyrdehund og ned i døden på 
stranden. Men billederne var også smukke – og mere til – i fotograf Nicolas 
Roegs fremstilling i 1967. 
</p><h3>
Smæk på følelserne 
</h3><p>
I Vinterbergs version er der lidt mere smæk på følelserne – ikke mindst 
mændenes. 
</p><p>
Når fårehyrden Oaks mister hele sit livsprojekt, kaster han sig hos Vinterberg 
på knæ og krænger næverne ned i den jord, han ikke længere kan leve af. Hos 
Schlesinger sagde han blot: »Godt jeg ikke var blevet gift«. 
</p><p>
Og når Vinterberg hensætter Sergeant Troys vanvittige lanseforførelse af 
Bathsheba til en eventyrskov, så er det filmens bedste scene, fordi den 
æstetisk peger på noget andet, på fantasmen. Her er en original, visuel 
vision. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2604966/cronenbergs-bedste-film-laenge-er-et-fucked-mareridtsvaerk-om-hollywood/">Cronenbergs bedste film længe 
er et fucked mareridtsværk om Hollywood</a></p><p>
Men den minder os også om alt det, Vinterberg og Nicholls ellers ikke har 
gjort: De har ikke skruet op for Bathshebas blussende seksualitet for 
eksempel. Og Vinterberg har ikke føjet et nyt visuelt eller tematisk aspekt 
til historien – sådan som eksempelvis Andrea Arnold gjorde det med 
genialitet i ’Wuthering Heights’ (2011) med en sort Heathcliff og en helt 
vild dødsdrift. 
</p><h3>
Godt for karrieren 
</h3><p>
Craig Armstrongs musik er voldsomt storladen, til tider kvælende i sin patos. 
Den vil sætte sving i følelserne, ikke fortolke dem i en ny retning. 
</p><p>
Og det er det, der er med ’Far From the Madding Crowd’. Med eller uden 
forgængeren i frisk erindring er det svært at mærke, hvad den film laver her 
og nu i 2015. 
</p><p class=" bl-elem">
Det er måske godt for Vinterbergs karriere, men den er unødvendig for 
filmkunsten. 
</p>	
</div>

</div></body></html>
