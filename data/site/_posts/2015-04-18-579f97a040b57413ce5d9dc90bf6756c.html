---
layout:     post
title: 	    "Guide: 7 nye kaffebarer i Berlin"
post_author:	    
post_date:	    Sat, 18 Apr 2015 19:46:15 +0200
post_site:	    politiken.dk 
post_link:	    http://politiken.dk/rejser/guider/berlin/madogdrikke/ECE2632188/guide-7-nye-kaffebarer-i-berlin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens rejseguides</h4>
<div class="fakta-body"><p>
<b>BERLIN </b>er en af de mest besøgte storbyer i verden og efter Paris og 
London det tredjemest besøgte rejsemål i Europa. En tredjedel af gæsterne 
kommer fra udlandet. Hovedattraktionerne er for turisterne den specielle 
mangefacetterede arkitektur, de mange historiske steder, museer, festivaler, 
natteliv og gode indkøbsmuligheder. 
</p>

</div>
</div>
<div class="art-fakta article-box">
<h4 class="">
Hold også øje med</h4>
<div class="fakta-body" data-buildingblock="embedded_factboxlink">
<p><b>Oslo Kaffebar:</b> Kristian Moldskred og Benjamin Mosse er Norges 
kaffeambassadører i Berlin med to afdelinger – en i bygningen, der huser de 
nordiske ambassader. Bønner fra The Barn, Bonanza, Koppi og Tim Wendelboe.
</p><p><b>Silo:</b> Friedrichshains nye kaffested har espressokaffe, filterkaffe samt 
bønner fra The Barn og drives af entreprenørerne Morgan Love og James 
Maguire.
</p><p><b>Concierge Coffee:</b> Namy Nosratifard og Benjamin Pates har begge en 
fortid hos Bonanza Coffee Heroes. Deres nye Concierge er et hul i 
væggen-kaffested med plads til en meget smuk Kees van der Westen Mirage 
Duet-espressomaskine.
</p><p><b>Westberlin:</b> Tæt på Checkpoint Charlie og fint indrettet af indehaver 
Kai Bröer, som har arkitektbaggrund. Espressoerne laves på en La Marzocco 
Strada MP, og bønnerne er fra bl.a. Drop Coffee (Stockholm) samt Five 
Elephant.
</p><p class=" bl-elem"><b>Am Ende der Welt:</b> Ali Märtens og Björn Schruder var stamkunder på The 
Barn, inden de åbnede deres eget sted på grænsen mellem Mitte og Wedding. 
Espresso og filterkaffer.
</p>
</div>
</div><p>
I Berlin er der stadig rig mulighed for at få en ’Milchkaffee’ med højt, tykt 
skum på som i 1980’erne eller en cortado, som med en lokal (og uheldig) 
fortolkning er forsødet med sirup. 
</p><p>
Nu som før er der talrige cafeer, hvor kaffen opblandes med diverse 
smagsneutraliserende midler, hvilket kun giver mening, fordi kaffen i sig 
selv er af ringe kvalitet. 
</p><p>
Men meget har alligevel ændret sig de seneste år. 
</p><p>
Efter skandinavisk forbillede har lokale kendere og risikovillige 
entreprenører taget kaffesmageskeen i egen hånd, og med nye risterier og 
kaffebarer spredt ud over byen fra Prenzlauerberg og Friedrichshain til 
Kreuzberg og Schöneberg er Berlin nu for alvor ved at positionere sig som en 
væsentlig kaffedestination. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2602199/her-er-fem-gode-spisesteder-paa-budget-i-berlin/">Her er fem gode spisesteder på 
budget i Berlin</a></p><p>
Med et risteri og to kaffebarer, begge beliggende i Mitte, er Ralf Rüller fra 
The Barn en af de betydelige skikkelser på den berlinske kaffescene. 
</p><p>
Efter Rüllers mening burde der byens størrelse taget i betragtning være langt 
flere rigtig gode kaffebarer end tilfældet er. Men det positive er ifølge 
Rüller, at der nu for alvor ser ud til at være kommet hul på bylden. 
</p><p>
»Da vi åbnede for snart fire år siden, var det næsten umuligt at finde nogle 
egnede baristaer blandt lokale berlinere, og vores personale kom i udpræget 
grad fra Australien og New Zealand, siger Ralf Rüller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/insiderguider/ECE1415001/berlins-ghetto-er-blevet-hip/">Berlins ghetto er blevet hip</a></p><p>
Ifølge ham er det noget relativt nyt at forholde sig til kaffe som et 
kvalitetsprodukt, mens det tager tid at uddanne folk – det gælder både i 
forhold til baristaer, og når det drejer sig om at få almindelige folk til 
at drikke god kaffe. 
</p><p>
Der er også en anden forklaring på, at den tyske millionby er kommet relativt 
sent med på specialkaffebølgen. Det mener kaffeconnaisseur og entreprenør 
Klaus Thomsen fra københavnske The Coffee Collective, der rister og leverer 
bønner til flere kaffebarer i Berlin: 
</p><p>
»De ambitiøse kaffefolk i Berlin er desværre ret begrænset af, at 
gennemsnitsprisen på en kop kaffe er enormt lav. Det er svært at skabe høj 
kvalitet, hvis du ikke tør tage meget mere for kaffen end tilfældet har 
været hidtil«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/insiderguider/ECE2081767/alle-kender-berlin-men-byen-har-stadig-masser-af-hemmeligheder/">Alle kender Berlin, men byen 
har stadig masser af hemmeligheder</a></p><p>
At dømme på udviklingen i Berlin det seneste halvandet år ser berlinerne 
imidlertid ud til nu for alvor at have taget specialkaffekulturen til sig. 
</p><p>
Der kom for alvor skub i udviklingen og den seriøse tilgang til kaffe med 
etableringen af Berlin Coffee Society, en interesseorganisation dannet af 
seks af de fremmeste Berlin-kaffebarer i slutningen af 2011. 
</p><p>
The Barn og en anden pioner på kaffescenen, Bonanza Coffee Heroes, har siden 
fået selskab af en lille håndfuld risterier og kaffebarer, hvor nøje 
udvalgte single origin-bønner raffineres til smagsoplevelser, som folk vil 
betale penge for. 3-4 euro for en god kop kaffe er trods alt et dagligt 
gode, de fleste har råd til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2460353/5-billige-restauranter-i-berlin/">5 billige restauranter i Berlin</a></p><p>
Enkelte af de gode kaffebarer samarbejder med risterier i de europæiske 
nabolande, herunder ikke mindst Skandinavien. Men selv om bønner fra Tim 
Wendelboe og Solberg &amp; Hansen fra Oslo, stockholmske Drop Coffee, Koppi 
fra Helsingborg og københavnske The Coffee Collective fortsat er at finde i 
sortimentet flere steder, peger tendensen på, at flere nu vælger at 
forarbejde bønnerne på egen hånd og få deres egen risteprofil. 
</p><p>
Vi viser vej til de bedste af Berlins kaffebarer netop nu og fortæller, hvad 
du kan opleve lige i nærheden. 
</p><h3>
1. Bonanza Coffee Heroes – Pionerkaffe ved Mauerpark 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Bonanza_JPG_928998y.jpg" alt="" border="0"/><span class="caption"><span class="f-img-caption">Foto: 
</span>Monika Dinek</span></span>
Kiduk Reus og Yumi Choi, mændene bag Bonanza Coffee Heroes, var de første til 
at bringe, hvad man kalder den tredje kaffebølge til Berlin. Siden 2007 har 
inkarnerede kaffenørder lagt vejen forbi kaffebaren i Oderberger Strasse, 
hvor der også ristes bønner til flere af konkurrenterne. De to herrer får 
hjælp af en lille, men kompetent, international stab af folk fra blandt 
andet Storbritannien, Australien og Holland. Espressokafferne laves på en 
Synesso cyncra, der er kendt som lidt af en vidundermaskine, og er man 
tilhænger af filterkaffe, er der også mulighed for at få en manuelt brygget 
Kalita eller AeroPress – spørg, hvilke bønner på dagen er bedst egnet til 
enten det ene eller det andet. 
</p><p>
Ud over god kaffe er der i øvrigt flere gode magasiner til fri afbenyttelse og 
friskbagte croissanter til at stille småsulten med. 
</p><p><a target="_blank" href="http://www.bonanzacoffee.de"><i class=" bl-elem">Bonanza Coffee Heroes</i></a><i class=" bl-elem">, 
Oderberger Strasse 35.</i></p><p><b>Oplev i nærheden:</b> Bonanza Coffee Heroes er et rigtig godt pitstop 
for de mange, der besøger søndagsloppemarkedet i Mauerpark et stenkast væk, 
og ellers er der et levende caféliv både her i Oderberger Strasse og på 
Kastanienallee rundt om hjørnet. 
</p><h3>
2. <b>The Barn – Mittes kaffeflagskib</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/FilterkaffeTheBarn__929003y.jpg" alt="" border="0"/><span class="caption"><span class="f-img-caption">Foto: 
</span>Monika Dinek</span></span>
Med risteri og to kaffebarer, begge i Mitte, er Ralf Rüller fra The Barn en af 
de mest betydningsfulde skikkelser på den berlinske kaffescene. Risteriet 
åbnede i september 2012 og har til huse på Schönhauser Allee, hvor baristaer 
i det store åbne lyse rum anvender forskellige bryggemetoder for at få den 
optimale smag frem af de enkelte bønnesorter. The Barn køber direkte fra små 
farme i bl.a. Etiopien og Mellemamerika, og bønnerne ristes nænsomt og lyst 
efter skandinavisk forbillede (på en 1955 Probat-kafferister), så er man 
glad for kaffe fra f.eks. Tim Wendelboe og The Coffee Collective, vil man 
også føle sig godt hjemme her. Om end der er noget næsten sakralt over 
stedet – filterkaffe serveres kun ufortyndet og sort, laptops er henvist til 
et særligt aflukket område, der spilles ingen musik, og gæster med børn 
bedes tage særlig hensyn – så formår The Barn på Schönhauser Allee at finde 
en fin balance mellem kaffenørderi og hygge. 
</p><p>
Seriøsitet kendetegner også filialen i gallerikvarteret på Auguststrasse, men 
det lille sted har mere karakter af lokal stamcafé, og også fortovsarealet 
udenfor tages i anvendelse for at slukke tørsten på de mange tilbagevendende 
kunder. Også her kan man få brygget sin kaffe på et utal af måder; foruden 
på espressomaskine også ved hjælp af Hario V60, Kalita, AeroPress og en 
Syphon Vaccum-brygger. 
</p><p><a target="_blank" href="http://www.barn.bigcartel.com"><i class=" bl-elem">The Barn</i></a><i class=" bl-elem">, 
Auguststraße 58 og Schönhauser Allee 8.</i></p><p><b>Oplev i nærheden:</b> Det gamle jødiske kvarter i Berlin huser i dag 
en række af byens bedste gallerier. Flere af dem bor under samme tag i den 
gamle jødiske pigeskole i Auguststraße 11-13. Et besøg her bør desuden 
kombineres med en frokost hos Mogg&amp;Melzer, der laver de formentlig 
bedste pastramisandwich uden for New York. For magasinfans, modefolk og 
kunstinteresserede er der heller ingen vej uden om den exceptionelt 
velassorterede Do You Read Me i nummer 28. 
</p><h3>
3. <b>No Fire No Glory – Prenzlauerbergs danske forbindelse</b></h3><p>
Bønnerne ristes hos kollegaerne Bonanza Coffee Heroes ved Mauer Park og danske 
The Coffee Collective, der holder til på Nørrebro og flere andre adresser i 
København. Ud over gængse espressovarianter med og uden mælk er der desuden 
mulighed for at få filterkaffe frembragt på V60 og AeroPress, og så kan man 
få forskellige slags tærter, søde sager, suppe og friskpresset juice, når 
koffeinbalancen skal justeres. 
</p><p>
No Fire No Glory har et rigtig godt ry blandt de andre dygtige baristaer i 
Berlin, og den unge entreprenør Ralf Berlit er også talsmand for, og en af 
initiativtagerne til, interesseorganisationen Berlin Coffee Society. En 
sammenslutning, som har været med til at accelerere den positive udvikling 
af den berlinske specialkaffescene. 
</p><p><a target="_blank" href="http://www.nofirenoglory.de"><i class=" bl-elem">No Fire No Glory</i></a><i class=" bl-elem">, 
Rykestrasse 45. </i></p><p><b>Oplev i nærheden:</b> No Fire No Glory ligger et stenkast fra Berlins 
største synagoge og rundt om hjørnet fra Kollwitzstrasse, hvor cafeer, 
restauranter og ressourcestærke børnefamilier er rykket ind i de smukke 
bygninger. 
</p><h3>
4. <b>Five Elephant – Eksperter i kaffe og kage</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Five_Elephant2_jpg_929005y.jpg" alt="" border="0"/><span class="caption"><span class="f-img-caption">Foto: 
</span>Monika Dinek</span></span>
Hos Five Elephant laver man så formidabel en ’Philadelphia-style’ cheesecake, 
at stamkunderne i det lokale Kreuzberg-kvarter efterhånden har fået selskab 
af de mange, som har hørt rygtet herom. Folk kommer dog også langvejs fra 
for at smage kaffen, der ristes (på en Dietrich-ristemaskine) af stedet selv 
– Five Elephant er nemlig også et af Berlins bedste kafferisterier. 
</p><p>
Bag stedet står amerikanske Kris Schackman, der med flere hundrede rejsedage 
om året er den, der sørger for at handle med nøje udvalgte kaffebønder i 
Afrika samt Syd- og Mellemamerika. Medejeren Sophie Weigensamer, der har 
østrigske aner, sætter til gengæld sit aftryk med en kagekultur, som foruden 
cheesecake inkluderer flere andre gode kager og tærter. Bønnerne ristes til 
både espressokaffe og håndbrygget filter, og kaffen kan drikkes både ude og 
inde. 
</p><p><a target="_blank" href="http://www.fiveelephant.com"><i class=" bl-elem">Five Elephant</i></a><i class=" bl-elem">, 
Reichenberger Strasse 101.</i></p><p><b>Oplev i nærheden:</b> Five Elephant ligger tæt på det rekreative 
område Görlitzer-park og på promenaden Paul-Lincke Ufer, der løber langs 
Landwehrkanal – kanalen blev anlagt midt i 1800-tallet for at aflaste floden 
Spree. 
</p><h3><b>5.</b><b>Chapter One – En omvej værd i upåagtet Kreuzbergbydel</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/ChapterOne2_jpg_929001w.jpg" alt="" border="0"/><span class="caption"><span class="f-img-caption">Foto: 
</span>Monika Dinek</span></span>
Chapter One er et af de nyeste skud på stammen af tredjegenerationskaffebarer 
i Berlin, og beliggende i en stille og upåagtet del af Kreuzberg er det et 
sted, man skal gøre en indsats for at besøge. Der er lagt meget kærlighed i 
stedet, som er smukt indrettet og skabt med egne hænder af Nora Šmahelová og 
Björn Köpke. Begge har en fortid hos DoubleEye, som indtil for få år siden 
regnedes blandt byens bedste kaffesteder, og førstnævnte er desuden 
tidligere tysk baristamester. Baren er en lille magtdemonstration af udstyr 
bestående af en La Marzocco Linea til espressokafferne og Syphon, AeroPress, 
Hario V60, Kalita, Chemex og flere andre bryggeredskaber til filterkafferne, 
der i visse tilfælde også fås som cold brew. Bønnerne fås fra forskellige 
leverandører i både Tyskland, Storbritannien og Skandinavien, men man vil på 
sigt riste selv. 
</p><p><a target="_blank" href="http://www.chapter-one-coffee.com"><i class=" bl-elem">Chapter One</i></a><i class=" bl-elem">, 
Mittenwalder Straße 30. </i></p><p><b>Oplev i nærheden:</b> Chapter One ligger et lille kvarters gang fra 
den meget smukke og kuperede Viktoria-park, fra hvis top der er fin udsigt 
over byen. 
</p><h3>
6 <b>Companion Coffee – Oceaniere i konceptbutikken</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/CompanionCoffee_jpg_929002y.jpg" alt="" border="0"/><span class="caption"><span class="f-img-caption">Foto: 
</span>Monika Dinek</span></span>
To af de dygtigste baristaer fra The Barn, Shawn Barber og Chris Onton fra 
Australien, har åbnet deres egen kaffebar. Den er en lille lomme i den 
fashionable konceptbutik Voo på Oranienstrasse og har fokus på både 
kvalitetskaffe og -te, mens en newzealandsk veninde bager stedets bananbrød 
og kager. 
</p><p>
Kaffebønnerne ristes af bl.a. Square Mile fra London, Koppi fra Helsingborg i 
Sverige samt den lokale Five Elephant. Teen er single estate og importeres 
direkte. I modsætning til de fleste andre gode tredjegenerationskaffebarer i 
Berlin tilbydes her kun espressobaseret kaffe. 
</p><p><a target="_blank" href="http://www.companioncoffee.com"><i class=" bl-elem">Companion Coffee</i></a><i class=" bl-elem">, 
Oranienstrasse 24.</i></p><p><b>Oplev i nærheden:</b> Madmarkedet Markthalle Neun ligger 10 minutter 
væk og frister med gode råvarer og lækker mad, der kan spises på farten. 
Særligt spændende er det om torsdagen, når de smukke gamle markedshaller 
forvandles til festligt street food-marked – et stort tilløbsstykke. 
</p><h3>
7. <b>Café CK – Hjemme hos Coffee Tasters Champion</b></h3><p>
Der er folkeeventyr og nordiske krimiforfattere på boghylderne, mulighed for 
at øve sit tyske over et slag Scrabble og chance for at holde kontakten ved 
lige med både Facebook-venner og kollegaer – internettet er trådløst og 
gratis. 
</p><p>
Men det er naturligvis kaffen, som er i centrum på Café CK. CK er initialerne 
på World Cup Coffee Tasters Champion Cory Andreen og kæresten Kerstin 
Winkelbauer, som i fællesskab har drevet stedet siden 2009. Bønnerne ristes 
lokalt hos Five Elephants og Bonanza Coffee Heroes samt hos Solberg &amp; 
Hansen fra Oslo, men også hos CK bliver der lagt masser af faglig stolthed i 
eksekveringen. Der tilbydes både espressokaffe (frembragt på en La Marzocco 
FB/80) samt filter lavet på AeroPress og V60 – al udstyr kan i øvrigt købes 
på stedet til den ambitiøse hjemmebarista. Er man i selskab med sjæle 
tørstige efter andet end kaffe, er der også mulighed for at bestille kolde 
læskedrikke. 
</p><p><a target="_blank" href="http://www.cafeck.tumblr.com"><i class=" bl-elem">Café CK</i></a><i class=" bl-elem">, 
Marienburger Strasse 49. </i></p><p class=" bl-elem"><b>Oplev i nærheden:</b> Tag et spil bordtennis ved et af de mange borde 
i Marienburger Strasse, slå et smut om Kollwitzplatz, der ligger en rask 
gåtur væk, eller hop på sporvognen og kør et par stop mod Fjernsynstårnet på 
Alexanderplatz. 
</p>	
</div>

</div></body></html>
