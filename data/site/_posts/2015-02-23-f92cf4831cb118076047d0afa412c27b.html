---
layout:     post
title: 	    "FC Midtjylland er afhængig af engelsk rigmand"
post_author:	    
post_date:	    Mon, 23 Feb 2015 15:30:15 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2559227/fc-midtjylland-er-afhaengig-af-engelsk-rigmand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Over de seneste fem år har FC Midtjylland blødt mere end 100 millioner kroner. 
</p><p>
Og så sent som for halvandet år siden skrev flere medier, at Superligaens 
førerklub var »truet af konkurs«. 
</p><p>
Nu, inden midtjydernes forårspremiere mod OB i aften, er den økonomiske 
situation dog sikret - men kun takket være fodboldforretningens nye 
hovedaktionær, den engelske rigmand Matthew Benham. 
</p><p>
»Vi var afhængige af ham, da han kom ind i klubben. Det er vi nu. Og det vil 
vi være de næste år - men han har heldigvis givet håndslag på, at han er 
klar til at dække af, så vi kan blive en forretning, der hænger økonomisk 
sammen«, siger FC Midtjylland-direktør Claus Steinlein. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/superligaen/ECE2558466/selvtilliden-bobler-paa-heden-fcm-direktoer-foeler-sig-sikker-paa-guldet/">Selvtilliden bobler på Heden: 
FCM-direktør føler sig sikker på guldet</a></p><p><i class=" bl-elem">Men set i lyset af jeres økonomiske problemer over de seneste år er så ikke 
lidt satset, at I nu igen henter mange store og dyre profiler, mens I 
samtidig siger nej til generøse tilbud på spillere som Sylvester Igboun og 
Pione Sisto? </i></p><p>
»Jo, det ville være for satset, hvis det bare var et engangstilskud, vi havde 
fået. Men Benham har sagt, at han er klar til at hjælpe FC Midtjylland op på 
næste niveau, så vores investering i spillere er fuldt ud i overensstemmelse 
med ejerkredsen i klubben. For et par år siden eller fem kørte vi mod kanten 
uden at have økonomisk dækning for det, så det var en helt anden situation«, 
siger Claus Steinlein. 
</p><h3>
Rigmand investerer massivt i engelsk klub 
</h3><p>
Indtil videre har Matthew Benham skudt 58 millioner kroner af sin formue, 
skabt på bettingfirmaet Smartodds, ind i FC Midtjylland, men han har altså 
tilkendegivet, at han er klar til at investere endnu mere. 
</p><p>
Han er samtidig ejer af den engelske Championship-klub Brentford og har der 
vist sin velvilje til at kaste penge efter fodbold: Mere end 400 millioner 
kroner har han brugt på sit sportseventyr i England. 
</p><div class="art-quote article-box">
<p class="quote"/>
<blockquote>
<p class="quote-txt">
Vi var afhængige af ham, da han kom ind i klubben. Det er vi nu. Og det vil vi 
være de næste år
</p>
<p class="sender">
Claus Steinlein, direktør i FC Midtjylland 
</p>
</blockquote>
</div><p/><p>
»Matthew Benham har sagt, at vi skal op i toppen af dansk fodbold og spille 
med i Europa. Det er for at få skabt et fundament, så vi ikke længere skal 
være økonomisk afhængige af ham. Men vi ved godt, at det tager de næste år 
at bygge klubben op til det niveau«, siger Claus Steinlein. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/superligaen/ECE2558656/fck-giver-tuderiet-fingeren-og-har-indledt-ulvejagten/">FCK giver tuderiet fingeren 
og har indledt ulvejagten</a></p><p>
»Men når vi først kommer derop, hvor vi er en fast del af superligatoppen og 
fast spiller med i de europæiske gruppespil, så får vi lidt flere tv-penge, 
lidt flere europæiske penge, lidt mere for solgte spillere, fordi de 
har optrådt i et større udstillingsvindue. Så har vi en bedre 
fodboldforretning. Matthew vil gerne bruge de næste mange år på at bygge FC 
Midtjylland op til det niveau«, siger direktøren. 
</p><p><i class=" bl-elem">Men har I råd til ikke at blive dansk mester? </i></p><p>
»Jaja, det har vi. I forhold til økonomien betyder det ingenting. Selvfølgelig 
betyder det noget på sigt, at vi får bygget klubben op til at deltage i 
europæiske gruppespil hvert andet år, som er vores mål, men på den korte 
bane er mesterskabet ikke forskellen på, om FC Midtjylland eksisterer eller 
ej i fremtiden«, siger Claus Steinlein. 
</p><h3>
Skal stadig sælge spillere 
</h3><p>
I løbet af vinterens transfervindue afviste FC Midtjylland angiveligt store 
tilbud på profiler Sylvester Igboun og Pione Sisto til i alt knap 50 
millioner kroner. 
</p><p>
Dermed sendte klubben et klart signal om, at den har sat alt ind på at vinde 
sit første danske mesterskab - og at den generelt vil løfte truppens niveau. 
</p><p>
Men det vil trods Benhams penge stadig være en del af forretningsmodellen at 
sælge spillere. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/superligaen/ECE2557513/troen-paa-fc-koebenhavn-er-svundet-ind-i-vinteren/">Troen på FC København er 
svundet ind i vinteren</a></p><p>
»Typisk vil der hver sommer ryge en spiller eller to, hvis det rigtige tilbud 
kommer. FC Midtjyllands plads i europæisk fodbolds fødekæde er stadig, at vi 
skal sælge spillere, men vi kan måske sælge til lidt bedre klubber end 
tidligere«, siger Claus Steinlein. 
</p><p><i class=" bl-elem">Hvad er jeres mål ud over den her sæson i forhold til magtbarometeret i 
dansk fodbold. Hvor skal I stå i forhold til for eksempel FC København?</i></p><p class=" bl-elem">
»Vores målsætning er at komme i europæisk gruppespil hvert andet år. Så må vi 
jo se, hvad de andre melder ud, hvor ambitiøse de er, og hvor mange penge de 
putter i deres projekter. Vi håber at kravle op på den europæiske rangliste, 
og så kommer vi selvfølgelig automatisk tættere på toppen i Danmark«, siger 
FC Midtjyllands direktør. 
</p>	
</div>
</div></body></html>
