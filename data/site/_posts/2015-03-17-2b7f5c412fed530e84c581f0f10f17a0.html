---
layout:     post
title: 	    "Fotograf udforsker den ulykkelige - og mislykkede - kamp for at få en baby"
post_author:	    
post_date:	    Tue, 17 Mar 2015 14:31:03 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2590617/fotograf-udforsker-den-ulykkelige---og-mislykkede---kamp-for-at-faa-en-baby/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Annonciation</h4>
<h5>
Elina Brotherus</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Martin Asbæk Gallery. Bredgade 23, København. Til 4. april.
</p></div>
</div><p>
Annonciation’ er det franske ord for ’bebudelse’. I sin mest kendte form 
refererer ordet til historien om, hvordan englen Gabriel åbenbarede sig for 
Jomfru Maria for at fortælle hende, at hun skulle bære Guds søn. Det er et 
af de store smukke motiver i renæssancens malerkunst. For bebudelsen er som 
et stille præludium til alle de motiver, man kender fra Jesu 
barndomshistorie. Hos Elina Brotherus bliver dette forspil, denne bebudelse, 
aldrig til mere end netop et forspil. Hun befrugtes, også kunstigt. 
</p><p>
Men hun bliver ikke mor. Barnet udebliver og er kun til stede som en ulykkelig 
drøm og et livsprojekt, der i stigende grad får moderens biologiske alder og 
omstændighederne imod sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2587541/jeff-walls-vaerker-er-kaempefotos-der-holder-paa-formerne/">Jeff Walls værker er 
kæmpefotos, der holder på formerne</a></p><p>
Som i andre af sine fotografier iscenesætter og gennemspiller Elina Brotherus 
hele denne proces, med dens smertefulde blanding af håb og skuffelse. Hvor 
lang tid Brotherus selv har ønsket sig et barn, kan vi som beskuere ikke 
vide noget om. 
</p><p>
Men det er en proces, der i sin kunstneriske udformning og gentagelse strækker 
sig over flere år – de tidligste fotografier i ’Annonciation’ er fra 2009, 
de seneste fra 2013. De fleste er dog fra 2012. Det er så i denne periode, 
afgørelsen falder, og angsten for det negative resultat bliver til definitiv 
vished. 
</p><h3>
Stemning af ensomhed 
</h3><p>
Elina Brotherus har skrevet, at hele forløbet og afslutningen på det er en 
historie, som hun endnu ikke er i stand til at fortælle i ord. Derfor må hun 
fortælle den i billeder, billeder af forskellige situationer og stemninger. 
</p><p>
Den alvor og smerte, vi kender fra Elina Brotherus’ tidligere fotografier, er 
i den grad også til stede her. Den stemning af ensomhed og stilhed, der 
altid har hersket i hendes billeder, hersker stadig ufortyndet. Hun er alene 
i sengen, alene i sofaen, alene på sin stol, alene ved bordet, alene ved 
vinduet, alene i en krog af sit soveværelse. 
</p><div class="art-quote article-box">
<p class="quote"/>
<blockquote>
<p class="quote-txt">
Hun er alene i sengen, alene i sofaen, alene på sin stol, alene ved bordet, 
alene ved vinduet, alene i en krog af sit soveværelse
</p>
</blockquote>
</div><p>
Det er hendes fotografier, og dog er hun det eneste menneske, der optræder på 
dem. Hvordan går det til? Det er et valg, som hun mange gange før har 
truffet: Fotografen er sit eget fotografis hovedperson.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2584318/kunstnersammenslutningernes-mastodont-fejrer-100-aar-med-manr/">Kunstnersammenslutningernes 
mastodont fejrer 100 år med manér</a></p><p>
Igennem denne billedfortælling er Elina Brotherus sit eget motiv. Det er 
selviagttagelsen, der sætter temaet. Ligesom hun tidligere har udforsket sit 
forhold til naturen, udforsker hun her forholdet til sig selv, sin krop, de 
følelser, som erkendelsen af barnløshed skaber i hende, og de tanker, hun 
måtte gøre sig i den anledning. Vi ser hende, eller vi ser det, som hun ser, 
og kan måske føle det samme, som hun føler. 
</p><p>
Blomsterne er et romantisk symbol på frodighed og frugtsommelighed. Men de 
blomstrer forgæves i denne sammenhæng. Trods forskellige eksperimenter og 
fremmede sæddonorer sker der ikke noget. 
</p><h3>
Vokset ud af en privat erfaring 
</h3><p>
Hvordan kan man som fotograf fastholde noget, der ikke sker? Eller rettere: 
hvor det, der sker, er forventningens antiklimaks. Hvordan fortæller man en 
historie, der ikke ender lykkeligt? Og især ikke kan afsluttes med et foto 
af situationen, hvor den lykkelige mor løfter sit nyfødte barn op, den 
historie, som Elina Brotherus allerede har fortalt i serien ’Brotherus, 
tyttö’ (Brotherus, pige). I den serie var det ikke hende selv, der spillede 
hovedrollen. Hun var den, der iagttog en anden kvinde og utvivlsomt glædede 
sig på hendes vegne. Her er hun selv både tættere på og samtidig også 
længere væk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/">Forårsudstillingen på 
Charlottenborg er en lidt anæmisk omgang</a></p><p>
Man kan karakterisere ’Annonciation’ som en udstilling, der er vokset ud af en 
meget privat erfaring. Derfor er den ikke nødvendigvis en privat udstilling, 
selv om nogen sikkert vil opfatte den sådan. Hvis man anerkender den 
arbejdsform og det inspirationsgrundlag, som mange kunstnere – ikke kun 
Elina Brotherus – benytter, ved man, at der her ikke skelnes mellem det 
private og det nødvendige. 
</p><p class=" bl-elem">
For Elina Brotherus har ’Annonciation’ været båret af en indre nødvendighed, 
der undervejs er blevet til en ydre. Uanset de reaktioner, den måtte 
fremkalde, har det været en udstilling, som hun var nødt til at lave for at 
komme videre. To korte film viser kunstneren fra en anden og lettere side. 
De er deres egen historie og bidrager kun til helheden som en kontrast. 
</p>	
</div>
</div></body></html>
