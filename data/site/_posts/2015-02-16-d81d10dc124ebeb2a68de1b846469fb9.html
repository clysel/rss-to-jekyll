---
layout:     post
title: 	    "Udenlandske aviser: Antisemitisme sover let"
post_author:	    
post_date:	    Mon, 16 Feb 2015 16:33:53 +0100
post_site:	    politiken.dk 
post_link:	    http://politiken.dk/kultur/medier/ECE2548760/udenlandske-aviser-antisemitisme-sover-let/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En lang række udenlandske aviser har taget weekendens tragiske hændelser i 
København op på lederplads. 
</p><p>
Og et ræsonnement går igen: 
</p><p>
Synagogen var ikke noget tilfældigt mål, ligesom det ikke var tilfældigt, at 
gidseltagningen i kølvandet på angrebet mod Charlie Hebdo i januar fandt 
sted i et jødisk supermarked. 
</p><p>
Under overskriften ’Vi er jøder’ – på dansk – skriver britiske The Times, at 
det ikke er nok at fordømme mordene som barbariske: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/vi_er_j_der_913910h.jpg" alt="" border="0"/></span>
»Det siges ofte, at antisemitisme sover let. De vestlige demokratier har en 
moralsk forpligtelse til« ikke bare at give udtryk for sympati, men erklære 
deres solidaritet med de danske jøder. »Vestlige statsledere bør ikke tøve 
med at sige: Vi er jøder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2548518/her-er-de-mest-delte-billeder-og-ord-efter-terrorangrebet/">Her er de mest delte billeder 
og ord efter terrorangrebet </a></p><p>
Den norske avis VG kalder de islamistiske terroristers had til jøder for et 
faktum og konstaterer, at »vi som samfund har et ansvar for at beskytte den 
gruppe mod truslerne. Jøder i Europa siger, at de ikke oplever, at denne 
beskyttelse er god nok. Det er et budskab, som vi skal tage alvorligt. 
Jøderne er en gruppe, som gennem hele historien har været udsat for utallige 
overgreb og drab. En gruppe som virkelig har mærket et destruktivt racehad. 
En af de vigtigste ting at måle et samfund på er dets evne til at gøre det 
trygt at praktisere den religion, man ønsker. Jødernes situation i Europa 
viser, at vi har et stykke igen, før vi er mål«. 
</p><h3>
At give efter for terrorisme 
</h3><p>
Søndag var statsminister Helle Thorning-Schmidt ude at erklære sin støtte til 
det jødiske samfund i Danmark. »Vi kan ikke undvære jer, og I skal vide, at 
vi er sammen med jer om jeres sorg i dag og i den kommende tid«, sagde hun. 
Det roser engelske The Guardians lederskribent hende for, men udtrykker 
forståelse for, at nogle mener, at den støtte kommer for sent. Men det 
retfærdiggør ifølge avisen ikke den israelske premierminister Binyamin 
Netanyahus anbeling til alle europæiske jøder om rømme kontinentet og komme 
»hjem« til Israel for at undgå terror. 
</p><div class="art-quote article-box">
<p class="quote"/>
<blockquote>
<p class="quote-txt">
Vestlige statsledere bør ikke tøve med at sige: Vi er jøder
</p>
<p class="sender">
Leder i The Times 
</p>
</blockquote>
</div><p/><p>
Libération er på linje med The Guardian dér. Den franske avis kalder 
Netanyahus forslag »rystende«, for det »ville være at give efter for 
terrorisme«. 
</p><p>
Den danske overrabiner Jair Melchior reaktions på forslaget var søndag, at 
jøder bør flytte til Israel af kærlighed til Israel, ikke fordi de bliver 
tvunget til at det af terrorisme. Overrabinerens bemærkning er »klog, 
afbalanceret og rigtig«, skriver The Times. »Det påhviler de europæiske 
regeringer at vise, at de (overrabinerens ord, red.) også er berettigede. 
Jøder er en integreret del af af de europæiske samfund. De lider ikke kun 
under direkte trusler mod deres liv og levned men kontinuerlig bagvaskelse 
og fornærmelse i den offentlige debat«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2548259/fransk-avis-rydder-forsiden-i-morgen-vi-er-danskere/">Fransk avis rydder forsiden i 
morgen: »Vi er danskere«</a></p><p>
Den svenske tabloidavis Aftonbladet slår et slag for sammenhold: Angrebene i 
København er et »anslag mod alle åbne og demokratiske samfund«, og derfor må 
»alle samfund svare med sammenhold«, så borgerne kan blive ved »med at gå 
til deres møder og forsamlinger og bruge deres kirker, præcis som de altid 
har gjort, for det her er et åbent samfund. Her kan ingen skræmme os til 
tavshed«. 
</p><p class=" bl-elem">
Franske Libérations lederskribent advarer mod at »besvare had med had og våben 
med våben. Det er det, morderne ønsker: At skræmme og dekonstruere de 
europæiske samfund med terrorens uforudsigelighed«. 
</p>	
</div>
</div></body></html>
