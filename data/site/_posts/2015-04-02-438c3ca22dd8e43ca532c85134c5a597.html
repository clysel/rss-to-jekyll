---
layout:     post
title: 	    "En militant anholdt, da han forsøgte at flygte fra universitetscampus"
post_author:	    
post_date:	    Thu, 02 Apr 2015 14:02:06 +0200
post_site:	    politiken.dk 
post_link:	    http://politiken.dk/udland/ECE2615050/en-militant-anholdt-da-han-forsoegte-at-flygte-fra-universitetscampus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de militante Al-Shabaab-folk, der tidligt i morges stormede et 
universitet i Kenya og indtog et pigekollegium, er blevet anholdt. 
</p><p>
Det oplyser kenyansk politi ifølge flere medier. Manden er angiveligt blevet 
pågrebet, mens han forsøgte at flygte fra universitetets område. 
</p><p>
Også det kenyanske indenrigsministerium bekræfter oplsyningen på Twitter: 
</p><p/><h3>
Al-Shabaab angreb universitetet omkring klokken 05.00 
</h3><p>
Universitetet i den kenyanske by Garissa blev tidligt i morges angrebet af et 
ukendt antal militante islamister. 
</p><p>
Mændene stormede en indgang til universitetets campusområde, der blev bevogtet 
af vagter. Vagterne er ifølge politiets talskvinde blevet dræbt.
</p><p>
Ifølge den øverste politimyndighed i Kenya skød stormede mændene dernæst ind 
på universitetet og skød »omkring sig i flæng«. 
</p><p>
Efter at være kommet ind på området, stormede mændene en bygning, hvor nogle 
af universitetets kvindelige studerende bor. 
</p><p>
Al-Shabaab har her til formiddag taget skylden for angrebet. 
</p><p>
Gruppens talsmand for militære operationer, Abdiasis Abu Musab, siger til 
Reuters, at angriberne har løsladt muslimer og dræbt eller tilfangetaget 
kristne. 
</p><p>
»Der er mange lig af kristne inde i bygningen. Og vi holder stadig mange 
kristne fanget. Kampene er stadig i gang«, siger han til nyhedsbureauet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Garissa_925737y.jpg" alt="" border="0"/></span></p><h3>
Flere end 500 studerende er savnede 
</h3><p>
Ifølge indenrigsministeren i Kenya, Joseph Nkaissery, ved man, hvor 280 af de 
godt 800 studerende på Garissa University College befinder sig. Dermed er 
der flere end 500, som de kenyanske myndigheder stadig ikke ved, hvor er. 
</p><p>
Nogle af de studerende nåede at flygte over hegnet væk fra området. 
</p><p>
Røde Kors i Kenya oplyser, at mindst 65 mennesker er såret. Tre så alvorligt, 
at de er blevet fløjet til Nairobi for at få behandling. 
</p><p>
Røde Kors har sammen med Kenyas sundhedsministerium organiseret en 
bloddonation på hospitalet i Garissa for at hjælpe de sårede, der stort set 
alle sammen er blevet bragt til hospitalet med skudsår. 
</p><p>
Kenyas præsident Uhuru Kenyatta, der blev valgt som præsident i 2013, har 
annonceret, at han vil tale til befolkningen og opdatere om situationen i 
Garissa. 
</p><p class=" bl-elem">
Det er i øjeblikket ikke klart, hvornår præsident gør det. 
</p>	
</div>

</div></body></html>
