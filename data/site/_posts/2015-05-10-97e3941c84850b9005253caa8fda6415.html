---
layout:     post
title: 	    "Yemen accepterer kortvartig våbenhvile"
post_author:	    
post_date:	    Sun, 10 May 2015 08:43:57 +0200
post_site:	    politiken.dk 
post_link:	    http://politiken.dk/udland/ECE2663283/yemen-accepterer-kortvartig-vaabenhvile/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Yemen har i dag accepteret et forslag fra Saudi-Arabien om at indføre en 
kortvarig våbenhvile på fem dage. 
</p><p>
Det siger en talsmand for den yemenitiske hær, der er allieret med den 
militante houthi-bevægelse. 
</p><p>
»Vi meddeler vores accept af en humanitær våbenhvile, som vil begynde på 
tirsdag«, hedder det i en meddelelse fra oberst Sharaf Luqman ifølge 
nyhedsbureauet Saba i Yemen. 
</p><p>
Anført af fly fra Saudi-Arabien har en koalition af arabiske lande i flere 
uger kastet bomber mod mål i Yemen. 
</p><p>
Det var Saudi-Arabiens udenrigsminister, Adel al-Jubeir, der torsdag efter et 
møde med den amerikanske udenrigsminister, John Kerry, kom med forslaget om 
en våbenhvile. 
</p><p><b class="ext-link">HUMANS RIGHTS WATCH </b><a class="embeddedlink" href="http://politiken.dk/udland/ECE2652893/human-rights-watch-saudi-arabien-bruger-klyngebomber-i-yemen/">Saudi-Arabien bruger 
klyngebomber i Yemen</a></p><p>
Men det var betinget af, at den shiamuslimske houthi-bevægelse, som erobrede 
magten i det meste af Yemen i januar, ville tilslutte sig aftalen. 
</p><h3>
Hundrevis af civile ofre 
</h3><p>
Hundredvis af civile er dræbt, siden Saudi-Arabien og andre lande 26. marts 
indledte flyangreb mod houthi-militsen og dets allierede. 
</p><div class="art-quote article-box">
<p class="quote"/>
<blockquote>
<p class="quote-txt">
At udstede advarsler om kommende angreb fritager ikke parterne fra deres 
obligationer til at beskytte civile
</p>
<p class="sender">
Johannes van der Klaauw, FN's humanitære koordinator for Yemen 
</p>
</blockquote>
</div><p/><p>
USA og Saudi-Arabien har hævdet, at Iran støtter den shiamuslimske milits. Der 
er foreløbig ingen tegn på, at støtten er af militær art. 
</p><p>
Houthi-militsen og styrker, der er loyale over for Yemens tidligere præsident 
Ali Abdullah Saleh, er ikke blevet afgørende svækket af de arabiske 
flyangreb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2639251/yemen-er-en-brik-i-mellemoestens-tvekamp/">Yemen er en brik i 
Mellemøstens tvekamp </a></p><p>
Natten til i dag var saudiarabiske fly igen på vingerne over Yemen. Blandt 
bombemålene var Ali Abdullah Salehs bolig i hovedstaden Sanaa, oplyste 
kilder til nyhedsbureauet Reuters. 
</p><p>
Tre store eksplosioner blev angiveligt hørt fra den afsatte præsidents 
tidligere hjem, og eksplosionerne blev efterfulgt af store røgskyer. 
</p><p>
Bombardementerne skete altså få dage efter, at Saudi Arabien foreslog den fem 
dage lange humanitære våbenhvile. 
</p><h3>
FN: Angreb overtræder humanitær lov 
</h3><p>
FN udtalte i går aftes, at saudi-ledede angreb i Yemen overtræder den 
humanitære folkeret. 
</p><p>
Også i går udførte koalitionen luftangreb mod byen Sadaa i det nordlige Yemen, 
hvor man forud for angrebene havde opfordret civile til at forlade området. 
</p><p>
»Bombningen af befolkede områder, med eller uden forhånds-advarsler, er en 
overtrædelse af den humanitære folkeret«, sagde FN's humanitære koordinator 
for Yemen, Johannes van der Klaauw, i en erklæring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2621599/yemen-er-uden-mad-uden-el-og-uden-benzin/">Yemen er uden mad, uden el og 
uden benzin</a></p><p class=" bl-elem">
»At udstede advarsler om kommende angreb fritager ikke parterne fra deres 
obligationer til at beskytte civile«, siger han. 
</p>	
</div>

</div></body></html>
