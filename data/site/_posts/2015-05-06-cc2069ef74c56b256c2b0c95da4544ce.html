---
layout:     post
title: 	    "Sportsdøgnet: Liverpool-stjerne takker de højere magter efter en tur under kniven"
post_author:	    
post_date:	    Wed, 06 May 2015 10:59:16 +0200
post_site:	    politiken.dk 
post_link:	    http://politiken.dk/sport/ECE2656808/sportsdoegnet-liverpool-stjerne-takker-de-hoejere-magter-efter-en-tur-under-kniven/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Premier League-klubben Liverpools stjerne Daniel Sturridge er 
blevet opereret i hoften. Angriberen, som har været igennem et gevaldigt 
skadesmareridt i denne sæson, ser frem mod bedre tider. »Herfra går det kun 
opad og fremad. Tak for støtten«, meddeler Sturridge, der med 5 mål i 17 
kampe har haft en kontrastfyldt sæson i forhold til sidste år, hvor det blev 
til 24 mål i 33 kampe. På Instagram takker han Gud for operationen. 
</p><p/><p><b>Fodbold: </b>FC Vestsjælland har flyttet Tommy Møller Nielsen fra jobbet 
som assistenttræner på holdet i Superligaen. Han i stedet med omgående 
virkning blevet scout og skal være det i de resterende to måneder af sin 
kontraktperiode. »Vi har ikke en finger at sætte på Tommys 
assistenttræner-arbejde... Vi er nødsaget til at kigge på budgetter, og 
vores seneste regnskab var i rødt. Det skal vi have rettet op på«, siger 
klubbens sportschef Jacob ’Gaxe’ Gregersen. 
</p><p><b>Tennis:</b> Caroline Wozniacki (seedet 5) går på banen i Madrid mod 
Agnieszka Radwanska (9) kl. 15 i 1/8-finalen i den store WTA-grusturnering. 
Forinden bliver det afgjort, hvem vinderen af den dansk-polske duel skal 
møde i kvartfinalen: Maria Sharapova (2) eller franske Caroline Garcia. 
</p><p><b>Ishockey:</b> Det danske landshold kan se frem til at møde et tændt russisk 
mandskab ved VM i eftermiddag i Ostrava. Det vurderer den danske 
landsholdsspiler Kiril Starkov, der har russiske rødder. »Alt i alt var det 
ikke deres bedste kamp mod USA. De er nok sultne efter at vise, at de er 
bedre end det, så vi får noget at se til«, forudser Kirill Starkov. Rusland 
tabte for to dage siden 4-2 til USA. 
</p><p><b>Ishockey:</b> Frederik Andersens flotte stime af sejre i NHL-slutspillet er 
slut. Den danske målmand måtte indkassere fire scoringer, da hans hold 
Anaheim Ducks tidligt onsdag morgen tabte 3-4 i Calgary efter overtid. Trods 
nederlaget fører Anaheim stadig med 2-1 i kampe i Western 
Conference-semifinalen, mens Chicago er en sejr fra avancement efter den 
tredje sejr på stribe over Minnesota. 
</p><p class=" bl-elem"><b>Boksning: </b>Ubesejrede Micki Nielsen er kåret til årets bokser af Dansk 
Professionelt Bokse-Forbund (DPBF). »Sidste år vandt min bror Patrick 
prisen, men nu er det min tur. Han skal arbejde hårdere, hvis han vil have 
prisen tilbage næste år«, siger Micki Nielsen, der har doneret de 3.000 
kroner, der fulgte med, til Børnecancerfonden. 
</p>	
</div>

</div></body></html>
