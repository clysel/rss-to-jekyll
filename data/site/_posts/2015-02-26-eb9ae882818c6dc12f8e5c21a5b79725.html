---
layout:     post
title: 	    "Udenlandske ingeniørstuderende skal lokkes til at blive"
post_author:	    1474715
post_date:	    Thu, 26 Feb 2015 13:28:01 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/udenlandske-ingenioerstuderende-skal-lokkes-til-blive-2811
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Antallet af udenlandske ingeniører i Danmark er for lavt, og selv om to ud af tre udenlandske ingeniører faktisk selv har søgt hertil for at arbejde, er antallet af de såkaldte expats slet ikke stort nok, mener Morten Thiessen, formand for Ansattes Råd i IDA.</p>
			<p>Han peger på, at der er områder, hvor vi vil få problemer med at bevare ingeniørarbejdspladser, fordi vi ikke uddanner nok:</p>
			<p>»Problemet er, at vi ikke kan dække efterspørgslen, hvad enten vi piver eller synger,« siger han.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Er du kørt sur i rutinerne? Find nye udfordringer på Jobfinder.</a></p>
			<p>Lise Thomsen, sekretariatschef i DI’s netværk Expat in Denmark, er heller ikke imponereret over, at to ud af tre kommer af sig selv:</p>
			<p>»Vi skal ikke regne med, at det bliver ved. Den kilde tørrer ud, jo mere krisen letter. Det er simpelthen mangel på rettidig omhu, hvis vi ikke er mere proaktive med at tiltrække højtuddannede,« siger hun.</p>
			
			<p>En international sammenligning fra Boston Consulting Group viser, at Danmark ligger helt nede på en 27. plads, når højtuddannede fra hele verden skal udpege de mest attraktive lande at arbejde i.</p>
			<p>Til gengæld viser den danske undersøgelse ’The Expat Study 2014’, som Ingeniøren tidligere har skrevet om, at mere end otte ud af ti udenlandske ingeniører stortrives i jobbet og finder den danske arbejdskultur tiltalende.</p>
			<p>Faktisk forventer næsten hver anden at blive længere i Danmark, end de først regnede med. Kun seks procent forventer at afkorte opholdet.</p>
			<p>Tilbagemeldingerne glæder Morten Thiessen. Han har tidligere udtalt, at netop disse vidnesbyrd fra udenlandske ingeniører, der lever og arbejder i Danmark, kan være et nyttigt værktøj til at lokke flere hertil, fordi ’den bedste reklame, der findes, er folk, som bruger ens produkt, og synes godt om det.’</p>
			
			<p>Morten Thiessen mener, at en tættere kontakt til europæiske universiteter er vejen frem:</p>
			<p>»Vi gør allerede noget på universitetsfronten, men en charmeoffensiv over for tekniske universiteter vil være en god idé - især i Sydeuropa, fordi deres arbejdsmarked ikke er alt for fedt – og i Østeuropa, fordi de ikke er særligt vellønnede,« foreslår Morten Thiessen.</p>
			<p>Når indsatsen primært skal rettes mod tekniske universiteter i Europa, skyldes det ifølge Morten Thiessen, at det er nemmere for EU-borgere at søge arbejde i Danmark:</p>
			<p>»Vi kan ikke råbe hele verden op, så vi skal være lidt selektive. Derfor arbejder IDAs konsulenter med at finde ud af, hvordan vi bedst får gjort opmærksomhed på os selv over for de rigtige mennesker,« siger Morten Thiessen.</p>
			<p>Et eksempel kunne være at deltage i jobmesser på europæiske universiteter for at spotte egnede kandidater blandt de ældste årgange:</p>
			<p>»Vi skal lade dem prøve Danmark af med et enkelt semester på et dansk universitet. De er nemmere at rykke med, når de står med et friskt eksamensbevis, end når de først har fået familie,« vurderer han.</p>
			
			<p>Lise Thomsen er enig i, at øget kontakt til universitetsstuderende er en god vej at gå. Hun er netop kommet hjem fra en jobmesse i Boston, USA, for MIT-studerende, <a href="https://www.euro-career.com/">’European Career Fair’</a>.</p>
			<p>Copenhagen Capacity stod bag den danske stand, som DTU, KU, Novo Nordisk og DI også var med på.</p>
			<p>»Der er rigtig gode muligheder i at deltage i den slags arrangementer, fordi vi bliver synlige over for en attraktiv gruppe,« siger hun.</p>
			<p>Tyskland alene fyldte halvdelen af messehallen, mens Danmark kun var repræsenteret med den ene stand, fortæller Lise Thomsen, der betegner den danske deltagelse som en succes:</p>
			<p>»Folk stod i kø ved vores stand hele lørdagen, og var helt klart mest interesseret i de reelle job, som Novo Nordisk havde med,« fortæller Lise Thomsen.</p>
		</section></div></body></html>
