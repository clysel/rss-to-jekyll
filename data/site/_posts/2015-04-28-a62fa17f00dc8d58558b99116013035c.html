---
layout:     post
title: 	    "Englands nye fodboldhelte er gået fra røven af 4. division til Premier League på 7 år"
post_author:	    
post_date:	    Tue, 28 Apr 2015 13:30:55 +0200
post_site:	    politiken.dk 
post_link:	    http://politiken.dk/sport/fodbold/ECE2646027/englands-nye-fodboldhelte-er-gaaet-fra-roeven-af-4-division-til-premier-league-paa-7-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Chelsea, Arsenal, Manchester United, Liverpool og alle de øvrige faste 
bestanddele af Premier League går på titeljagt efter sommerferien, så skal 
de krydse klinger med et helt nyt element i den bedste engelske række. 
</p><p>
I næste sæsons Premier League er der nemlig udsigt til debut i det fine 
selskab til den 125 år gamle klub AFC Bournemouth, der med 99,99 procent 
sikkerhed sikrede sig direkte oprykning via 3-0-sejren i aftes på hjemmebane 
over Bolton. Kun et vanvittigt stort nederlag i sidste spillerunde på 
udebane mod Charlton kan fravriste det mest scorende mandskab i The 
Championship en plads i den lukrative liga, som per sæson udbetaler mindst 
900 millioner kroner i tv-penge til hver af de 20 klubber. 
</p><div class="art-io-other">
<p>
</p><blockquote class="twitter-tweet" lang="da"><p>Bournemouth celebrating like 
they&amp;#39;ve completely ruled out a 19-0 defeat at The Valley on Saturday. 
We&amp;#39;ll see... <a href="https://twitter.com/hashtag/cafc?src=hash">#cafc</a></p>— Charlton 
Athletic FC (@CAFCofficial) <a href="https://twitter.com/CAFCofficial/status/592789244357255168">27. april 
2015</a></blockquote>

<p>

</p>
</div><p/><p>
AFC Bournemouths’ ridt til toppen blev indledt for syv år siden i røven af 4. 
division og med 17 minuspoint på kontoen. En stor plan, der kulminerede i 
aftes. 
</p><h3>
Bolden skal holdes ved jorden 
</h3><div class="art-fakta article-box">
<h4 class="">
AFC Bournemouth</h4>
<div class="fakta-body" data-buildingblock="embedded_factboxlink">
<p><b>Dannet i 1890</b> som Boscombe St. John's Institute FC 
</p><p><b>Hjemmebane: </b>Goldsands Stadium (12.000) 
</p><p><b>Titler: </b>VInder af 3. division i 1987 
</p><p class=" bl-elem"><b>Kælenavn: </b>The Cherries
</p>
</div>
</div><p>
Klubbens blot 37-årige manager Eddie Howe, der bortset fra en hurtig afstikker 
til Burnley for fire år siden, har været i Bournemouth siden 2004, satte sig 
i sin første chefperiode for, at mandskabet fra havnebyen ved Den Engelske 
Kanal skulle spille moderne og pasningsorienteret. En stil man ikke just 
forbinder med den næstbedste engelske række, men Swansea – som i øvrigt 
havde Howe som førstevalg til at overtage managerposten, men i 2010 stedet 
valgte Brendan Rodgers, der nu er i Liverpool – har vist, at man kan have 
succes ved at gå ind til kampe med en nærmest Barcelona-inspireret <i>game 
plan</i>. </p><p>
Det er tredje gang på bare fem år Eddie Howe og Bournemouth rykker op. Holdet 
er med en gennemsnitsalder på 25-26 år ikke kun ganske ungt, det er også et 
hold uden en decideret stjerne. Det tætteste man kommer, er klubbens 
rekordkøb til 25 millioner kroner fra sommerpausen, Callum Wilson, som har 
scoret næsten en fjerdedel af klubbens 95 mål på vej mod succesen. Og i 
øvrigt gjorde det igen i aftes. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Britain_Soccer_Leag_931702y.jpg" alt="" border="0"/><span class="caption"><span class="f-img-caption">Ligesindede. 
</span>Eddie Howe (th) og Bournemouth tabte i denne sæson til Liverpool og Brendans Rodgers i Liga Cup-turneringen. - Arkivfoto: AP</span></span></p><div class="art-fakta article-box">
<h4 class="">
Fra minus 17 point til Pr. League</h4>
<h5>
Tre oprykninger på fem år</h5>
<div class="fakta-body" data-buildingblock="embedded_factboxlink">
<p><b>2008/2009: </b>Klubben indleder sæsonen i League 2 med minus 17 point, men 
slutter 9 point over nedrykningsstregen. 
</p><p><b>2009/2010: </b>Bournemouth slutter som 2'er i League 2 og rykker op 
</p><p><b>2010/2011:</b> Klubben når frem til oprykningskampene, men taber til 
Huddersfield Town efter straffespark. Manager Eddie Howe rejser til Burnley 
midt i sæsonen. 
</p><p><b>2011/2012: </b>En forårsserie på fem nederlag i træk fører til, at Eddie 
Howe kommer tilbage til klubben, der slutter som nr. 11 i League 1. 
</p><p><b>2012/2013: </b>En stime på ni sejre i træk fra 12. marts til 20. april 
sikrer andenpladsen i League 1 og dermed oprykning. 
</p><p><b>2013/2014: </b>Bournemouth er bare 6 point fra at spille sig frem til 
oprykningskampe, men slutter som nr. 10 i den næstbedste række. 
</p><p class=" bl-elem"><b>2014/2015: </b>Klubben vinder blot tre af de første ti kampe, men rammer 
formen i efteråret, hvor de er ubesejrede 15 kampe i træk. Derfra begynder 
de at kigge mod Premier League-billetten, der blev sikret med 3-0-sejren i 
aftes. 
</p>
</div>
</div><p>
Den 35-årige tidligere Brøndby-målmand Casper Ankergren har mødt Bournemouth 
flere gange i sine efterhånden otte år i først Leeds og siden 2011 Brighton. 
</p><p>
»De har været meget stabile, og der er stort set ikke skiftet ud på holdet de 
seneste par år. Alle kender hinanden. Deres aftaler og interne forståelse er 
fremragende, men spiller for spiller er de næppe bedre end os, som roder 
rundt nede i bunden. En spiller som Callum Wilson er blevet integreret meget 
hurtigt «, fortæller keeperen, der har status som reserve i Brighton, men 
melder sig klar til at skrive under på en kontraktforlængelse, fordi han 
trives godt i kystbyen små 120 km fra Premier League-oprykkerne. 
</p><h3>
Den gamle stil er ikke helt død 
</h3><p>
I de år Casper Ankergren har været i England, har spillestilen i divisionerne 
under Premier League forandret sig til det lidt bedre, mener han. 
</p><p>
»Mange hold prøver nu at spille pasningsbaseret og knap så direkte, men det 
klassiske <i>kick &amp; rush</i> med lange bolde findes altså stadig i 
enkelte klubber. Generelt spilles der dog pæn fodbold. Som udgangspunkt så 
er det jo de enkelte manageres filosofier, der bestemmer spillestilen «, 
forklarer Ankergren. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Britain_Soccer_Leag_931703i.jpg" alt="" border="0"/><span class="caption"><span class="f-img-caption">Komet. 
</span>Matt Ritchie er på få år blevet en af de mest chanceskabende spillere i den næstbedste engelske række. Det har udløst en landsholdsplads til skotten. – Arkivfoto: AP</span></span></p><p>
I Premier League har oprykkerne haft det svært i denne sæson. Inden de sidste 
fire runder indtager Leicester, Queens Park Rangers og Burnley tre af de 
fire nederste positioner i ligaen, men ser man tilbage på de seneste fem 
sæsoner, så er fakta, at mindst to oprykkerhold overlever i Premier League i 
mere end en sæson. 
</p><p>
Swansea, der rykkede op i 2011 og siden er sluttet som nummer 11, 9 og 12 og i 
perioden tillige har vundet Liga Cup-turneringen med Michael Laudrup som 
manager, er det mest lysende eksempel på, hvordan man forvalter succes i den 
næstbedste række til noget vedvarende på et højeste niveau. 
</p><p><i class=" bl-elem">Kan Bournemouth holde sig oppe, Casper Ankergren? </i></p><div class="art-quote article-box">
<p class="quote"/>
<blockquote>
<p class="quote-txt">
Man kan sagtens drage paralleller til Swansea, men de var dengang altså et 
bedre hold, end Bournemouth er i dag
</p>
<p class="sender">
Casper Ankergren 
</p>
</blockquote>
</div><p>
»Man kan sagtens drage paralleller til Swansea, men de var dengang altså et 
bedre hold, end Bournemouth er i dag. Det bliver ikke nemt, og de skal ud og 
hente forstærkninger. Det er også et spørgsmål om, hvor meget klubben vil 
satse. Vil man satse hele butikken på at blive i rækken eller har man en 
mere realistisk tilgang til den første sæson i Premier League? Se på 
Blackpool, der er i frit fald«, siger Ankergren med henvisning til netop den 
klubs oprykning til Premier League i 2010, nedrykningen året efter og den 
for længst cementerede status som nedrykker til den tredjebedste række. 
</p><h3>
Den røde tråd 
</h3><p>
Klubformanden i Bournemouth, Jeff Mostyn, har fortalt til avisen The Guardian, 
at klubbens opblomstring i de senere år primært skyldes den unge manager, 
som alment betragtes som det største engelske talent i branchen i 
øjeblikket. 
</p><p>
Eddie Howes filosofi og tilgang til fodbold er efterhånden blevet klubbens 
eksistensgrundslag. 
</p><div class="art-fakta article-box">
<h4 class="">
Byen Bournemouth</h4>
<div class="fakta-body" data-buildingblock="embedded_factboxlink">
<p><b>184.000</b> indbyggere. 
</p><p><b>Byen blev i 2007</b> udråbt til at være det gladeste sted i England i en 
statistik, der viste at 82% af de udspurgte personer mente, at de var 
lykkelige for deres liv.
</p><p class=" bl-elem"><b>Bournemouth er en udpræget turistby</b> og har omkring 5 millioner 
besøgende årligt. De lange, brede strande tiltrækker i det sydlige England, 
hvor sommeren er lidt længere og hvor der falder markant mindre regn end på 
landsplan. 
</p>
</div>
</div><p>
»Der er en rød tråd fra børneholdene til førsteholdet. Han (Howe, red.) ved, 
at der på sigt vil komme spillere op fra ungdomsrækkerne uden at de skal 
skoles på ny«, siger formanden, der for tre år siden solgte sin del af 
klubben til russeren Maxim Demin, som siden har sørget for at AFC 
Bournemouth er gældfri. </p><p>
Dårlig økonomi var for bare syv år siden ved at koste klubben en tur ud af det 
professionelle ligasystem, men fem minutter før deadline for betalingen af 
gælden, dukkede en check op fra fans og andet godtfolk. Klubben indledte 
derfor sæsonen 2008/2009 med en straf på minus 17 point. 
</p><p>
Jeff Mostyn forklarer, at de nervepirrende oplevelser, der dengang sendte 
klubben så tæt på afgrunden, har ført til påpasselighed. Klubben har derfor 
nu en stram økonomisk styring og nogle af de laveste lønomkostninger i The 
Championship. 
</p><p>
Men omkostningerne vil stige i den kommende sæson, for ellers kan de næppe 
bliver i Premier League. Og et stadion med plads til bare 12.000 genererer 
kun en beskeden omsætning, som er et greb i lommen for Premier Leagues 
etablerede. 
</p><h3>
Gør Premier League mere attraktiv 
</h3><p>
En skævvridning af lønstrukturen i klubben kan også hurtigt skabe en negativ 
effekt, hvis dyre og løntunge forstærkninger ikke slår til. 
</p><p>
»De nye skal arbejde hårdt og præstere fra første dag. Man skal gøre sit job 
ekstra godt, når man kommer og måske tjener 5-6 gange mere end nogle af 
holdkammeraterne. Og det kan skabe problemer. Det skal ikke kun være gode 
spillere, man henter, men også fornuftige fyre. De skal have personlighed. 
Det bliver mere og mere vigtigt i fodbold, at man også er omgængelig udenfor 
banen og et ordentligt menneske«, siger Casper Ankergren. 
</p><p>
Jeff Mostyn og Bournemouth ser frem til at »gnubbe sig op ad fodboldens 
allerstørste stjerner« i den kommende sæson. 
</p><p>
»Vi har opnået det umulige og skrevet den perfekte historie om, at man godt 
kan komme ud af dybet og glemslen og rykke op i Premier League«, siger 
klubformanden, der udviser en enorm stor tro på oprykkernes formåen i 
fremtiden. 
</p><div class="art-fakta article-box">
<h4 class="">
Kender du..?</h4>
<div class="fakta-body" data-buildingblock="embedded_factboxlink">
<p><b>Ian Harte</b>, 37-årig irsk back med et fremragende venstreben. Harte har 
en glorværdig fortid i Leeds og på det irske landshold. En af Premier League 
bedste backs omkring årtusindeskiftet. Nu reserve og indpisker på 
træningsbanen i Bournemouth. 
</p><p><b>Matt Ritchie</b>, 25-årig højre wing, der i dette forår debuterede på det 
skotske landshold. 13 mål i denne sæson. 
</p><p class=" bl-elem"><b>Artur Boruc</b>, 35-årig polsk målmand med over 300 kampe for Fiorentina, 
Celtic og Southampton på cv'et. Udlejet til Bournemouth med stor succes 
</p>
</div>
</div><p>
»Måden vi spiller på, er med til at gøre Premier League mere attraktiv. Jeg 
mener, at vi har lige så gode muligheder for at blive i Premier League som 
nogle af de hold, der er rykket op i de senere år«, lyder det fra Jeff 
Mostyn. </p><p>
Watford er det andet hold, der rykker direkte op i Premier League. Bournemouth 
og London-klubben afgør i sidste runde på lørdag, hvem der tager titlen 
som mestre i Championship. 
</p><p class=" bl-elem">
Den fjer i hatten vil de også gerne have nede i pensionistbyen på den engelske 
sydkyst. 
</p>	
</div>

</div></body></html>
