---
layout:     post
title: 	    "Vin Diesel støder frontalt sammen med Jason Statham"
post_author:	    
post_date:	    Thu, 02 Apr 2015 11:37:04 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2614874/vin-diesel-stoeder-frontalt-sammen-med-jason-statham/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fast &amp; Furious 7</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Instr.: James Wan, USA, 2015, 137 min.
</p></div>
</div><p>
Fra at være en lille frækkert om gaderæs i L.A. har ’Fast &amp; 
Furious’ udviklet sig til et actionfænomen med flere muskler end 
hestekræfter og sin helt egen maskuline filmmytologi. 
</p><p>
Der var den skaldede bøf Vin Diesel, der forlod serien og overlod hovedrollen 
til sidevognen Paul Walker. Men Diesel vendte tilbage til sin eneste succes 
som Dom Toretto og indledte et parløb med Paul Walkers Brian med de 
himmelblå øjne. Indtil Walker kun alt for symbolsk døde i en ulykke med 
topfart midt i arbejdet på ’Fast &amp; Furious 7’. 
</p><p>
7’eren klarer konkret problemerne ved at lade Paul Walkers yngre brødre Caleb 
og Cody udfylde Brians huller i handlingen. Det bliver i familien. Og det er 
noget, mandfolkene i ’Fast &amp; Furious’ går op i. Både i de rigtige 
familier og de højoktane valgslægtskaber. 
</p><p>
Den officielt sidste film i serien (slutningen holder dog en kattelem åben) 
slutter som den helt store mindehøjtidelighed for Paul Walker. Men inden da 
har man på godt og ondt sat alle sejl og flere gange spændt dem et godt 
stykke over bristepunktet. 
</p><h3>
Verdensfjerne stunts 
</h3><p>
Forsøget på at overhale ’The Expendables’ indenom fortsætter for fuld skrue. 
Vin Diesels og Dwayne ’The Rock’ Johnsons muskuløse rugbrødsmotorophæng får 
en værdig modstander i skikkelse af Jason Statham. Lee Christmas fra The 
Expendables spiller her den engelske dræbermaskine Deckard Shaw. 
</p><p>
Deckard Shaw vil hævne sin bror. Hans <i>mia famiglia-</i>motiv forstår 
Dom udmærket. Men man må jo forsvare sig selv og familiens ære. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2147939/fast--furious-stjerne-omkommer-i-porsche-ulykke/">'Fast &amp; Furious'-stjerne 
omkommer i Porsche-ulykke</a></p><p>
Uanset om man kommer til at smadre en tidligere sovjetrepublik, et halvt 
emirat og det kvarte L.A. Løse ender blafrer i udstødningen, mens de 
sindssyge stunts bliver mere og mere verdensfjerne. 
</p><p>
At lade en lækker rød racerbil flyve fra den ene skyskraber til den anden i 
flere hundrede meters højde, mens de fire hjul spotter tyngdekraften i en 
sky af glassplinter, er bare en anelse langt ude i hampen. Så virker 
faldskærmsudspring bag fjendens linjer siddende bag rattet i toptunede 
køretøjer trods alt lidt mere realistisk. 
</p><p>
Lidt. 
</p><h3>
De gode gamle dage 
</h3><p>
Filmen er en af den slags gakkede macho-fantasier, hvor to mænd kan tæske løs 
på hinanden med jernstænger uden at lade sig mærke med det, og hvor en tur 
på hovedet ud ad vinduet fra en giganteksplosion på 5. sal trods alt godt 
kan udløse en arm i gips. Men kun fordi man med sin krop har afbødet faldet 
for en blondine. 
</p><p>
Terroristerne er tilstrækkelig vagt beskrevet og lækre i lædertøjet til ikke 
at fornærme nogen uanset tro, race eller politisk overbevisning. En biljagt, 
hvor vore helte svirrer om tungt bevæbnede panserracerbiler på 
aserbajdsjanske bjergveje, er helt i 007-klassen og byder på en seriøs 
fortolkning af begrebet cliffhanger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2148744/guide-stjernen-doede---filmen-blev-lavet-alligevel/">Guide: Stjernen døde - filmen 
blev lavet alligevel</a></p><p>
The Rock, Jason Statham, Kurt Russell. De garvede gutter fylder efterhånden 
godt op og trækker ’Fast &amp; Furious’ i retning af karikaturen. 
</p><p>
Al galimatias til trods er ’Fast &amp; Furious 7’ blevet mere slagfærdig 
end ’The Expendables 3’. 
</p><p class=" bl-elem">
Men hvis ikke Paul Walker var død, kunne man i sit stille sind (eller hvad der 
er tilbage af det efter to timer i selskab med Vin Diesel) godt ønske sig 
tilbage til 5’eren, hvor de maskuline motormysterier trods alt stadig havde 
lidt jordforbindelse under gummiet. 
</p>	
</div>

</div></body></html>
