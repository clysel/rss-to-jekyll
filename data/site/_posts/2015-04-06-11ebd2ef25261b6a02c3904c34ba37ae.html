---
layout:     post
title: 	    "Obama: En stor fejltagelse hvis Israel bliver svækket"
post_author:	    
post_date:	    Mon, 06 Apr 2015 07:44:17 +0200
post_site:	    politiken.dk 
post_link:	    http://politiken.dk/udland/ECE2617266/obama-en-stor-fejltagelse-hvis-israel-bliver-svaekket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA's præsident, Barack Obama, har i kølvandet på sidste uges aftale med Iran 
om landets atomprogram lagt øre til massiv kritik fra både Israels 
premierminister, Benjamin Netanyahu, samt Republikanerne i Kongressen i 
Washington.
</p><p>
Men Obama står fast på, at sidste uges rammeaftale med Iran er en enestående 
mulighed for at forhindre udbredelsen af atomvåben i en i forvejen farlig 
del af verden.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2615944/atomaftale-med-iran-hyldes-men-/">Atomaftale med Iran hyldes, 
men ...</a></p><p>
Det siger han i et interview med The New York Times, som er blevet 
offentliggjort i går.
</p><p>
»Dette er uden sammenligning vores bedste chance for at sikre, at Iran ikke 
får en atombombe. Selv om vi har indgået denne aftale, vil vi samtidig sende 
en klar besked til iranerne og til hele regionen, at hvis nogen volder 
Israel problemer, vil USA straks blande sig«, siger Barack Obama.
</p><p>
»Jeg ville betragte det som en stor fejltagelse i min tid som præsident, hvis 
Israels sikkerhed blev svækket på min vagt - eller som en konsekvens af mit 
arbejde,« siger Obama til avisen.
</p><h3>
Netanyahu: En dårlig aftale
</h3><p>
Israels premierminister, Benjamin Netanyahu, har adskillige gange udtalt, at 
aftalen mellem Iran og seks internationale stormagter truer Israels 
eksistens.
</p><p><b class="ext-link">OVERBLIK </b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Det har verdens ledere på spil i 
atomforhandlinger</a></p><p>
I et interview med CNN i går gentager han sin skepsis.
</p><p>
»Aftalen fjerner ikke Irans atomprogram. Der vil fortsat være en omfattende 
atom-infrastruktur i landet. Ikke en eneste centrifuge bliver ødelagt. Ikke 
en eneste facilitet bliver lukket. Tusindvis af centrifuger vil fortsætte 
med at berige uran. Det er en dårlig aftale«, siger han.
</p><p>
Israel vil gøre alt for at forhindre, at den indgåede rammeaftale bliver til 
en konkret aftale senere på året.
</p><p><b class="ext-link">HERBERT PUNDIK </b><a class="embeddedlink" href="http://politiken.dk/debat/profiler/pundik/ECE2616611/herbert-pundik-saudi-arabiens-stoerste-frygt-er-et-staerkt-iran/">Saudi-Arabiens største frygt er et 
stærkt Iran</a></p><p>
Det er ingen hemmelighed, at forholdet mellem Obama og Netanyahu ikke er 
særlig godt, men Obama forsikrer i interviewet med The New York Times' 
Thomas Friedman, at USA's forsvar af Israel er urokkeligt.
</p><p class=" bl-elem">
»Hvem ved? Iran kan forandre sig. Hvis ikke, så består vores afskrækkelsesevne 
og vores militære overlegenhed«, påpeger præsidenten.
</p>	
</div>

</div></body></html>
