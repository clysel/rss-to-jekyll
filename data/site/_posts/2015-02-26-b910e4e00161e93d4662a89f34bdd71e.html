---
layout:     post
title: 	    "Arkitekturredaktøren: Der er sket et skift i måden, vi tænker by på"
post_author:	    
post_date:	    Thu, 26 Feb 2015 16:40:43 +0100
post_site:	    politiken.dk 
post_link:	    http://politiken.dk/kultur/arkitektur/ECE2562555/arkitekturredaktoeren-der-er-sket-et-skift-i-maaden-vi-taenker-by-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er sket noget med måden, vi tænker by på de seneste 10 år. Det viser 
forskellene på planerne fra 2005 og fra i år til det område ved Njalsgade, 
der hedder Faste Batteri. 
</p><p>
Tegnestuen BIG's spektakulære plan for et bjergmassiv med indbygget moske fra 
2005 blev først neddroslet, og er i dag skiftet ud med en helt ny 
masterplan, der ligner en mere velkendt bytype: Karrébebyggelser omkring 
lukkede halvprivate gårdrum og med offentlige grønne strøg imellem sig. 
</p><p>
Det er tegnestuerne Arkitema, PK3 og Polyform, der står bag den nye plan. 
</p><h3>
Ungdommelig iver 
</h3><p>
Den store armbevægelse, hvor ét bygningsprojekt kan gribe om et helt område er 
skiftet ud med hensynet til variationen og den mindre skala. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2550663/to-hoejhuse-skal-erstatte-forkastet-big-plan/">To højhuse skal erstatte 
forkastet BIG-plan</a></p><p>
En ungdommelig iver efter at træde ind i fremtiden med nye bygningstyper er 
blevet skiftet ud med en mere moden bevidsthed om gamle bykvaliteter, en 
forsonlighed med historien. Forskellen til de nærliggende 100 år gamle 
karreer og deres byrum bliver dog til at tage og føle på, ikke mindst på 
grund af to højhuse og et grønt bilfrit byrum mellem karreerne. 
</p><div class="art-quote article-box">
<p class="quote"/>
<blockquote>
<p class="quote-txt">
Moskeen, der var det mest omdiskuterede i det tidligere projekt er ikke 
længere med. Den nye plan for Faste Batteri er pænere, mindre kontroversiel 
og lidt mere alvorlig ? eller kedelig om man vil. 
</p>
</blockquote>
</div><p>
I begrundelsen for den nye plan henvises til Sjoerd Soeters kanalby 
Sluseholmen, som netop Arkitema var den danske rådgiver på. Sluseholmen er 
et megaprojekt, hvor meget store huse er opført som hele kareer, men hvor 
facaderne udenpå de store huse er forskellige fra trappeopgange til 
trappeopgang, så det ser ud som om der er tale om mindre sammenstillede 
huse. Facaderne er tegnet af forskellige arkitekter. </p><h3>
En våd by 
</h3><p>
Nogle, blandt andre Boje Lundgaard fra Lundgaard &amp; Tranberg Arkitekter, 
reagerede kraftigt mod dette at lade arkitektens rolle reducere til 
facadepynter. Han advokerede for den konstruktive ærlighed, at et hus på 
facaden udtrykte, hvad det havde bag sig. 
</p><p>
I dag må vi dog sande, at Slusesholmen er en af de mest vellykkede bebyggelser 
fra 00’ernes boligboom. 
</p><p>
Det skyldes ikke kun variationen og facadepynten, men i høj grad den 
menneskelige størrelse af byrummene, og at de er omgivet af ægte kanaler. 
</p><p>
Det er den lære, der lever videre i den nye byplan. Der skal menneskelige 
værdier til at skabe en attraktiv by. Det handler om materialer og små 
overskuelige rum, som gøres interessante ved at lave labyrintiske knæk. 
</p><h3>
Konkurrerer med Vor Frelser 
</h3><p>
Generelt er det en stille plan, hvor husenes materialer, byrummet og 
udformningen af landskabet får stor betydning for indtrykket. 
</p><p>
Udformningen af byrummet har dobbelt fokus på rekreativ værdi og på områdets 
evne til at optage og forsinke regnvandet. Derfor er der masser af grønt, 
bløde områder og bassiner. 
</p><p>
At der i dag mere fokus på, hvordan bygninger tilfører noget til gaden og til 
byrummet, er en positiv udvikling. Men samtidig med at København er blevet 
hot, er boliger med udsigt over byen blevet en efterspurgt vare hos 
ejendomsmæglerne. Planerne for Faste Batteri leverer to af dem. De kommer 
ikke til at tale til de umiddelbare naboer, men til SAS Radisson, Vor 
Frelser Kirkes tårn og resten af byens tårne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2556769/boernearkitektur-noej-det-for-boern---eller-er-det-mest-for-voksne/">Børnearkitektur: Nøj, det' for 
børn - eller er det mest for voksne? </a></p><p>
SAS Radisson er ikke så svær at hamle op med, men om deres profiler helt er 
værdige til at rage op over København er svært at dømme ud fra 
renderingerne. Højhuse skal ikke kun være funktionelle, de skal først og 
fremmest gøre sig værdige til at indtage himlen over byen. 
</p><h3>
Mangler stemning 
</h3><p>
Arkitema skal bygge det ene 86 meter høje tårn, som ser ud til at blive delt i 
mindre stablede og indbyrdes drejede kuber, som man blandt andet tidligere 
har set det i Steven Holls tvillingetårnprojekt til Marmormolen og 
Langelinie. Det hvide tårn bliver domineret af brede horisontale vinduer og 
altanbrøstninger, der tegner et trappemotiv på facaden. 
</p><p>
Entasis har vundet konkurrencen om det andet 70 meter høje tårn, der i 
renderinger er fremstillet med en høj mørk nedre del af tegl og en top med 
en blank gylden beklædning. Sikkert som en hilsen til guldet på Vor Frelsers 
tårn. Vinduerne er høje og smalle og med tegnestuens forkærlighed for tunge 
huse, skal det blive spændende at se, hvordan den lander. 
</p><p class=" bl-elem">
Moskeen, der var det mest omdiskuterede i det tidligere projekt er ikke 
længere med. Den nye plan for Faste Batteri er pænere, mindre kontroversiel 
og lidt mere alvorlig – eller kedelig om man vil. Bjarke Ingels er flyttet 
til USA, og den nye plan er et sammenrend af tendenser i tidens arkitektur 
uden den store fantasi. Det kan som Sluseholmen vise sig at være en 
kvalitet, men ind til videre mangler planen en overbevisende stemning. 
</p>	
</div>
</div></body></html>
