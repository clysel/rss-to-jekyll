---
layout:     post
title: 	    "Hverken Mallorca eller Mauritius: Et land ligger helt i top som danskernes feriefavorit"
post_author:	    
post_date:	    Thu, 07 May 2015 15:58:09 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2646735/hverken-mallorca-eller-mauritius-et-land-ligger-helt-i-top-som-danskernes-feriefavorit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her holder vi ferie i Danmark</h4>
<div class="fakta-body" data-buildingblock="embedded_factboxlink">
<p>
I juni 2014 spurgte Dansk Erhverv et repræsentativt udsnit af den voksne befolkning, 
som ville tilbringe ferien herhjemme, hvor den skulle holdes:
</p><ul><li>Region Midtjylland: 20 procent.</li><li>Region Nordjylland: 19 procent.</li><li>Region Sjælland: 17 procent.</li><li>Region Syddanmark: 17 procent.</li><li>Region Hovedstaden: 15 procent.</li><li class=" bl-elem">Ved ikke: 13 procent.</li></ul><p class=" bl-elem"/>
</div>
</div><p>
Maldiverne, Mauritius, Seychellerne og andre eksotiske rejsemål lokker med sol 
og strand feriefolket, men i virkeligheden planlægger to ud af tre at holde 
sommerferie herhjemme. 
</p><p>
To af hinanden uafhængige undersøgelser – den ene foretaget af 
analyseinstituttet YouGov og den anden af Dansk Erhverv – bekræfter, at 66 
procent af befolkningen vil holde sommerferie på de hjemlige breddegrader. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1946405/danskerne-er-vilde-med-danmark/">Danskerne er vilde med Danmark</a></p><p>
YouGovs undersøgelse handler om vores ferieønsker i år, mens Dansk Erhvervs 
blev gennemført i juni 2014 og handlede om ferieplanerne sidste år. 
</p><h3>
Naturen trækker 
</h3><p>
Begge undersøgelser dokumenterer, at sommerferien herhjemme især tilbringes 
sammen med familie og venner og gerne i sommerhuset. 
</p><p>
En del tager på camping eller hotel, mens det er mindre udbredt at sejle rundt 
i sejlbåd eller bo på vandrerhjem. Faktisk er det kun en procent, som vil ud 
at sejle, mens to procent indlogerer sig på vandrerhjem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2360208/sommerhusferie-i-danmark-hitter-blandt-turisterne/">Sommerhusferie i Danmark 
hitter blandt turisterne</a></p><p>
Især naturen trækker ifølge YouGov, når vi holder ferie i moderlandet. 71 
procent lægger vægt på smuk natur, mens 58 procent ønsker frisk luft og rent 
vand. 40 procent vil gerne bade i havet. 
</p><p>
28 procent lægger vægt på, at de kan få oplevelser inden for kunst og kultur. 
Ikke overraskende er kvinderne de mest kulturelle, mens mændene gerne vil 
have noget i skrutten og smage på lokale råvarer på kendte restauranter. 
</p><p>
Til gengæld overtager kvinderne igen førerrollen, når det gælder om at shoppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1310590/laeserne-her-faar-du-danmarks-bedste-ferieoplevelser/">Læserne: Her får du Danmarks 
bedste ferieoplevelser</a></p><h3>
Palet af ferier 
</h3><p>
Turismeforskere som Bodil Stilling Blichfeldt, lektor ved Institut for Kultur 
og Globale Studier på Aalborg Universitet, har tidligere udtalt til 
Politiken, at hun er overbevist om, at endnu flere end de 66 procent holder 
ferie herhjemme. 
</p><p>
De officielle tal inkluderer nemlig ikke folk, som holder ferie hjemme i 
baghaven, bor hos venner eller laver couch surfiing. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1295565/ferie-i-danmark-her-er-15-skoenne-cykelruter/">Ferie i Danmark: Her er 15 
skønne cykelruter</a></p><p class=" bl-elem">
Turismeforskeren mener, at tallet for ferier herhjemme vil stige yderligere, 
fordi »vi har en palet af ferier«. Den lange ferie holdes stadig i udlandet, 
mens de kortere ferier som weekendophold eller en forlænget weekend holdes 
herhjemme. 
</p>	
</div>

</div></body></html>
