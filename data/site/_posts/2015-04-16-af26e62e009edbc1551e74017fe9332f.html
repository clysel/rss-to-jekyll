---
layout:     post
title: 	    "Frederiksberg-politiker: Lad os køre videre med de bycykler, vi har"
post_author:	    
post_date:	    Thu, 16 Apr 2015 17:49:15 +0200
post_site:	    politiken.dk 
post_link:	    http://politiken.dk/indland/ECE2630417/frederiksberg-politiker-lad-os-koere-videre-med-de-bycykler-vi-har/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man bør se på, om København og Frederiksberg Kommune kan køre 
bycykel-projektet videre med de 424 cykler, der på nuværende tidspunkt er 
blevet leveret til de to kommuner. 
</p><p>
Det mener Jan E. Jørgensen (V), formand for By- og Miljøudvalget i 
Frederiksberg Kommune. 
</p><p>
»Her på Frederiksberg var det en succes blandt især turisterne i sommer, og 
det ville da være ærgeligt, hvis man ender med at skrotte dem alle sammen, 
nu når de står her«, siger formanden for det udvalg i kommunen, projektet 
hører under. Brugertal for bycyklerne viser, at cyklerne - både i København 
og på Frederiksberg - i juni og juli sidste kørte over 5.000 ture.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at 
opgive bycyklerne</a></p><p>
Udmeldingen kommer efter, at prestigeprojektet med de nye el-bycykler ellers 
er godt på vej til at kuldsejle. 
</p><p>
For firmaet GoBike har ikke formået at levere de i alt 1.860 cykler, som de to 
kommuner sammen med DSB ellers havde afsat penge til. Det fik i går By- og 
Pendlercykelfonden, der er bindeled mellem parterne, til at varsle, at 
GoBike erklæres konkurs, hvis firmaet ikke kan levere de resterende cykler 
inden for 14 dage. 
</p><h3>
»Nu står de her jo«
</h3><p>
Formand for By- og Pendlercykelfonden, Nikolaj Bøgh (K), siger til Politiken, 
at man nu »må trække en streg i sandet« over for GoBike. Københavns teknik- 
og miljøborgmester Morten Kabell (EL) har også meddelt, at el-bycyklerne og 
deres ladestationer bør fjernes fra gaden og indgå i opgørelsen af 
konkursboet for at begrænse tabet. 
</p><p>
»Jeg troede ærlig talt på projektet indtil for nylig«, sagde Morten Kabell i 
går til Politiken og erkendte, at han dog ikke længere troede på, at 
projektet havde en fremtid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
Det gør Jan E. Jørgensen egentlig heller ikke. I hvert fald ikke i den form, 
projektet oprindeligt var tænkt. Et projekt, han mener har udviklet sig 
»mildest talt elendigt«. 
</p><p>
»Men det ville da være ærgerligt, hvis man endte med at skrotte alle cyklerne, 
som der lægges op til. Nu står de her jo«, siger Jan E. Jørgensen. 
</p><p>
»Der er et gammelt ordsprog, der lyder: Man skal ikke kaste gode penge efter 
dårlige. Måske kan man lave en aftale med et andet firma end GoBike, som 
kunne køre det videre i en eller anden form«, siger Frederiksberg-formanden. 
</p><h3>
Nok er nok 
</h3><p>
DSB, Frederiksberg og København Kommune har samlet set afsat 88 millioner 
kroner over otte år til bycykel-projektet. 
</p><p>
Men først når de i alt 1.860 cykler stod klar i ladestationer rundt omkring i 
hovedstaden, ville den optimale by- og pendlerløsning være i hus. 
</p><p>
Det har København Kommunes teknik- og miljøborgmester gang på gang henvist 
til, når Politiken blandt andet har kunnet fortælle, at de lidt over 400 
opstillede bycykler - der trods alt var blevet leveret til de københavnske 
postnumre - ikke blev brugt i bemærkelsesværdig grad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
Men »nok er nok«, sagde Morten Kabell så i går. 
</p><p>
»Vi har reelt set det scenarie, at vi har et konkursbo, altså GoBike. Vi kunne 
som kommune selvfølgelig selv udvide, udvikle og drive bycykelsystemet. Men 
realistisk set er det ikke en kommunal opgave«, sagde Kabell. 
</p><h3>
Processen skal evalueres 
</h3><p>
Jan E. Jørgensen betegner det, lige som formanden for By- og 
Pendlercykelfonden, Nikolaj Bøgh, som »brandhamrende ærgerligt«, at 
projektet aldrig nåede at blive helt foldet helt ud. 
</p><p>
»Men vi bør se på, om det kan køre videre i en anden form«, siger Jan E. 
Jørgensen. 
</p><p>
Han har, siger han, som politiker aldrig selv været med til at bestemme, at 
cyklerne skulle udstyres med blandt andet en el-motor og en hærværkssikret 
tablet-computer, som indeholder gps og betalingssystem. 
</p><p>
»Det fandt jeg først ud af, da cyklerne blev præsenteret på et pressemøde på 
Flintholm Station«, hævder Jan E. Jørgensen. 
</p><p>
»Om det meget udstyr så har været en medvirkende årsag til, at projektet nu er 
ramlet, det skal jeg ikke kunne sige. Men vi skal selvfølgelig have 
undersøgt, hvor fejlen er sket, og hvad vi som kommune kunne have gjort 
anderledes i processen«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/">Bycyklernes historie: Det hele 
begyndte med en fuld mand, der stjal en cykel...</a></p><p>
Borgmester i Frederiksberg Kommune, Jørgen Glenthøj (K), har ikke ønsket at 
lade sig interviewe af Politiken. I et skriftligt svar skriver han i stedet: 
</p><p>
»Det er stærkt beklageligt, at GoBike ikke har overholdt den indgåede aftale. 
Lige nu afventer vi GoBikes svar på fondens påkrav, og indtil det ligger 
fast, vil jeg ikke kommentere sagen yderligere«. 
</p><p>
Chef for forretningsudvikling i DSB, Aske Wieth-Knudsen, har sendt en 
lignende, skriftlig udtalelse. 
</p><p>
»By- og Pendlercykel Fonden har sendt et påkrav til GoBike og givet dem 14 
dage til at få orden på sagerne. Det vil vi nu afvente resultatet af«, 
skriver han til Politiken. 
</p><p>
DSB har allerede betalt 7,8 millioner til GoBike, Frederiksberg Kommune 2,5 
millioner kroner og Københavns Kommune har lagt 5,26 mllioner kroner. 
Derudover betalte Københavns Kommune 1,5 millioner kroner til 
bycykelprojektet for en såkaldt testperiode. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572w.jpg" alt="" border="0"/></span></p>	
</div>

</div></body></html>
