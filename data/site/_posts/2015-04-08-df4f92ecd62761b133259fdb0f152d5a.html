---
layout:     post
title: 	    "Rapport: Døve børn mangler støtte til at lære sprog"
post_author:	    
post_date:	    Wed, 08 Apr 2015 22:45:19 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2620589/rapport-doeve-boern-mangler-stoette-til-at-laere-sprog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Døve børn</p><p>Fakta </p>
<div class="fakta-body" data-buildingblock="embedded_factboxlink">
<p><b>I Danmark </b>fødes 100-150 børn om året med hørenedsættelse.
</p><p><b>En stor andel</b> af de svært hørehæmmede eller døve børn får 
indopereret Cochlear Implant (CI). 
</p><p class=" bl-elem"><b>CI </b>er et elektronisk apparat, der overtager funktionen af et defekt indre 
øre. Det kræver meget træning at få implantatet til at fungere, og det 
virker ikke på alle. 
</p>
</div>
</div><p>
Det skal være en reel rettighed for alle døve børn at lære at kommunikere. 
</p><p>
Det mener Institut for Menneskerettigheder, som i en ny rapport, ’Børn med 
høretab og døve børn’, belyser, hvordan der er store forskelle fra kommune 
til kommune i den støtte, børnene får, og at ikke alle får den hjælp, de har 
brug for. 
</p><p>
Rapporten falder sammen med flere kritikpunkter, som Politiken bragte i går, 
om, at døve børn ikke får nok træning i at tale. Og det er et problem, mener 
ligebehandlingschef hos Institut for Menneskerettigheder, Maria Ventegodt 
Liisberg 
</p><div class="art-quote article-box">
<p class="quote"/>
<blockquote>
<p class="quote-txt">
Det at lære at kommunikere er en helt grundlæggende forudsætning for, at de 
kan klare sig resten af deres liv på lige fod med andre.
</p>
<p class="sender">
Maria Ventegodt Liisberg, Institut for Menneskerettigheder 
</p>
</blockquote>
</div><p>
»Det at lære at kommunikere er en helt grundlæggende forudsætning for, at de 
kan klare sig resten af deres liv på lige fod med andre. Det frustrerende 
for de døve børn er, at der med den rette støtte, er sindssygt gode 
muligheder for, at de overvinder deres handikap«.</p><p>
Derfor anbefaler Institut for Menneskerettigheder kommunerne at være opsøgende 
og tilbyde støtte og nødvendig undervisning til børnene per automatik, kort 
efter at høretabet er konstateret. Forældre skal også straks have mulighed 
for rådgivning om børnenes muligheder, og der skal laves en plan for, 
hvordan folkeskolen bliver mere tilgængelig. 
</p><p>
»Der bør være en pakke, hvor det bliver sikret, at barnet får den rette 
undervisning, og at forældrene ikke skal kæmpe for den rette støtte med en 
kommune«, siger Maria Ventegodt Liisberg. 
</p><p><b class="ext-link">LÆS MERE </b><a class="embeddedlink" href="http://politiken.dk/forbrugogliv/sundhedogmotion/ECE2619166/doevestrid-danmark-halter-efter/">Døvestrid: Danmark halter efter</a></p><p>
Hos Kommunernes Landsforening mener man imidlertid, at den nuværende 
lovgivning allerede giver mulighed for de tiltag, Institut for 
Menneskerettigheder foreslår. Kontorchef i KL’s Center for Social og Sundhed 
Tina Wahl forklarer i et skriftligt svar, at hun går ud fra, at kommunerne 
følger lovgivningen: 
</p><p>
»Hvis andet skulle være tilfældet, skal der naturligvis rettes op på det. Det 
er vigtigt, at disse børn får mulighed for et godt liv. Men der vil altid 
være forskel på indsatserne i de enkelte kommuner, og det er vigtigt, at man 
tager afsæt i det enkelte barns behov – ligesom det i øvrigt er tilfældet på 
det øvrige socialområde«. 
</p><h3>
Strid mellem tegnesprog og tale 
</h3><p>
Diskussionen lander midt i en til tider voldsom strid om, hvorvidt døve børn 
skal lære tegnesprog eller ej, når de får indopereret et avanceret apparat 
ved navn Cochlear Implant, der gør det muligt at opfange lyd. 
</p><p>
Tegnsprog kan nemlig betyde, at hjernen vænner sig til at bruge tegn i stedet 
for at lære sproget. Og flere mener, at kommunerne lægger vægt på støtte til 
tegnsprog i stedet for træning i at tale. 
</p><p>
Men Institut for Menneskerettigheder har i sin rapport eksempler på børn, hvor 
høreapparatet ikke virker optimalt, og hvor barnet aldrig lærer at tale og 
høre. Det betyder, at børn risikerer slet ikke at få et sprog, når de ikke 
har lært tegn ved siden af at tale og høre. Instituttet mener derfor, at man 
skal sikre børns ret til tegnsprog. Dansk tegnsprog blev sidste år anerkendt 
som et selvstændigt sprog. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2619030/kritik-doevfoedte-boern-bremses-i-at-tale-normalt/">Kritik: Døvfødte børn bremses 
i at tale normalt</a></p><p>
Jesper Dammeyer, ph.d. og lektor på Københavns Universitets Institut for 
Psykologi, fortæller, at der i 1980’erne og 90’erne var en meget stærk 
bevægelse for tegnsprog, men at man nu er gået i den anden grøft til fordel 
for talesproget. 
</p><p>
»Rigtig mange, som har Cochlear Implant, har slet ikke brug for tegnsprog. Men 
der er en gruppe på omkring 30 procent af døve og børn med stærk 
hørenedsættelse, som har brug for ekstra støtte«. 
</p><p>
Han fortæller, at man i mange andre lande ikke ser det som modsætninger at 
lære at tale og at bruge tegn. Han forklarer, at diskussionen delvis handler 
om sprogpolitik og holdninger. 
</p><p><b class="ext-link">LÆS MAGASINET </b><a class="embeddedlink" href="http://politiken.dk/magasinet/fortaelling/ECE2529373/peter-har-aldrig-set-og-hoert-verden/">Peter har aldrig set og hørt 
verden</a></p><p>
»Når vi har besøg fra udenlandske forskere, undrer de sig ofte over, at vi har 
så skarp og polariseret en opdeling i Danmark«, siger han og fortæller, at 
det videnskabelige belæg for, at børn, der er CI-opererede, ikke må udsættes 
for tegnsprog, er omdiskuteret. 
</p><p>
Ifølge en rapport fra sidste år fra Det Nationale Forskningscenter for Velfærd 
(SFI) lærer børn i Sverige og Norge da også tegnsprog, selv om de får 
indopereret Cochlear Implant. 
</p><p>
Institut for Menneskerettigheder mener, at man bør gå væk fra den hårde 
modsætning mellem tegn og tale og i stedet sikre barnets mulighed for at 
kommunikere, siger ligebehandlingschef Maria Ventegodt Liisberg: 
</p><p class=" bl-elem">
»Det er afgørende, at vi tager udgangspunkt i det enkelte barn«. 
</p>	
</div>

</div></body></html>
