---
layout:     post
title: 	    "FN: 500 mennesker har mistet livet i Yemen på to uger"
post_author:	    
post_date:	    Fri, 03 Apr 2015 07:21:54 +0200
post_site:	    politiken.dk 
post_link:	    http://politiken.dk/udland/ECE2615467/fn-500-mennesker-har-mistet-livet-i-yemen-paa-to-uger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 519 mennesker er blevet dræbt, mens knap 1700 personer meldes såret i 
Yemen i løbet af de seneste to ugers blodsudgydelser i landet. 
</p><p>
Det oplyser FN, som samtidig advarer om de civile i Yemens skrøbelige skæbne. 
</p><p>
FN's humanitære chef, Valerie Amos, siger torsdag, at hun er "ekstremt 
bekymret" for de civiles sikkerhed. Mange er fanget i voldsomme kampe, 
og FN-chefen opfordrer alle væbnede grupper om at beskytte yemenitterne. 
</p><p>
»De, der deltager i kampene, må sørge for, at hospitaler, skoler, 
flygtningelejre og den civile infrastruktur, særligt i de beboede områder, 
ikke bliver ramt eller brugt til militære formål«, siger Amos i en skriftlig 
udtalelse. 
</p><h3>
Luftangreb på milits 
</h3><p>
Volden i Yemen er eskaleret, efter at Saudi-Arabien i spidsen for en arabisk 
koalition indledte luftangreb mod Houthi-militsen 26. marts. Adskillige mål 
i Yemen er siden blevet ramt af bomber. 
</p><p>
Nødhjælpsorganisationer har tidligere udtrykt bekymring over de mange dræbte 
civile i kølvandet på angrebene fra luften. Det skete særligt, efter at en 
flygtningelejr og et mejeri blev ramt.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615449/shiitisk-milits-indtager-praesidentpalads-i-yemen/">Shiitisk milits indtager 
præsidentpalads i Yemen</a></p><p>
Titusindvis er flygtet fra deres hjem, lyder det fra Amos. 
</p><p class=" bl-elem">
Tidligere på ugen oplyste FN's børnefond, Unicef, at mindst 62 børn er blevet 
dræbt i løbet af den seneste uge i Yemen. Derudover er 30 blevet såret, mens 
flere børn bliver rekrutteret som børnesoldater. 
</p>	
</div>

</div></body></html>
