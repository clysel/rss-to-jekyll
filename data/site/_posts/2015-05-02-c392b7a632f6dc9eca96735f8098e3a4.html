---
layout:     post
title: 	    "WikiLeaks er igen klar til at modtage hemmelige dokumenter"
post_author:	    
post_date:	    Sat, 02 May 2015 19:40:28 +0200
post_site:	    politiken.dk 
post_link:	    http://politiken.dk/udland/ECE2652190/wikileaks-er-igen-klar-til-at-modtage-hemmelige-dokumenter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden oktober 2010 har mulighederne for at lække hemmelige dokumenter anonymt 
til whistleblower-gruppen WikiLeaks været noget nær ikke-eksisterende. 
</p><p>
Men nu, fem år senere, træder den omstridte gruppe frem med et helt nyt - og 
anonymiseret - system, der skal gøre det nemmere at få hemmelighederne frem 
i lyset. 
</p><p>
Den aktivistiske gruppe har nemlig lanceret en betaversion af deres nye <i>Submission 
System 2.0</i>, som skal sikre absolut anonymitet til whistleblowere. 
Tjenesten kan kun tilgås med en såkaldt Tor-browser, hvor brugernes 
IP-adresser blandes sammen på kryds og tværs, og det dermed bliver noget nær 
umuligt at spore personerne bag. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ville ikke have gjort systemet tilgængeligt, hvis vi ikke betragtede det 
som så sikkert, som det er muligt at være
</p>
<p class="sender">
Kristinn Hrafnsson, talsmand for WikiLeaks 
</p>
</blockquote>
</div><p/><p>
»Vi skabte fire konkurrerende research-projekter for at forstå, hvordan vi 
kunne bygge og implementere den næste generation af vores offentlige 
indberetningssystem, så snart det var klart for os, at de tidligere modeller 
ikke fuldt ud kunne sikre kildebeskyttelse på grund af udviklingen i 
statslig overvågning«, skriver gruppens stifter, Julian Assange, i en <a href="https://www.wikileaks.org/Some-notes-on-the-new-WikiLeaks.html">erklæring</a> 
på WikiLeaks’ hjemmeside. 
</p><h3>
Anonymitet gennem kryptering og Tor 
</h3><p>
Meldingen blev offentliggjort i går, men det nye system har været online i 
flere uger, hvor det er blevet testet. I et interview med det amerikanske 
tech-magasin <a href="http://www.wired.com/2015/05/wikileaks-finally-brings-back-submission-system-secrets/" target="_blank">Wired</a> 
fortæller WikiLeaks talsmand, Kristinn Hrafnsson, at systemet er så sikkert, 
som det kan være, selvom det fortsat kun er i beta-versionen. 
</p><p>
»Som altid ville vi være sikre på, at vi kan garantere, at folk kan give os 
informationer uden at blive sporet. Vi ville ikke have gjort systemet 
tilgængeligt, hvis vi ikke betragtede det som så sikkert, som det er muligt 
at være«, siger han. 
</p><p><b class="ext-link">SVENSK DOMSTOL:</b><a class="embeddedlink" href="http://politiken.dk/udland/ECE2344268/svensk-domstol-vi-fastholder-arrestordren-mod-julian-assange/">Vi fastholder arrestordren mod 
Julian Assange</a></p><p>
På WikiLeaks hjemmeside kan man finde et såkaldt onion-link, som er en 
internetadresse, der kun kan nås ved at bruge den anonyme Tor-browser. 
Adressen giver adgang til WikiLeaks’ »sikre site, hvor du anonymt kan 
uploade dine dokumenter til WikiLeaks’ redaktører«. 
</p><div class="art-fakta article-box">
<h4 class="">
Fakta</h4>
<h5>
Hvem er WikiLeaks?</h5>
<div class="fakta-body" data-buildingblock="embedded_factboxlink">
<p>
WikiLeaks blev oprettet i 2006 af den australske journalist Julian Assange.
</p><p>
Organisationens formål er at »bringe vigtige nyheder og information til 
offentligheden«, hvilket oftest sker gennem læk af fortroligt materiale fra 
regeringer og efterretningstjenester rundt om i verden.
</p><p>
WikiLeaks er genstand for store kontroverser: Assanges politik om at 
offentliggøre alt i uredigeret form bliver af nogen set som en uforsvarlig 
strategi, der bringer uskyldige liv i fare, mens andre ser det som en 
heltegerning, der skal styrke gennemskueligheden i demokratiet.
</p><p class=" bl-elem">
Det lækkede materiale omhandler regeringer i Afrika, Mellemøsten, Europa og 
ikke mindst USA.
</p>
</div>
</div><p/><p>
Udover den anonymitet, som automatisk følger med ved at bruge Tor, krypteres 
alle henvendelser. Samtidig opfordrer gruppen til at kryptere yderligere, 
hvis materialet er meget sensitivt. Det er alt sammen forholdsregler, som 
ifølge Kristinn Hrafnsson er nødvendige i dag. 
</p><p>
»Hvis du spørger, om systemet for fem år siden var usikkert, jamen, det vil 
det i hvert fald være i dag. Vi har været nødt til at gentænke det«, siger 
han. 
</p><h3>
Konkurrenter er vokset i mellemtiden 
</h3><p>
I løbet af de fem år, hvor WikiLeaks’ systemer har været lukkede, har de dog 
ikke holdt sig helt i baggrunden. Blandt andet har de lækket dokumenter fra 
hackerangrebet mod Sony sidste år, ligesom de i en serie af læk kaldet 
SpyFiles har offentliggjort detaljer om omfattende internetspionage begået 
af vestlige regeringer. 
</p><div class="art-quote article-box">
<p class="quote"/>
<blockquote>
<p class="quote-txt">
WikiLeaks [har] en tradition for at lægge ALT op om et givent emne, og det gør 
lækkene mere omfattende. Så de tiltaler nok stadig de lidt mere anarkistisk 
indstillede whistleblowere
</p>
<p class="sender">
Erik Mygind du Plessis 
</p>
</blockquote>
</div><p/><p>
I mellemtiden er der dog udviklet konkurrerende whistleblowersystemer som 
GlobaLeaks og SecureDrop, som allerede bruges i vid udstrækning af en række 
større medier. Og spørgsmålet er, om de nye platforme har udkonkurreret 
WikiLeaks, siger Erik Mygind du Plessis, som er ph.d.-studerende på Roskilde 
Universitet og forsker i blandt andet magt og whistleblowing. 
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/lidegaard/ECE2179933/at-spille-paa-floejte/">Bo Lidegaard: At spille på fløjte</a></p><p>
»Alternativer som SecureDrop kører dog som regel gennem journalister på store, 
etablerede medier, og derfor vil historierne også være mere afgrænsede. Der 
har WikiLeaks en tradition for at lægge ALT op om et givent emne, og det gør 
lækkene mere omfattende. Så de tiltaler nok stadig de lidt mere anarkistisk 
indstillede whistleblowere«, siger han. 
</p><p>
»Måske kommer vi til at se flere af de helt store læk, som vi så det med 
Chelsea Manning og dokumenterne fra Irak og Afghanistan, men det er 
selvfølgelig svært at sige endnu«. 
</p><p>
Chelsea Manning er tidligere soldat i den amerikanske hær og lækkede i 2010 
millioner af dokumenter fra den amerikanske krigsindsats i Irak og 
Afghanistan. Materialet afdækkede blandt andet hærens drab på civile, og 
hurtigt blev WikiLeaks symbolet på magthavernes dårlige samvittighed. 
</p><p>
Omvendt var kritikken af WikiLeaks' fremgangsmåder højrøstet. Princippet om 
ikke at censurere noget som helst af materialet betød nemlig, at blandt 
andet navne på informanter i Mellemøstens også blev offentliggjort, ligesom 
store dele af den amerikanske krigsstrategi lå til skue for fjenden. Netop 
derfor gjorde den amerikanske regering meget ud af at anholde og 
retsforfølge Manning, som fik en fængselsstraf på 35 år. 
</p><p><b class="ext-link">LÆS OM MANNING </b><a class="embeddedlink" href="http://politiken.dk/udland/ECE2054305/whistleblower-bradley-manning-skal-35-aar--i-faengsel/">Whistleblower skal 35 år i 
fængsel</a></p><p>
Med den nye lancering cementerer Julian Assange dog, at den aktivistiske 
filosofi vil fortsætte med at definere WikiLeaks. 
</p><p>
»WikiLeaks vil fortsætte med, som vi har gjort det helt fra begyndelsen, at 
offentliggøre hele arkiver af undertrykte dokumenter fra strategiske globale 
partnerskaber. Det nye 2.0-indberetningssystem er en vigtig ny metode i 
vores arsenal for at genskabe undertrykt historie«, skriver han. 
</p><p class=" bl-elem">
Talsmand Kristinn Hrafnsson håber da også på »et godt flow af information« 
gennem den nye kanal. 
</p>	
</div>

</div></body></html>
