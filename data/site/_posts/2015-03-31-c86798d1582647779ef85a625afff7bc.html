---
layout:     post
title: 	    "Bang & Olufsen parkerer sit bileventyr, og børsfolket jubler"
post_author:	    
post_date:	    Tue, 31 Mar 2015 15:05:07 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2611798/bang--olufsen-parkerer-sit-bileventyr-og-boersfolket-jubler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aktionærerne i det nordjyske musikklenodie Bang &amp; Olufsen har ikke 
været forvænt med gode nyheder de seneste år. Men i dag kom der en virkelig 
god en af slagsen. 
</p><p>
Aktiekursen bragede op med næsten 40 procent, da det kom frem, at selskabet 
har solgt et af sine tre forretningsben, B&amp;O Automotive, der laver 
lydanlæg til luksusbiler som Aston Martin, Audi, BMW og Mercedes. Køberen er 
den amerikanske højttalerkoncern Harman. 
</p><p>
Den stigning er der to grunde til: Dels betyder salget, at B&amp;O nu kan 
koncentrere sig om sine to kernebrands, Bang &amp; Olufsen og B&amp;O Play. 
Og dels er prisen langt over, hvad de fleste analytikere havde forventet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2584287/bo-det-er-ikke-nok-at-lave-verdens-bedste-produkter/">B&amp;O: »Det er ikke nok at 
lave verdens bedste produkter«</a></p><p>
For Harman har sagt ja til at betale 1,17 milliarder kroner i kontanter for 
forretningsområdet. Det er omtrent halvdelen af, hvad hele B&amp;O var 
værd i går aftes - og så står Automotive endda kun for cirka 21 procent af 
hele koncernens omsætning. 
</p><p>
Oveni har Harman lovet B&amp;O en provision af de solgte lydanlæg. Provisionen 
bliver på mindst 12,7 millioner kroner om året i de næste 20 år, og ifølge B&amp;O 
kan den blive langt større og måske endda højere end kontantbetalingen. I 
aftalen mellem B&amp;O og Harman er der sat et loft for aftalens samlede 
værdi på 3 milliarder kroner. 
</p><h3>
Gylden provisionsaftale 
</h3><p>
»Det er en fantastisk god pris. Og når man kan få så god en pris for 
Automotive, så melder spørgsmålet sig selvfølgelig, om de andre dele af 
koncernen også er mere værd end formodet«, siger Jesper Christensen, der er 
aktieanalytiker ved Alm. Brand Markets. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en fantastisk god pris
</p>
<p class="sender">
Jesper Christensen, aktieanalytiker, Alm. Brand Markets 
</p>
</blockquote>
</div><p>Hvis salget skuffer, kan Harman efter de 20 år vælge enten at betale 
restbetalingen op til 3 milliarder kroner eller i værste fald levere brandet 
tilbage. Selv i sidstnævnte tilfælde er B&amp;O dog garanteret minimumsprisen på 
de 1,17 milliarder kroner plus de provisioner, der er betalt i mellemtiden.
</p><p>
Da nyheden om salget kom, steg aktien på godt en time fra 50 kroner til 71 
kroner, før den faldt tilbage til 66,50 kroner. Selv til denne lavere pris 
betød det, at B&amp;O-aktionærerne på kort tid var blevet lidt mere end 
600 millioner kroner rigere. 
</p><p><b class="ext-link">LÆS PORTRÆT</b><a class="embeddedlink" href="http://politiken.dk/oekonomi/virksomheder/ECE2521310/portraet-bo-direktoeren-der-ramte-muren/">Portræt: B&amp;O-direktøren, 
der ramte muren</a></p><p>
B&amp;O meddeler også, at et par mindre forretningsområder er eller er ved at 
blive frasolgt - i tråd med strategien om at koncentrere sig om 
kerneområderne og nedbringe bankgælden. 
</p><h3>
Krisen lurer stadig 
</h3><p>
Alt er dog ikke rosenrødt for Struer-koncernen. Selskabet oplyser i en 
fondsbørsmeddelelse, at de andre to dele af koncernen fortsat forventes at 
give underskud. Driftsresultatet (EBIT) ventes ifølge B&amp;O at ligge 
på mellem minus 230 og minus 260 millioner kroner for dette regnskabsår, 
mens salget ventes at stige med et »højt encifret« tal. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2516837/bo-bevarer-optimismen-trods-kaempe-underskud/">B&amp;O bevarer optimismen trods 
kæmpe underskud</a></p><p class=" bl-elem">
»Der skal mere til, før B&amp;O er ude af krisen. De skal fortsat 
arbejde med at sænke omkostningerne og effektivisere forretningen. Men det 
er et potentielt stort marked, de har en omsætning på 2,5 miliarder, og de 
kan sikkert vokse med et encifret procenttal«, siger Jesper Christensen fra 
Alm. Brand Markets. 
</p>	
</div>
</div></body></html>
