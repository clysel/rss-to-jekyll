---
layout:     post
title: 	    "National kampagne skal stoppe matchfixing"
post_author:	    
post_date:	    Tue, 05 May 2015 09:41:24 +0200
post_site:	    politiken.dk 
post_link:	    http://politiken.dk/sport/ECE2655252/national-kampagne-skal-stoppe-matchfixing/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Matchfixing er et stigende problem i mange sportsgrene, og det erkender man 
også fra højeste sted i dansk idræt. 
</p><p>
Kulturministeriet, Danmarks Idrætsforbund (DIF), Dansk Boldspil-Union (DBU), 
Danish Online Gambling Association og Danske Spil er nu gået sammen om en 
landsdækkende kampagne, som skal komme problemet til livs. 
</p><p>
Under sloganet 'Sig noget, hvis du ser noget' opfordres eliteidrætsudøvere til 
at åbne munden, hvis de bliver udsat for hændelser, der kan have relation 
til matchfixing. 
</p><p>
»Idrættens store udfordring er matchfixing. Snyd og aftalt spil ødelægger 
idrættens væsen og det fællesskab, mange finder i sporten«, siger 
kulturminister Marianne Jelved i pressemeddelelsen for kampagnen. 
</p><p>
»Men vigtigst af alt er det, at alle sportens ambassadører, idrætsfolkene, er 
med i kampen mod aftalt spil«. 
</p><h3>
Bekæmpe og forebygge
</h3><p>
Det samme budskab lyder fra DIF-formand Niels Nygaard. 
</p><p>
»Det er vigtigt, at myndigheder og spiludbydere står sammen med DIF-idrætten 
om at bekæmpe og forebygge matchfixing. Med den nye informationsindsats 
appellerer vi direkte til idrætsudøverne om at være med til at beskytte 
idrættens ånd og fair play«. 
</p><p>
Også hos Danske Spil, som står for udbud af spil i Danmark, ser man med stor 
alvor på problemet. 
</p><p>
»Aftalt spil er ikke alene ødelæggende for sporten, men også for udbud af 
spil«, lyder det fra H.C. Madsen, direktør i Danske Spil. 
</p><p class=" bl-elem">
Kampagnen indeholder blandt andet 150 opsøgende klubbesøg for at informere, 
digital og viral informationskampagne, events og undersøgelser samt en 
24-timers bemandet hotline til indberetning af hændelser. 
</p>	
</div>

</div></body></html>
