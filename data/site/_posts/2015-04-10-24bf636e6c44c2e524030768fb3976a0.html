---
layout:     post
title: 	    "Ny fedmeoperation vækker forargelse"
post_author:	    
post_date:	    Fri, 10 Apr 2015 16:19:18 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2622954/ny-fedmeoperation-vaekker-forargelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kriterier</h4>
<div class="fakta-body" data-buildingblock="embedded_factboxlink">
<ul class=" bl-elem"><li>For at få en fedmeoperation på et offentligt sygehus skal patienten være 
mindst 25 år og have et bmi på mindst 35 og samtidig være ramt af 
mindst én svær fedmerelateret sygdom. Uden en fedmerelateret sygdom 
skal bmi være over 50, før et offentligt sygehus må tilbyde 
fedmeoperation.</li><li>For at få en fedmeoperation på Privathospitalet Møn skal man være over 18 år, 
have et bmi over 40, eller ved forekomst af fedmerelateret 
ledsagesygdom bmi over 35. </li><li class=" bl-elem">Et bmi på over 35 betyder, at en mand på for eksempel 190 cm vejer over 125 
kilo, og at en kvinde på 175 cm vejer mere end 105 kilo.</li></ul>
</div>
</div><p>
Et nyt fedmeindgreb på Privathospitalet Møn vækker forargelse blandt danske 
læger. 
</p><p>
Ved indgrebet, som koster 58.000 kroner, får patienten opereret en ventil ind 
igennem bughulen og mavesækken, og det gør patienten i stand til at spise 
næsten som hidtil og efter måltidet skylle de overflødige kalorier ud 
igennem en slange, som patienten selv sætter til ventilen. 
</p><p>
Det skriver Dagens Medicin. 
</p><p>
Privathospitalets direktør Erik Ditlev Hansen forsvarer behandlingstilbuddet 
med, at det er målrettet en gruppe af overvægtige, som er ladt i stikken, 
efter at Danske Regioner for fire år siden efter erfaringer med mange 
komplikationer ved fedmeoperationerne ændrede kriterierne for, hvornår det 
offentlige ville tilbyde overvægtige en operation. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2046279/fedmeopererede-vender-tilbage-med-et-nyt-misbrug/">Fedmeopererede vender tilbage 
med et nyt misbrug</a></p><p>
»Der er en stor gruppe af overvægtige danskere, der er kommet til at tilhøre 
en slags ‘mellemkategori’. De står uden mulighed for at blive behandlet for 
deres fedme. Det er ikke ønskeligt, da de ubehandlede patienter på sigt vil 
få et væld af følgesygdomme, og det vil koste samfundet dyrt«, siger 
hospitalsdirektøren til Dagens Medicin. 
</p><p>
Men flere lægekolleger er stærkt forargede over det, som en af dem kalder 
»kirurgisk bulimi«. 
</p><p>
Lægefaglig direktør på Hvidovre Hospital, Torben Mogensen, tager kraftigt 
afstand fra metoden, fordi han ikke ser grund til at tro andet, end at 
patienterne vil tage på igen, så snart behandlingen ophører. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1978456/langt-flere-oplever-komplikationer-efter-fedmeoperationer/">Langt flere oplever 
komplikationer efter fedmeoperationer</a></p><p>
»At hælde mad ind den ene vej og tømme det ud igen den anden vej ændrer ikke 
patienternes adfærd. Tværtimod. Det svarer nærmest bare til at give dem 
bulimi. Det er helt ude i hampen, og jeg forstår ikke, at nogen læge vil 
lægge navn til det,« siger han til Dagens Medicin. 
</p><p>
At påstå, at indgrebet svarer til ‘kirurgisk bulimi’, er ifølge kirurg Lars 
Naver, der foretager operationerne, helt misforstået. 
</p><p>
Den sonde, maden skylles ud igennem, er meget fintmasket, så hvis ikke 
patienterne lærer at tygge og findele maden grundigt, kan den ikke passere 
ud igen. Han mener, at 20 procent af det opnåede vægttab hos patienterne 
skyldes ændret adfærd, blandt andet fordi der tilknyttes en diætist til hver 
patient. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2459957/flertal-fede-boer-selv-betale-for-operation---lungesyge-boer-behandles-paa-statens-regning/">Flertal: Fede bør selv betale 
for operation - lungesyge bør behandles på statens regning</a></p>	
</div>

</div></body></html>
