---
layout:     post
title: 	    "Hus-batterier skal give strøm til fremtidens hjem"
post_author:	    
post_date:	    Wed, 25 Feb 2015 19:54:36 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2549401/hus-batterier-skal-give-stroem-til-fremtidens-hjem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Opfindergeniet Nikola Tesla forsøgte engang at skabe ’trådløs’ 
strømdistribution. I stedet for at få strøm ind i huset via kabler, ville 
Tesla sende den gennem luften. Det lykkedes ham faktisk at få det til at 
virke, problemet var blot, at strømmen var alt for ustabil til at blive 
benyttet i praksis. 
</p><p><b>Batterier, der kan drive hele huset<br/></b>Derfor er det måske meget passende, at et af vor tids opfindergenier, Elon 
Musk, nu vil løfte arven fra Tesla og revolutionere den måde, vi får strøm 
på. For Musk er manden, der opkaldte en serie af elbiler efter Tesla og 
satte gang i en ellers død elbil-udvikling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2528106/fremtidens-internet-kommer-fra-rummet/">Fremtidens internet kommer fra 
rummet</a></p><p>
Erfaringerne fra produktionen og markedsføringen af Tesla-bilerne har gjort 
Musk opmærksom på én meget specifik ting. Nemlig at det kritiske punkt, når 
det gælder elbiler, er batteriet. Hele den voksende elbil-bølges succes står 
og falder med, hvor gode batterierne er, og hvor langt de kan drive bilen på 
en opladning. 
</p><p>
Derfor har Elon Musk og Tesla indgået et partnerskab med Panasonic om at bygge 
en gigantisk batterifabrik i den amerikanske stat Nevada. Her skal man ikke 
blot forsøge at få priserne ned på langtidsholdbare batterier, man skal også 
forske i batteriteknologi helt generelt. Og det er her, Musk nu vil bygge 
batterier, der kan drive et helt hus. 
</p><p><b>Bilen kører på solskin<br/></b>Musk udtalte i en forbigående bemærkning i sidste uge, at Tesla vil 
begynde at producere hus-batterier inden for seks måneder. Disse 
hus-batterier markerer Teslas indtræden på markedet for strømlagring, der 
forventes at eksplodere i de kommende år. GTM Research forventer ifølge 
websiten The Verge, at markedet for strømlagring vil vokse til en værdi på 1 
mia. dollar allerede om tre år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/ECE2531506/nu-lader-teslas-elbiler-paa-dieselvej/">Nu lader Teslas elbiler på 
Dieselvej </a></p><p>
Men hvad går strømlagring egentlig ud på? Der er tale om næste skridt i 
solenergi-bølgen. Lige nu falder priserne på solenergi drastisk, fordi 
kineserne producerer solpaneler i stor volumen, som bl.a. tyskerne køber. 
Som det er nu, sender man overskudsstrømmen, der genereres fra ens solpanel, 
tilbage i strømnettet. Det giver en tilsvarende rabat på strømmen man 
bruger, når solen ikke skinner. 
</p><p>
Med effektiv strømlagring bliver dette dog ikke nødvendigt. I stedet kan man 
lagre strømmen hos sig selv, og bruge den, når det er overskyet. Og det er 
her, Teslas hjemmebatterier kommer ind i billedet. Planen er, at disse 
batterier vil kunne drive hele husets strømforbrug – inklusive opladningen 
af en Tesla-elbil, naturligvis. På den måde kan ens bil komme til at køre på 
solskin i stedet for benzin. 
</p><p><b>Billigere end nuværende strømkilder<br/></b>Vi er dog kun i starten af hus-batteri-udviklingen. Ifølge rygter, der 
omgærer Teslas husbatteri-planer, vil de første batterier kunne drive huset 
i to dage på en opladning. Det er naturligvis ikke nok i et land som 
Danmark, hvor der snildt kan være overskyet mange dage i træk. Derudover 
forventes batterierne at blive temmelig dyre til at starte med. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/andersemilmoeller/ECE2526447/entreprenoer-guruen-musk-har-sat-kursen-mod-mars/">Entreprenør-guruen Musk har 
sat kursen mod Mars </a></p><p>
Prisen er naturligvis afgørende for, om folk synes, det kan betale sig at få 
strøm på denne måde som et alternativ til energiselskaberne. Men ifølge Elon 
Musk kommer prisen hurtigt ned. Ikke overraskende er han også involveret i 
det internationale solpanel-firma SolarCity, der leaser paneler til kunderne 
i stedet for at sælge dem. 
</p><p>
Musk har udtalt, at hus-batterierne vil begynde at følge med alle 
SolarCity-installationer inden for de næste fem-ti år, og at solenergi på 
det tidspunkt vil kunne levere billigere strøm end de fleste andre 
energikilder. 
</p><p><b>Farvel til strømnettet<br/></b>For visse regioner af verden – inklusive Californien, hvor Elon Musk bor – 
kan det betyde, at folk kan blive helt uafhængige af strømnettet. 
Strømselskaberne vil dog næppe forsvinde. De vil i stedet lægge deres 
forretningsmodel om til at koordinere udvekslingen af overskudsstrøm og vil 
have masser at lave i de regioner, hvor solen ikke skinner helt så meget. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2511426/analyse-olielande-producerer-loes-inden-alternativ-energi-tager-over/">Analyse: Olielande producerer 
løs, inden alternativ energi tager over</a></p><p>
Strømselskaberne er udmærket klar over, at denne udvikling er på vej. I hvert 
fald i USA. Her udsendte det gamle og hæderkronede Edison-strømselskab (ja, 
DEN Edison) en rapport i 2013, der omtalte strømlagring som en udvikling, 
der kunne få kunderne til at flygte i hobetal. I rapporten sammenlignedes 
udviklingen med den hastige overgang fra fastnet- til mobiltelefoni. 
</p><p class=" bl-elem">
Teslas gamle drøm om trådløs strøm lever altså endnu – ganske vist efter nogle 
helt andre principper. 
</p>	
</div>
</div></body></html>
