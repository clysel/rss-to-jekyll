---
layout:     post
title: 	    "Venstre søsætter storstilet valgkampagne"
post_author:	    
post_date:	    Mon, 20 Apr 2015 23:02:04 +0200
post_site:	    politiken.dk 
post_link:	    http://politiken.dk/indland/politik/ECE2636190/venstre-soesaetter-storstilet-valgkampagne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Endnu er der ud over statsministeren ikke ret mange, der ved, hvornår der 
bliver holdt folketingsvalg næste gang. 
</p><p>
Alligevel er flere partier tilsyneladende gået i valgkamp allerede, og i 
morgen, tirsdag, skyder Venstre partiets foreløbigt største kampagne i gang 
med store annoncer i flere aviser. 
</p><p>
Og det er helt bevidst, fortæller partiets politiske ordfører, Inger Støjberg. 
</p><p>
»Det er klart og tydeligt for enhver, at valgkampen er i gang, selv om 
statsministeren endnu ikke har sat dato på«. 
</p><p>
»Derfor lancerer vi også vores største kampagne hidtil for at sige, hvad 
Venstre vil med Danmark, hvis vi får regeringsmagten«, siger hun. 
</p><h3>
Kendte mærkesager 
</h3><p>
Venstres valgoplæg består af 10 punkter, hver med en række uddybende 
underpunkter. De fleste af dem er kendte Venstre-mærkesager, men det er helt 
bevidst. 
</p><p>
»Det er i sagens natur velkendte sager, for Venstre skifter ikke politik midt 
i vadestedet. Derfor skulle der heller ikke være mange overraskelser i den«, 
siger Støjberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2636146/venstre-vil-sikre-at-flere-foraeldre-traekkes-i-boernepenge/">Venstre vil sikre, at flere 
forældre trækkes i børnepenge</a></p><p>
Venstre vil som tidligere nævnt sørge for, at det skal kunne betale sig at 
arbejde. Man vil også skaffe flere private arbejdspladser, ligesom man vil 
unødigt bureaukrati til livs. 
</p><p>
Men de overordnede linjer imødekommer ikke kritikken af, at Venstre indtil nu 
har været for lidt konkrete i sine udmeldinger. Det omtalte 
kontanthjælpsloft er for eksempel ikke uddybet yderligere i annoncen. 
</p><p>
»Jeg synes faktisk, at vi er meget konkrete. Men der er ingen tvivl om, at vi 
i valgkampen kommer til at diskutere politik endnu mere konkret«. 
</p><p>
»Det glæder jeg mig til, for jeg synes ikke, at Socialdemokratiet har fortalt 
os og vælgerne, hvordan de vil få Danmark videre herfra«, siger ordføreren. 
</p><h3>
Ingen løfter 
</h3><p>
Annoncen fra Venstre slutter med, at partiet ikke vil love, at man får 
gennemført sit valgprogram, hvis man får regeringsmagten. 
</p><p>
Det er selvfølgelig en slet skjult hentydning til de løftebrud, som man mener, 
at Socialdemokratiet begik ved det seneste valg. 
</p><p>
Inger Støjberg afviser, at man på lignende vis bliver så uenige i blå blok 
efter en eventuel valgsejr, at vælgerne får svært ved at genkende 
valgoplægget i regeringsgrundlaget. 
</p><p>
»Jeg synes, at vi da viste, at vi var gode til at finde løsninger, når vi var 
uenige, da vi senest havde havde regeringsmagten«. 
</p><p>
»De blå partier har i fællesskab lagt flere konkrete fælles forslag på bordet, 
senest hvad angår sundhedspolitik«. 
</p><p>
»Men også når det gælder ungdomskriminalitet og fødevareområdet, har lederne 
sammen sat retningen, selv om der selvfølgelig er nuanceforskelle«, siger 
hun. 
</p><p class=" bl-elem">
Venstres kampagneannonce bærer overskriften 'Venstre har sikret Danmarks 
økonomi - nu gælder det fremtiden'. 
</p>	
</div>

</div></body></html>
