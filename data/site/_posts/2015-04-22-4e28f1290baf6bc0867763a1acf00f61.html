---
layout:     post
title: 	    "Samsung lancerer mobilbetaling med et fingeraftryk i Sydkorea"
post_author:	    Martin Bernth
post_date:	    Wed, 22 Apr 2015 12:29:38 +0000
post_site:	    www.version2.dk 
post_link:	    http://www.version2.dk/artikel/samsung-lancerer-mobilbetaling-med-et-fingeraftryk-i-sydkorea-151089?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Samsung melder sig for alvor ind i kampen om markedsandele i fremtidens betalingsinfrastruktur. Firmaets  it-service-division SDS kan snart tilbyde sydkoreanske mobilkunder en betalingsløsning, hvor en scanning af fingeraftrykket bruges som eneste autentificering. <a href="http://www.zdnet.com/article/samsung-to-launch-fingerprint-mobile-payment-service/">Det skriver ZDNet.</a></p>

<p>Den nye betalingstjeneste tilbydes i første omgang kun lokalt i Sydkorea, men firmaet håber at kunne sælge deres autentificeringsteknologi til andre hardware-producenter på det globale marked.</p>

<p>Og det stopper ikke bare ved fingeraftrykkene. Samsung har fået certificeret sine biometriske teknologier ved standardiseringsalliancen ‘Fast IDentity Online’ (FIDO), som spås at lægge standarderne for fremtidens betalingsinfrastruktur.</p>

<p>Det er ikke helt klart hvad Samsungs øvrige biometriske teknologier indbefatter, men firmaet siger selv, at de certificerede løsninger foruden fingeraftryksgenkendelse spænder over iris- og stemmegenkendelses-teknologier.</p>
  </section>

      </div></body></html>
