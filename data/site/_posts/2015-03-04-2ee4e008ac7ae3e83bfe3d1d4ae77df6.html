---
layout:     post
title: 	    "Valve: Source 2-spilmotoren bliver gratis for indholdsudviklere"
post_author:	    Christian Loiborg
post_date:	    Wed, 04 Mar 2015 14:48:22 +0000
post_site:	    www.version2.dk 
post_link:	    http://www.version2.dk/artikel/valve-source-2-spilmotoren-bliver-gratis-indholdsudviklere-91821?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Fra Half Life 2 til Dota 2, Counter-Strike og Garry's Mod. 3D-spilmotoren Source er mildest talt udbredt - mest af alt takket være firmaet bag, Valve, der ejer spiltjenesten Steam. Og nu får spilmotoren fra 2004 snart en efterfølger, der bliver gratis for indholdsudviklere, skriver <a href="http://www.pcgamer.com/valve-announces-source-2-will-release-it-for-free-to-content-developers/">PC Gamer</a>.</p>

<p>Annonceringen kommer i forbindelse med Game Developers Conference, der i øjeblikket afholdes i San Francisco, USA.</p>

<p>»Værdien af en platform com PC'en er, hvor meget den øger produktiviteten af dem, der er på platformen. Med Source 2 øges vores fokus på udviklerproduktivitet,« udtaler teknologispecialist i Valve, Jay Stelly, i en pressemeddelelse og fortsætter:</p>

<p>»Set i lyset af, hvor vigtigt brugergenereret indhold efterhånden er blevet, er Source 2 ikke blot beregnet til den professionelle udvikler, men også til at gøre det muligt for gamere selv at kunne deltage i skabelsen og udviklingen af deres yndlingsspil.«</p>

<p>Det er uklart hvad indholdsudviklere præcist dækker over. I går annoncerede Epic Games at deres spilmotor Unreal Engine nu er gratis at bruge indtil man reelt tjener penge, hvorefter der skal betales fem procent i licensafgift.</p>



<p>Source 2 vil også komme i en Vulkan-kompatibel udgave. Vulkan er en softwaregrænseflade, et også kendt som API, til grafik på tværs af platforme. Vulkan er tidligere kendt som næste generations OpenGL. Understøttelsen af Vulkan er ifølge PC Gamer i tråd med Valves strategi om at skubbe computergaming væk fra Microsofts DirectX softwaregrænseflade og over på Linux-platformen.</p>

<p>Der er intet nyt om hverken en udgivelsesdato eller den specifikke forretningsmodel. Ifølge Valve vil der løbende komme ny information på <a href="http://store.steampowered.com/universe/">virksomhedens hjemmeside</a>.</p>
  </section></div></body></html>
