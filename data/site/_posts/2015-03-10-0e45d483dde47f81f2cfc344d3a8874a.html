---
layout:     post
title: 	    "Pensionister forvandler Odsherred til vækstkommune"
post_author:	    
post_date:	    Tue, 10 Mar 2015 06:11:47 +0100
post_site:	    politiken.dk 
post_link:	    http://politiken.dk/oekonomi/bolig/ECE2579810/pensionister-forvandler-odsherred-til-vaekstkommune/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p class="art-ext article-box">

</p><p/><div class="art-fakta article-box">
<h4 class="">
serie</h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p/><p>
Lysene er tændt i stadig flere sommerhuse om vinteren i Odsherred Kommune. 
Omkring 2.000 ældre har nu tilladelse til at bo hele året i deres fritidshus 
i kommunen. Det har været med til at øge befolkningstallet i det 
nordvestlige hjørne af Sjælland for andet år i træk. 
</p><p>
Odsherred er Danmarks største sommerhuskommune med omkring 26.000 fritidshuse, 
og det er muligt for pensionister at bo permanent i deres sommerhus, hvis de 
har ejet huset i mindst otte år. 
</p><p>
På fire år frem til udgangen af 2014 steg det samlede antal tilladelser til at 
bo året rundt i sommerhuset i Odsherred med omkring 250. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
I andre kommuner opfattes ældre ellers ofte som en økonomisk byrde. Men 
borgmester Thomas Adelskov (S) hilser de mange pensionister velkommen. 
</p><p>
Her opfattes tilflytterne som det grå guld og er blevet en del af kommunens 
udviklingsplan frem til 2025. 
</p><h3>
Kan virke provokerende 
</h3><p>
Kommunen vil endda gerne tiltrække flere pensionister. Det fremhæves i planen, 
at de ældre tilflyttere til kommunen er »relativt velstillede«, og at deres 
forbrug i kommunen kan være et lokomotiv for flere job i området. 
</p><p>
»Det har virket provokerende på mange, at kommunen nu også satser på ældre 
tilflyttere. Men vi udnytter i alt for ringe grad, at mange sommerhusejere 
opfatter sig som borgere i Odsherred, og de udgør et stort potentiale. Både 
som købekraft og som en ressource i kommunens sociale liv«, siger Thomas 
Adelskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2572501/boligsalget-har-haft-en-usaedvanlig-god-maaned/">Boligsalget har haft en 
usædvanlig god måned</a></p><p>
Borgmesteren understreger, at sommerhusejerne er en stor indtægt for kommunen. 
Så når de får fast adresse og bor hele året i kommunen, er det et økonomisk 
boost til området. 
</p><p>
»Vi fik lavet en detailhandelsanalyse i 2013, som viste, at beboerne i et 
sommerhus lægger lige så mange penge i detailhandlen i Odsherred som én 
borger. Det svarer til, at vi i økonomisk forstand har 26.000 ekstra 
indbyggere i kommunen. Så når du tager til Nykøbing Sjælland og Asnæs, er 
der væsentlig flere butikker, end du ellers vil se i byer af den størrelse«. 
</p><p>
For kun få år siden var den trængte kommune under økonomisk administration af 
staten, men i 2012 blev kommunen igen herrer i eget hus. 
</p><p>
Og efter flere års faldende befolkningstal har Odsherred vendt kurven og er 
vokset de seneste to år. Alene i 2014 steg befolkningen med 131 borgere, så 
der 1. januar 2015 boede 32.665 i kommunen. 
</p><h3>
Sker over hele landet 
</h3><p>
De mange ældre helårsbeboere i sommerhuse er da også en landsdækkende tendens. 
</p><p>
Alene i 2013 flyttede 2.000 ældre i sommerhus over hele landet, og kurven har 
været støt stigende. Især de seneste ti år. 
</p><p>
Næsten 25.000 ældre bor i dag fast i deres sommerhus, fastslår en analyse fra 
Ministeriet for By, Bolig og Landdistrikter.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
Befolkningen i Odsherred er allerede i dag væsentlig ældre end på landsplan. I 
gennemsnit er den seks år ældre end landsgennemsnittet på 40,9 år. 
</p><p>
Det ventes endda, at antallet af ældre i alderen 65-79 år stiger med 16 
procent i kommunen frem til 2025. 
</p><p>
Thomas Adelskov har et bud på, hvorfor netop Odsherred tiltrækker pensionister 
fra København med penge på lommen. 
</p><p class=" bl-elem">
»Der er stor forskel på sommerhusområderne i Odsherred og Nordsjælland. Vores 
analyser viser, at Nordsjælland betragtes som prydhaven, hvor man kommer op, 
tager sejlerskoene på og slænger kluden om halsen for at blive set. 
Odsherred er baghaven, hvor man kan gå i joggingbukser, selv om man har en 
travl hverdag og en høj stilling i København. Når folk bliver pensionister, 
søger de det afslappede og flytter til Odsherred«, mener borgmesteren. 
</p>	
</div>
</div></body></html>
