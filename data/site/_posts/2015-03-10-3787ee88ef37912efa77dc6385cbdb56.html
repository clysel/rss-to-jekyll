---
layout:     post
title: 	    "HBO-dokumentar bringer nye beviser på bordet i genåbnet mordsag"
post_author:	    
post_date:	    Tue, 10 Mar 2015 20:43:42 +0100
post_site:	    politiken.dk 
post_link:	    http://politiken.dk/kultur/ECE2581212/hbo-dokumentar-bringer-nye-beviser-paa-bordet-i-genaabnet-mordsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ved juletid år 2000, da den amerikanske journalist og forfatter Susan 
Berman bliver myrdet i sit hjem med et skud i baghovedet, der til 
forveksling ligner en henrettelse. 
</p><p>
Efterfølgende modtager politiet en anonym notits om, at de kan finde hendes 
lig i huset i LA. En besked, der kun kan stamme fra morderen. 
</p><p>
Beskeden er håndskreven med blokbogstaver, og Beverly Hills er stavet forkert. 
'Beverley Hills'. 
</p><p>
Ingen bliver dømt for drabet, og sagen ender med at blive lukket, da politiet 
afskriver mordet som værende gangsterrelateret. Hendes far, David Berman, 
også kendt som 'Davie the Jew', var dybt involveret i organiseret 
kriminalitet, og han havde mange fjender. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/filmogtv/ECE2535329/faengslende-dokuserie-gaar-taet-paa-betagende-overklassepsykopat/">Fængslende dokuserie går tæt 
på betagende overklassepsykopat</a></p><p>
Men i femte og næstsidste afsnit i HBO-dokumentarserien 'The Jinx: The Life 
and Deaths of Robert Durst', der netop er blevet sendt, er der for første 
gang offentliggjort bevismateriale, der linker ejendomsmillionæren Robert 
Durst til Susan Bermans død. 
</p><p>
De nye beviser kan få en afgørende konsekvens for sagen fra 2000, der ellers 
har været lagt på is, og efterforskere fra Los Angeles og New York har 
sammen med FBI talt med en række vidner i New York gennem de seneste uger, 
skriver New York Times. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg slog ikke min bedste ven ihjel. Men jeg parterede ham
</p>
<p class="sender">
Robert Durst under retssag 
</p>
</blockquote>
</div><p>
Det afgørende nye er et brev fra 1999, som den dræbte Susan Bermans stedsøn, 
Sareb Kaufman, bringer i spil. Det er sendt fra Robert Durst til Susan 
Berman, og det er ikke så meget indholdet, som det er Dursts kragetæer og 
den iøjnefaldende fejlstavning af 'Beverley Hills', der har fået 
efterforskerne til at undre sig. </p><p>
Både brev og notits om drabet kan dermed meget vel være skrevet af Robert 
Durst. Der oven i købet kan have haft et motiv for at slå sin veninde ihjel. 
</p><h3>
Farlig viden om konens forsvinden 
</h3><p>
Robert Durst og Susan Berman mødte hinanden under deres universitetstid i 
1965. Robert Durst droppede imidlertid ud fra sit studie og flyttede tilbage 
til New York. 
</p><p>
I hjembyen blev han født ind i en af USA’s rigeste familier. 
Durst-organisationen blev grundlagt af hans farfar, og familien Durst sat 
deres tydelige præg på New Yorks skyline med flere byggerier af skyskrabere. 
Senest One World Trade Center, hovedtårnet i det nye World Trade 
Center-kompleks i New York. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/durst2_919557d.jpg" alt="" border="0"/><span class="caption"><span class="f-img-caption">Bryllupsbillede. 
</span>Robert Durst sammen med hustruen Kathleen Durst, der forsvandt under mystiske omstændigheder i 1982. Foto: HBO</span></span>
I 1971 mødte han Kathleen McCormack, og i 1973 giftede han sig med hende. De 
var sammen i 9 år, hvor Robert Durst gradvist blev mere og mere voldelig 
over for sin kone. I 1982 forsvandt hun sporløst. 
</p><p>
Robert Durst var hovedmistænkt i sin kones forsvinden, men efterforskerne 
fandt aldrig nogen beviser på hans skyld, og sagen om Kathleen Durst’ 
forsvinden forblev længe en sag om en savnet person. I dag er hun officielt 
erklæret død, selv om man aldrig har fundet et lig. 
</p><p>
Robert Durst fortsatte med at arbejde i familievirksomheden, som han, som den 
førstefødte, stod til at skulle overtage. Stridigheder med sine søskende, 
dårlig omtale i forbindelse med konens forsvinden og en tiltagende sær 
opførsel, hvor Robert Durst pludselig kunne stå og urinere i affaldsspandene 
på kontoret var dog alt sammen medvirkende til, at det i stedet blev hans 
lillebror Douglas, der satte sig i chefstolen efter deres far. 
</p><h3>
Fra rigsmandsknægt til morder 
</h3><p>
I 2000 begyndte sagen om Kathleen Durst så at røre på sig igen. Advokat og 
politi ville gerne tale med Robert Durst’ gamle veninde Susan Berman, der 
ved flere lejligheder havde talt med pressen for sin ven. Der var rygter om, 
at hun havde noget stort på vej, noget hun ville afsløre. 
</p><p>
Men hun nåede aldrig så langt. 
</p><p>
Få dage inden interviewet med politiet blev hun fundet død. 
</p><p>
Selv om Robert Durst også var mistænkt i sagen om Susan Berman, blev han 
aldrig sigtet. 
</p><p>
Det blev han til gengæld i endnu en mordsag, fra 2001. Her blev hans ven og 
nabo Morris Black fundet skudt og parteret, og Robert Durst tilstod. I hvert 
fald parteringsdelen. 
</p><p>
»Jeg slog ikke min bedste ven ihjel. Men jeg parterede ham«, lød det fra en 
tilsyneladende upåvirkert Robert Durst under retssagen. 
</p><p>
Garderet af to af landets bedste advokater blev han frikendt i drabsanklagen. 
Han havde handlet i modværge, da han skød Morris Black, vurderede juryen, og 
da han ikke var sigtet for usømmelig omgang med lig, blev han ikke dømt for 
selve parteringen. 
</p><h3>
Robert Durst ville gerne tale 
</h3><p>
Manden bag HBO-dokumentaren, instruktør Andrew Jarecki, var nysgerrig efter, 
hvordan en dreng, der havde alle muligheder i livet, kunne ende som frikendt 
i en makaber mordsag, hovedmistænkt i sagen om hustruens forsvinden samt 
mistænkt for drabet på sin gode veninde. 
</p><p>
For at finde svar lavede han i 2010 filmen 'All Good Things' med Ryan Gosling 
i hovedrollen. 
</p><p>
Filmen affødte en henvendelse fra selveste Robert Durst, der havde set den og 
gerne ville mødes og tale. Herefter kom timelange interviews til at danne 
fundamentet for serien på seks afsnit, der går helt tæt på virkelighedens 
hovedperson. Serien vises i øjeblikket på HBO Nordic, og sjette og sidste 
afsnit offentliggøres på mandag. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00919/durst1_919551y.jpg" alt="" border="0"/><span class="caption"><span class="f-img-caption">Optagelser. 
</span>Instruktør Andrew Jarecki på gaden i New York med Robert Durst. Foto: HBO</span></span></p>	
</div>
</div></body></html>
