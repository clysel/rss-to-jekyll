---
layout:     post
title: 	    "Søren Ryge: Sådan får du styr på skvalderkålen"
post_author:	    
post_date:	    Tue, 12 May 2015 08:27:26 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2660090/soeren-ryge-saadan-faar-du-styr-paa-skvalderkaalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633e.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Sprøgsmål fra Carsten Brinch Morgenstern: </b></p><p>
Mit indtrængende spørgsmål til dig lyder: 
</p><p>
Skal skvalderkål bekæmpes? 
</p><p>
Problematikken ligger i vores kolonihaveforenings politik desangående. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2296848/soeren-ryge-drop-kampen-mod-skvalderkaalen/">Søren Ryge: Drop kampen mod 
skvalderkålen</a></p><p>
Jeg mener, det er et komplet spild af tid at bruge oceaner af tid hvert år, 
liggende på knæ og pille disse planter ud af vore alle sammens 
ligusterhække. 
</p><p>
Kan du be- eller afkræfte, om planten gør skade eller ej? 
</p><p><b>Søren Ryge Petersen:</b></p><p>
Godt spørgsmål. Stort spørgsmål. Umuligt spørgsmål. Skvalderkål er uden tvivl 
den plante, der har været nævnt flest gange i de 30 år, brevkassen har 
eksisteret. Den har nemlig den egenskab, at den breder sig hurtigt, uhæmmet 
og skånselsløst via sine underjordiske udløbere, der kan vokse flere meter 
på en sommer. 
</p><p>
Desuden er bladene så kraftige og tætte, at de kvæler mange mindre planter. 
Det vil sige, at den er et perfekt, smukt grønt bunddække på steder, hvor 
man gerne vil have noget grønt, der kommer helt af sig selv og passer sig 
selv år efter år. 
</p><p>
Til overflod kommer der et flor af hvide blomster om sommeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/ECE2606461/saadan-goer-du-haven-til-et-fristed-uden-gift/">Sådan gør du haven til et 
fristed uden gift</a></p><p>
Smukke blomster, der pynter lige så meget som de fleste af dem, vi dyrker. 
</p><p>
Du spørger, om skvalderkål skal bekæmpes. Jeg tror, at min egen situation er 
meget typisk: Jeg har skvalderkål mange, mange steder i haven, i store 
mængder. F.eks. under en del af mine ribeshække. I nogle store bede med 
bregner. Og den del af haven, hvor alt får lov til at vokse, fordi det er 
min <i>wild-garden</i>, der kun klippes en gang hvert efterår. 
</p><p>
Men i min køkkenhave, mit rosenbed og mine staudebede vil jeg ikke have 
skvalderkål, og her bekæmper jeg dem med hård hånd. Jeg ved nemlig, at hvis 
jeg lader dem brede sig bare én sommer, så er løbet kørt. Så har rødderne 
fundet ind i alle stauderne og er umulige at luge væk. Efter et par somre 
mere vil hele bedet være dækket af skvalderkål. Jeg går altså rundt i netop 
denne tid med en lille graveske og kigger efter de luskede blade og fjerner 
dem et ad gangen med så megen rod som muligt. Mens der er en meterbred og 50 
meter lang bræmme af skvalderkål langs hele hækken lige ved siden af, som 
jeg ikke rører, fordi den ikke gør en kat fortræd. 
</p><p>
Det afgørende (i min situation) er at holde skvalderkålen de steder, hvor den 
gerne må være. Det gør jeg ved at have bræmmer af klippet græs imellem 
f.eks. hæk og staudebed. Det er en meget effektiv metode, for skvalderkål 
kan tåle næsten alt, men ikke, at dens blade bliver klippet af konstant. I 
kan blive ved med at luge skvalderkål i kolonihavens hække til jeres dages 
ende uden at komme af med den. Men ved at lave en hyggelig græsgang langs 
med hækken kan I sørge for, at den ikke kommer ind i jeres bede med alt det 
hyggelige, som man bruger en kolonihave til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2248241/ryge-projektet-er-roerende-men-doedfoedt-du-kommer-aldrig-af-med-din-skvalderkaal/">Ryge: Projektet er rørende, 
men dødfødt! Du kommer aldrig af med din skvalderkål!</a></p><p>
Det synes jeg, du skal foreslå bestyrelsen i kolonihaveforeningen ved den 
næste generalforsamling. Så vil de sikkert kigge overbærende på dig og sige, 
at der fortsat skal luges skvalderkål i hækkene, for sådan har man altid 
gjort. 
</p><p class=" bl-elem">
Sagt med andre ord: at forbyde skvalderkål i en kolonihave er lige så tåbeligt 
som at forbyde øldrikning og forkølelser. 
</p>	
</div>

</div></body></html>
