---
layout:     post
title: 	    "Intelligent trafikstyring kokser jævnligt "
post_author:	    Anne Marie Lykkegaard
post_date:	    Fri, 20 Mar 2015 09:20:00 +0000
post_site:	    ing.dk 
post_link:	    http://ing.dk/artikel/intelligent-trafikstyring-kokser-jaevnligt-174853
---
<html><body><div><section class="body"><p>kl.06:00 17. marts fik trafikradioen hos P4 København en melding om, at hele tre lyskryds omkring H.C. Andersens Boulevard var ude af takt med resten af trafikken, og det skabte ifølge P4 kø helt ud til Hillerødmotorvejen.</p>
			<p>Problemet skulle efter et par timer vise sig at ligge i et printerkort, som bestemmer, hvor længe der skal være grønt på bestemte tidspunkter af døgnet og blandt andet sørge for den grønne bølge i myldretiden. Kortet var ved en fejl kommet til at regulere lyskrydset forkert den morgen, og det fik telefonen hos P4 København til at gløde.</p>
			<p>»Det er sjældent, at vi oplever problemer af den her karat på H.C. Andersens Boulevard. Her var lysreguleringen ved Studiestræde, Jernbanegade og Vesterbrogade ude af takt, og vi fik mange opkald, fordi folk pludselig sad i kø. Der gik næsten to timer før fejlen var rettet, og det ødelægger morgentrafikken,« siger Christian Jørgensen, der er trafikvært på P4 København Morgen.</p>
			<p>Selvom nedbruddet af hele tre lyskryds hører til sjældenhederne, er det ifølge P4 København ikke et særsyn, at den intelligente trafikstyring pludselig opfører sig uintelligent.</p>
			
			<p>»Vi oplever jævnligt, at folk ringer ind med problemer. Eksempelvis at de holder for rødt i for lang tid. Vi gør det dels det, at vi informerer trafikanterne, og derefter bringer meldingen videre til den rette instans. Det kan være everandører eller kommunen,« siger Christian Jørgensen.</p>
			<p>Andre steder, hvor der også har været problemer med den intelligente trafikstyring, er blandt andet ved Hulgårdsvej og Folehaven.</p>
			<h2>Fejl kan skyldes påkørsel</h2>
			<p>Fejlen med printerkortet skal nu analyseres af leverandørerne af det intelligente trafikstyringssystem for at se, om det eventuelt kan ske igen, fortæller Steffen Rasmussen, der er chef ved Center for Trafik og Byliv hos Københavns Kommune.</p>
			<p>»Den tekniske fejl har haft betydning for morgentrafikken. Og det er en teknisk fejl, der sker engang imellem. Vi har ingen systemer, der helt forebygger fejl. Men med de fejl, de har, så lever systemet op til service målene og performer i 99 % af tiden,« siger han.</p>
			<p><em>Men hvordan hænger det sammen med, at P4 jævnligt oplever fejlene?</em></p>
			<p>»Det er ikke mit indtryk, at der jævnligt er trafiknedbrud i København. Men der sker påkørsler af vores signaler, og så kan krydset gå i sort. Med det gamle system vidste vi ikke, i hvilket kryds den var gal. Det ved vi nu, fordi vi får en melding om, hvor og hvad fejlen er. På den måde kan vi hurtigere finde fejlen og reparere den,« siger han</p>
			<p>De nedbrud, der så er, skyldes ifølge Steffen Rasmussen oftere ydre påvirkninger såsom påkørsler eller en fugtskade. Han fortæller, at der kl.05:30 17. marts blev meldt en fejl i krydset ved Rosenørns Allé og Bülowsvej, og den skyldtes en fugtskade, der formentlig var forårsaget af en graffitirensning.</p>
			<p>.</p>
		</section></div></body></html>
