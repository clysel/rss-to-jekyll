---
layout:     post
title: 	    "Tsarnajev er kendt skyldig i bombeangreb ved Boston Maraton"
post_author:	    
post_date:	    Wed, 08 Apr 2015 20:43:12 +0200
post_site:	    politiken.dk 
post_link:	    http://politiken.dk/udland/ECE2620537/tsarnajev-er-kendt-skyldig-i-bombeangreb-ved-boston-maraton/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En domstol i Boston kender 21-årige Sjokhar Tsarnajev skyldig i at stå bag 
bombeangrebet ved Boston Marathon i 2013. 
</p><p>
Tsarnajev er blandt andet fundet skyldig i at have dræbt tre personer og såret 
yderligere 264. Han er ydermere fundet skyldig i at have skudt en 
politibetjent fire dage efter angrebet, skriver Reuters. 
</p><p>
Juryen skal nu afgøre, om Tsarnajev skal straffes med døden eller fængsel på 
livstid uden ankemulighed, som er de eneste to muligheder. Tsarnajev var 
anklaget for i alt 30 forhold, hvoraf 17 kan udløse en dødsdom, og han er 
kendt skyldig i dem alle. 
</p><p>
I går brugte 12 nævninge syv timer på at votere uden at nå til enighed, og i 
dag voterede de i 12 timer, før de nåede frem til en konklusion. 
</p><h3>
Manipuleret af storebror 
</h3><p>
Sjokhar Tsarnajevs syv år ældre bror blev dræbt i dagene efter angrebet, mens 
de to brødre med tjetjensk baggrund var på flugt i Boston. 
</p><p>
De to brødre placerede ifølge anklageskriftet to trykkogere fyldt med 
sprængstof, søm og metalstumper tæt på maratonløbets mållinje og bragte de 
hjemmelavede bomber til eksplosion. 17 mennesker, tilskuere på 
opløbsstrækningen, mistede et eller flere ben ved attentatet. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2576770/rekonstruktion-102-timers-menneskejagt-fulgte-i-koelvandet-paa-terrorangreb-i-boston/">102 timers menneskejagt fulgte i 
kølvandet på terrorangreb i Boston </a></p><p>
Anklagemyndigheden har i løbet af sagen forsøgt at tegne et billede af Sjokhar 
Tsarnajev og hans bror som muslimske indvandrere, der kom til USA for at 
føre hellig krig. 
</p><p>
»Han ville straffe USA«, sagde anklager Aloke Chakravarty under sin 
afsluttende procedure i Moakley Federal Court i tirsdags. 
</p><p>
»Den anklagede mente, at hans værdier var mere vigtige, end dem folk omkring 
ham havde. Han ville vække hellige krigere. Han ville terrorisere landet. 
Intet omkring denne dag, hvor angrebet fandt sted, var tilfældigt. Det var 
et iskoldt, kalkuleret terrorangreb«, lød det. 
</p><p>
Omvendt har den 21-åriges forsvarer Judy Clarke argumenteret for, at Sjokhar 
Tsarnajev blev manipuleret af sin nu afdøde storebror til at tage del i 
angrebet. Clarke erkendte, at Sjokhar Tsarnajev havde placeret den ene af 
bomberne ved løbets målstreg, men forsøgte at overbevise juryen om, at 
storerbroren var hjernen bag foretagendet. 
</p><p class=" bl-elem">
Hvis Sjokhar Tsarnajev idømmes dødsstraf, vil det være første gang siden 1947, 
at delstaten Massachusetts eksekverer lovens hårdeste straf. 
</p>	
</div>

</div></body></html>
