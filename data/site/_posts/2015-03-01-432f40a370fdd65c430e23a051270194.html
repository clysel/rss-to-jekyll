---
layout:     post
title: 	    "Chok over milliontyveri er afløst af glæde over topresultater"
post_author:	    
post_date:	    Sun, 01 Mar 2015 19:27:46 +0100
post_site:	    politiken.dk 
post_link:	    http://politiken.dk/sport/cykling/ECE2568976/chok-over-milliontyveri-er-afloest-af-glaede-over-topresultater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En uge efter den chokerende oplevelse, da materiel for omkring 2,5 mio. kr. 
blev stjålet fra det danske 2. divisionshold Cult Energy i forbindelse med 
deltagelse i det franske to dages arrangement Tour du Haut Var, var det i 
dag en ganske anden og glædesmættet sindsstemning, som prægede sportschef 
Michael Skeldes tropper ved endnu et besøg i det sydlige Europa.
</p><p><b class="ext-link">TYVERIET</b><a class="embeddedlink" href="http://politiken.dk/sport/cykling/ECE2557783/dansk-cykelhold-bestjaalet-for-alt-og-maa-forlade-loeb/">Dansk cykelhold bestjålet for alt og må 
forlade løb</a></p><p>
For i det 184,9 km lange Grand Prix Lugano formåede det danske kollektiv at 
markere sig fint i finalen med Rasmus Guldhammer over stregen som nr. 4 og 
tyskeren Linus Gerdemann umiddelbart efter på femtepladsen, da en gruppe på 
knap 20 mand afgjorde dysten om hæder mellem sig.
</p><h3>
Kunne ikke hamle op med italiensk trio
</h3><p>
I spurten formåede de to holdkammerater ikke at matche de tre skrappe 
italienske afsluttere Niccolo Bonifazio (Lampre-Merida), Francesco Gavazzi 
(Southeast) og Matteo Montaguti (Ag2r), der placerede sig i denne 
rækkefølge, men det spolerede bestemt ikke humøret hos Michael Skelde.
</p><p>
»Selvfølgelig var det da en smule frustrerende, at det ikke lykkedes os at 
vinde, når vi var så tæt på, men overordnet, er jeg yderst tilfreds med den 
indsats, rytterne ydede«, fortæller Michael Skelde.
</p><p>
»Og når de allerede på dette tidlige tidspunkt af sæsonen viser så gode 
takter, er der grund til at tro på, at den første sejr ikke lader vente alt 
for længe på sig«.
</p><h3>
Guldhammers anden top-10 placering i stort løb
</h3><p>
For den snart 26-årige Rasmus Guldhammer var det den anden top-10 placering på 
et par uger i et løb, der hører hjemme i kategorien lige under 
WorldTour-arrangementerne, idet han blev nr. 8 i Trofeo Laigueglia.
</p><p>
Det indebærer, at han har indkørt 40 point til den kontinentale rangliste, og 
de kommer både ham selv, holdet og Danmarks Cykle Union til gode.
</p><p>
»I selve spurten var kampen meget tæt i dag, og da jeg på et tidspunkt havde 
arbejdet mig op på tredjepladsen, blev jeg lukket inde af en af 
konkurrenterne«, fortæller Rasmus Guldhammer.
</p><p>
»Det betød, at jeg blev nød til at bremse og gå den anden vej rundt, og med 
bare 50 m tilbage var chancen for sejr forsvundet«.
</p><p>
»Men jeg er glad for dette resultat, og for den måde, vi arbejder sammen på 
som hold. Og i betragtning af, hvilken kaotisk uge vi har haft bag os med de 
stjålne cykler, synes jeg bestemt det er opmuntrende, at vi kan bevise, vi 
bliver stærkere og stærkere«.
</p><h3>
Chris Anker og Basso i udrud kort før mål
</h3><p>
Også Tinkoff-Saxo spillede en markant rolle i finalen, hvor danske Chris Anker 
Sørensen var helt i front sammen med italieneren Edoardo Zardini 
(Bardiani-CSF), da der manglede 13 km.
</p><p>
Siden forsøgte både Ivan Basso og Sergio Paulinho sig med angreb, men 
slutteligt var det italieneren Manuele Boaro, der på ottendepladsen blev det 
russiske mandskabs bedste.
</p><p>
I alt nåede 17 ryttere til mål i første gruppe, og Paulino og Basso placerede 
sig som henholdsvis nr. 13 og 17.
</p><p>
Chris Anker Sørensen var på 21.-pladsen 29 sekunder efter, mens Tinkoff-Saxos 
andre fuldførende var Jesus Hernandez som nr. 40 med et minus på 1.40 minut, 
47. Oliver Zaugg 2.15 og 60. Jay McCarthy 7.37.
</p><p>
Hos Cult Energy kom Fabian Wegmann i mål på 31.-pladsen 1.08 minut efter 
førergruppen.
</p><h3>
Ung italiener fik gennembrud sidste år
</h3><p>
For den 21-årige Niccolo Bonifazio var det den første sejr i denne sæson, men 
han gjorde sig allerede bemærket mred fire top-10 placeringer i det 
australske WorldTour-løb i januar, ligesom han besatte tredjepladsen i det 
italienske åbningsløb Grand Prix Costa degli Etruschi i begyndelsen af 
februar.
</p><p>
Bonifazio er i gang med sin anden sæson som professionel, og han fik lidt af 
et gennembrud for fem måneder siden med tre etapegevinster i det kinesiske 
Tour of Hainan.
</p><h3>
Magnus Cort gennemførte heller ikke anden start
</h3><p>
På de franske landeveje var der i la Drôme Classic hjemmebanesejr til Samuel 
Dumoulin (Ag2r).
</p><p>
Den 34-årige franskmand angreb inden for det sidste par km og holdt hjem med 
med et forspring på tre sekunder til italieneren Fabio Felline (Trek), mens 
belgieren Sébastien Delfosse (Wallonie-Bruxelles) på tredjepladsen var syv 
sekunder efter i det stærkt splittede felt.
</p><p class=" bl-elem">
Også i sin anden start for det australske storhold Orica-GreenEdge måtte det 
22-årige danske håb Magnus Cort opgive at kæmpe sig igennem strabadserne.
</p>	
</div>
</div></body></html>
