---
layout:     post
title: 	    "Han var kongen af de lidenskabeligt vibrerende næsebor"
post_author:	    
post_date:	    Thu, 19 Mar 2015 15:13:49 +0100
post_site:	    politiken.dk 
post_link:	    http://politiken.dk/magasinet/portraetter/ECE2595001/han-var-kongen-af-de-lidenskabeligt-vibrerende-naesebor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Ingen kunne se så tragisk vemodig ud</p>

</blockquote>
</div><p>
Til sidst var han så ikonisk, at det er svært at forestille sig, at det kunne 
have båret mere. I hvert billede i Valentinos sidste film, ’Sheikens søn’, 
er han arrangeret og lyssat og filmet, som var han den skinbarlige Jesus, 
der lider for vore synders skyld. Og – okay – godt kan se lidt sexet ud 
imens, ikke et paradoks, den katolske kirke traditionelt har noget imod, 
aner man ud fra dens æstetik. 
</p><div class="art-fakta article-box">
<header><h4 class="fallback">fakta</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Great_Britain_Londo_922111y.jpg" alt="" border="0"/><span class="caption"><span class="f-img-caption">Foto: 
</span>AP Photo</span></span></p><p><b>Rudolph Valentino brød igennem</b> med 'De fire ryttere' om den 
argentinske levemand Julio, der bliver helt under Første Verdenskrig. 
</p><p class=" bl-elem"><b>I forbindelse med Copenhagen Architecture Festival</b> vises filmen søndag 
22. marts kl. 20 i Cinemateket i København med livemusik af 
electronicamusikeren og produceren Holtoug. 
</p>
</div>
</div><p/><p/><p>
I 1926 døde Rudolph Valentino. Det er næsten 90 år siden. 
</p><p>
Hvis han havde levet 1-2 år mere, havde vi hørt hans stemme, for da var 
tonefilmen opfundet. Det havde hans karriere måske slet ikke overlevet, for 
hans italienske accent var tyk, og under alle omstændigheder var 1930’ernes 
smalhals og filmiske formater, gangsterfilmen, musicalen, screwballkomedien, 
det repliktunge sociale drama, ikke skabt for en som ham, en levendegjort 
erotisk fantasi, en fetich. I 1930’erne var det den utvetydigt maskuline 
type, der rådede i Hollywood. 
</p><p>
Måske var det nådigt, at det sluttede, da det sluttede. 
</p><h3>
»Tøsedreng!«
</h3><p>
Manden var 31, da han døde af mavesår på et hotelværelse i New York. Han var 
sit mediums mest lysende mandlige stjerne. I en sådan grad en ny tids mand – 
metroseksuel, næsten et århundrede før der var noget, der hed det – at hans 
måde at være mand på var afgrundsdybt kontroversiel især i Amerika. Da han i 
en film fremviste en moustache, opfordrede barberlauget i USA folk til at 
boykotte hans film, og da han i en anden film havde armbåndsur på, kendte 
forargelsen ingen grænser. »Tøsedreng!«, hvislede hans fjender – alle mænd – 
på de store aviser. 
</p><p>
Da han døde, stod hans udfordring stadig ved magt. En unavngiven journalist 
ved Chicago Tribune havde fået trykt én lang forhånelse af Valentino, hans 
seksuelle tvetydighed og hans etnicitet, og eftersom dueller var ulovlige, 
udfordrede en fnysende arrig Valentino skribenten til bokse- eller brydekamp 
efter eget valg, »om De så er stor som Jack Dempsey«. 
</p><p>
Journalisten meldte sig aldrig. 
</p><p>
Det kunne være en ambition for mig selv at rette spotten – lyset, ikke hånen, 
den har der været rigeligt af! – mod mandens særegne talent for at optræde 
på film. De bedste af de knap 20 film, Valentino spillede store roller i i 
årene 1918-26, er prægtige dramaer, ravruskende romantiske eventyr, der er 
moderne på helt overrumplende måder. 
</p><p>
Til en begyndelse var det noget nyt – og en kilde til ubændig arrigskab hos 
postvictorianismens tilknappede herrer – at en mand kunne feticheres helt 
derud, hvor ingen mand havde været før, i hvert fald siden antikken eller 
siden Michelangelo, Donatello og Cellini og andre af renæssancens 
skulptører, der lod marmoret forme sig flatterende om muskuløse fremspring i 
den unge virile maskulinitet. 
</p><p>
Men Valentino var ikke noget objekt. I hvert fald langtfra kun. I sine tidlige 
år var han i nogen grad reduceret til at knibe øjnene sammen og vrænge med 
mundvigen, både fordi rollerne i de år tit ikke var bedre værd, fordi han 
var uøvet, og fordi hans instruktører var uambitiøse. Men ingens øjne kunne 
fyldes med tårer i løbet af et sekund som Valentinos, og ingen kunne se så 
tragisk vemodig ud. Ingens næsebor kunne vibrere så lidenskabeligt. Og ingen 
kunne sætte lys på og filme alle herlighederne som i stumfilmen. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00922/New_York_Rudolph_Va_922112" data-id="922112" data-imgtype="jpg" data-caption="Som hans film var også Valentinos begravelsesceremoni 30. august 1926 i St. Malachy's Church på 49. gade, Manhattan, et tilløbsstykke. Foto: AP Photo"/><p>
Men han kunne også være subtil. I det hele taget er stumfilmens spillestil 
noget miskendt, dermed også Valentinos. Der er et billede i en scene i min 
yndlings-Valentino-film, ’The Eagle’. Inden han bliver filmens hævnende 
Zorro-figur, er han den unge kosakløjtnant, der med rette frygter tsarinaens 
vrede. Da hun, tydeligt flirtende, forærer ham sin hvide ganger, kaster han 
sig på knæ for hende og kysser hendes hånd. Da han skal til at rejse sig 
igen, trykker hendes hånd ham bestemt ned igen i nærbillede. Hun nyder at 
mærke hans varme læber mod den hånd, og instruktøren klipper til hendes 
ekstatiske ansigt med lukkede øjne. 
</p><p>
Hun famler med hænderne for at genvinde jordforbindelsen, mens han alligevel 
rejser sig. Hans øjne følger hende, da hun går over mod et bord anrettet med 
vin, og hans blik er tvetydigt. Øjnene er en smule blanke – det er de tit 
hos Valentino. Men hvorfor? Har han ondt af en midaldrende uelsket kvinde? 
Skammer han sig på hendes vegne over de uværdige tricks, hun er nødt til at 
ty til? Aner man en tilskyndelse til at tage en genvej til magt, rigdom og 
anerkendelse? 
</p><h3>
Ambivalensen 
</h3><p>
Han rejste fra Italien som 18-årig og ankom til New York i 1913. Han dansede 
med damer for penge, han arbejdede som gartner og medvirkede i film lige fra 
begyndelsen. I 1918 i kortfilmen ’A Society Sensation’ var han playboy i 
badedragt, sådan en sag, der stopper lige over knæet og går helt op til 
halsen, dog med generøse udskæringer til skuldre og arme. Han ses første 
gang, da han løber gennem brændingen ind mod stranden, som Daniel Craig i 
sin første 007, men får krampe, da han svømmer tilbage derudad, og må reddes 
af en kvinde, den evige valentinoske seksuelle ambivalens. 
</p><p>
Han slog igennem med storfilmen ’De fire ryttere’ i 1921, blev den største 
mandlige stjerne i titelrollen i ’Sheiken’ året efter og var verdens 
sørgmodigste toreador i ’Blod og sand’ samme år. 
</p><p>
I en af de bedste af de senere film, kostumedramaet ’Monsieur Beaucaire’, er 
han en fransk barber, der udgiver sig for at være adelsmand. I en lang scene 
lader han sine lakajer klæde sig på foran et spejl. En er der specifikt for 
at opfriske hans læberødt! Ikke mindre end to skønhedspletter formet som små 
hjerter giver de ham, og han er evigheder om at komme i en skjorte, så han 
har rigelig tid til at flekse sine brystmuskler. 
</p><p>
Den del af den amerikanske offentlighed, der ikke gik <i>las bananas</i> af 
forargelse, smeltede til små pytter i deres sæder. 
</p><p class=" bl-elem"><i class=" bl-elem">Publiceret 19. marts 2015</i></p>	
</div>
</div></body></html>
