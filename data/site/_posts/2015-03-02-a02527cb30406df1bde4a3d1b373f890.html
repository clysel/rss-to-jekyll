---
layout:     post
title: 	    "Pede B har begået sit hidtil bedste album"
post_author:	    
post_date:	    Mon, 02 Mar 2015 14:03:18 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2569410/pede-b-har-begaaet-sit-hidtil-bedste-album/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Byggesten</h4>
<h5>
Pede B</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Playground
</p></div>
</div><div class="art-fakta article-box">
<h4 class="">
Skuffesange</h4>
<h5>
Per Vers</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Per.tv
</p></div>
</div><div class="art-fakta article-box">
<h4 class="">
Liderkarl</h4>
<h5>
Zjakalen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Millennium Music Group
</p></div>
</div><p>
Den danske hiphop-scene har det godt i disse år. Suspekt har fundet et 
stadionstort publikum til deres horror-rap, S!vas, Gilli og MellemFingamuzik 
har givet ghettorappen P3-potentiale, regionalrappere som Jonny Hefty fra 
Aalborg og Jøden fra Aarhus har fået nationalt gennembrud. 
</p><p>
Samtidig er der nye følsomme stemmer i tågede, ekspressionistiske produktioner 
som Lord Sivas, Danni Toma, Ukendt Kunstner og Karl William, som kun 
understreger, hvor vidt dansk hiphop har forgrenet sig fra udgangspunktet 
med et flabet flow, et boombap beat og en bas til mellemgulvet. Scenens nye 
fællesskaber, som kollektiverne Hukaos og Hvadevigt, er ikke udsprunget af 
den gamle skole af freestylere på gadehjørnet. 
</p><p>
Men den del af dansk raphistorie er ikke et overstået kapitel. Det beviser tre 
nye udspil med hængerøv og kasketten i nakken. Særligt den 30-årige 
battlerap-veteran Peter Ankjær Bisgaard holder mikrofonen højt som Pede B på 
et af de bedste danske rapalbum i mange år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE401640/billedserie-pede-b-triumferede-ved-fight-night/">Billedserie: Pede B. 
triumferede ved Fight Night</a></p><p>
»Freestyle i skolegården og til klassefester, uden at skrive tingene ned når 
vi sku’ rappe tekster /spilled’ smarte, unge og en smule dum, koncerter med 
lige så mange på scenen, som der var publikum /battle i konkurrencer, buhede 
af hinanden i kor, snakkede en masse lort og svinede den andens mor /og 
prøvede at holde den røde tråd lissom Peter Parker, men så kom ’8 Mile’ i de 
danske biografer /og det gik så stærkt, freestyle fik vokseværk, fra Amager 
Bio til KB Hallen og til Grøn Koncert /Fire år i Valby Parken for 40.000, 
rundt i landet med Fight Night på tourbussen«. 
</p><h3>
Revitaliseret potensen 
</h3><p>
Sådan rapper han på ’Hey Pede’ om fortiden som battlerapperen, der som den 
eneste har vundet MC’s Fight Night tre gange. Men Pede B forlod bokseringen 
for at etablere sig som rapper på soloudgivelser, som ikke rigtigt formåede 
at få magien fra scenen frem i stereoanlægget. Men med den danske veteran DJ 
Noize bag pulten til at levere break beats, samples, cuts og scratches 
begyndte der at ske noget på ’Over Askeskyen’ fra 2012 og ’Over Askeskyen 2’ 
året efter. 
</p><p>
DJ Noize har revitaliseret potensen i lyden af den gamle skole, et breakbeat 
med bund i, en bas, der kan føles i brystet, et scratch, der kradser i øret, 
og cuts, der får nakken til at fjedre. Hans lange karriere bag analog 
mekanik kan høres som en håndspillet fyldighed på ’Byggesten’, hvor en fedme 
af vinylbas og elektrificeret kontakt mellem pickup og riller på tværs er 
den helt rigtige rygstøtte til Pede B’s flow, der netop er formet af samme 
kultur, med enkle rytmer og klar stemmeføring, for at hver en punchline 
kunne høres. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2554032/drake-tyvstarter-kampen-om-hiphop-tronen-i-2015/">Drake tyvstarter kampen om 
hiphop-tronen i 2015</a></p><p>
Pede B brillerer ikke med avanceret rapteknik, men med et træfsikkert, 
urokkelig trav, der er både muskuløst og let på tå. Muskuløst, når de tunge 
slag, som livet har fået ind på Bisgaard, gengives med troværdig alvor, og 
let på tå, når humorens selvforsvar får lov at drible frem i zigzaggede 
syntakser. Bisgaard og Pede B, familiefaderen med psykofarmaka i blodet og 
rapperen med selvtillid i spyttet, følges ad i en hudfletning af et 
selvportræt, der ydmygt og ærligt folder sig ud som en uanstrengt 
fortælling. 
</p><p>
Og med produceren Adam Sampler til at finpudse lydbilledet er det resulteret i 
14 tracks med så mange højdepunkter som ’Jeg sværger’, ’Min Liga’, ’Hey 
Pede’, ’Byggesten’, ’Askepot’, ’Drømme om Stockholm’, ’Danser ikk’ og ikke 
mindst det fremragende producerede ’Kunstpause’. 
</p><h3>
Blæser fezen af revyhumoren 
</h3><p>
Per Vers er også af den gamle skole med rod i battlerappen. Men for tiden er 
han aktuel med teatershowet ’Skuffejernet’, et performet manifest for den 
moderne mand, der føler sig klemt i kønsdebatten. ’Skuffesange’ er en gratis 
ep med numre fra forestillingen, og Per Vers imponerer vildt som 
freestylerapper på to numre, hvor han på nøgleord fra publikum går i kødet 
på først det ene så det andet køn. Der er lidt ’Ørkenens sønner’ over det, 
men med de to nyindspillede numre ’Skuffeblues’ og ’Megapenis’ blæser han 
fezen af revyhumoren. ’Megapenis’ er måske det bedste nummer, jeg nogensinde 
har hørt fra Pervers. Her er hans sans for latrinær humor, der holder sig 
over bæltestedet, så veloplagt som aldrig før: »Klart at der skal ørles, med 
sådan en størrelse, spegepørls, med nok til alle fem Spice Girls«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2312610/per-vers-ordjonglerer-sig-til-modersmaal-prisen/">Per Vers ordjonglerer sig til 
Modersmål-Prisen</a></p><p>
Den tungt armerede maskulinitet i produktionen får ham til at lyde forbudt for 
børn, og det klæder ham: »Det kræver plads at pis’, me’ sådan en kongeboa 
/Så du kan finde den ude på handitoa«. 
</p><p class=" bl-elem">
Det er dumt. Og aalborgensiske Zjakalen samler tråden op på ep’en ’Liderkarl’: 
»Jeg’ så dum, du’ så hot, det’ så helt perfekt«. Vi er helt nede i 
hiphoppens grundkoder med en primitiv produktion, et flow uden omveje og en 
vokal, der aldrig ville få ros hos sanglæreren. Rappen er teknisk begrænset, 
men attituden er ukuelig, dødsforagten energisk, og fraværet af fine 
fornemmelser får kulturen fra gadehjørnet, kampgejsten fra drengeværelset og 
humoren fra skateboardbanen til at strømme ufiltreret gennem mikrofonen. 
Dumheden længe leve. Den er stadig en sund del af hiphoppen. 
</p><p class="art-ext-other">

</p>	
</div>
</div></body></html>
