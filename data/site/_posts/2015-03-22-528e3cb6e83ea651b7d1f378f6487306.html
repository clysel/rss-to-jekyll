---
layout:     post
title: 	    "Debutant leverer yderst veloplagt journalistkrimi"
post_author:	    
post_date:	    Sun, 22 Mar 2015 14:54:50 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2598112/debutant-leverer-yderst-veloplagt-journalistkrimi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Pigerne fra Englandsbåden</h4>
<h5>
Lone Theils</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Krimi. Lindhardt og Ringhof, 326 sider, 250 kroner. Har du Pluskort, får du 15 
procent rabat på lagerførte bøger i Boghallen eller fri levering hos 
Saxo.com. Læs mere på politiken.dk/plus.
</p></div>
</div><p>
Lone Theils har talent – og hun er ikke bange for at bruge det. Nærværende 
avis’ London-baserede korrespondent har begået en yderst velskrevet og 
effektiv krimigyser om netop en London-baseret korrespondent, der kommer på 
sporet af en sindssyg seriemorder. 
</p><p>
Hovedpersonen, Nora Sand, foretager til en begyndelse en overspringshandling 
efter et barskt interview med en centralafrikansk mand, der, så længe hans 
kræfter rakte, medvirkede til folkemord på sine landsmænd. Hun går ud for at 
aflede tankerne og får hos en marskandiser øje på en smukt patineret 
læderkuffert, der kan føje sig til hendes samling af smukt patinerede 
læderkufferter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2591102/fem-aktuelle-krimier-til-voksne-byder-paa-hovedloese-lig-og-mystiske-selvmord/">Fem aktuelle krimier til 
voksne byder på hovedløse lig og mystiske selvmord</a></p><p>
Låsen virker ikke, men hun køber den alligevel, og hjemme lykkes det at få den 
op. Ud falder en kuvert med billeder af unge piger, på et af dem er der to 
piger, og lige bag dem skimtes et skilt på dansk: ’Vogndæk 2’. 
</p><p>
Korrespondentens nysgerrighed er pirret. Hun finder ud af, at de to piger 
forsvandt sporløst fra den ene af de to Englandsbåde, der i midten af 
1980’erne sejlede mellem Esbjerg og Harwich. Pigerne skulle have været på 
tur til London med deres vestjyske ungdomsinstitution. Et pigeansigt fra de 
øvrige fotografier finder hun ydermere afbildet som offer i en bog om 
seriemordere. Alle pigerne er sandsynligvis myrdet – og mordene kan knyttes 
til den livstidsdømte William Hickley, der sidder indespærret i et topsikret 
britisk fængsel. 
</p><h3>
Skarpt blik for detaljen 
</h3><p>
Lone Theils er fortrolig med genrens virkemidler og skriver med skarpt blik 
for detaljen, og med udsøgt sans for det makabre, mens journalistdetektiven 
ved hjælp af godt gammeldags opklaringsarbejde begynder at lægge brik efter 
brik til et billede af forbrydelser og forbrydere, som vi som læsere mindre 
og mindre bryder os om at se færdigt. 
</p><p>
Nora må naturligvis aflevere kuffert og indholdet som bevismateriale til 
politiet. Inden da har hun affotograferet det hele. Og så er det, at det går 
op for hende, at i hvert fald én af pigerne er blevet myrdet, mens den 
formodede gerningsmand, William Hickley, sad indespærret. Har han en 
hjælper? Og i givet fald hvem? ’The plot thickens’, og som læser synker man 
dybere ned i stolen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2590741/debutant-har-skrevet-forrygende-sikker-og-original-krimi/">Debutant har skrevet 
forrygende sikker og original krimi</a></p><p>
Ind fra venstre kommer romanens mr. Darcy. Delvis til undsætning, delvis til 
forkludring af Nora Sands følelsesliv. Her hedder han Andreas og er betjent 
i Danmark. Han er Nora Sands gamle flamme, og der er tydeligvis både aske og 
gløder tilbage fra det forhold. 
</p><p>
Nora har længe en fordel, for hun har et spor fra sin research i Vestjylland, 
som opdagerne i Scotland Yard ikke kender, og bogen løfter sig til det 
sublime i netop de afsnit, hvor Nora er på besøg i Scotland Yard og i 
fængslet, hvor morderen William Hickley sidder forsvarligt indespærret. 
Sådan da. 
</p><h3>
Inspireret af en virkelig hændelse 
</h3><p>
Egentlig er det sådan en krimi, man bør indkøbe og have liggende til den dag, 
man virkelig trænger, selv om man selvfølgelig godt ved, at det vil være 
helt umuligt, fordi man alligevel ikke vil kunne lade være med at tage hul 
på den og derefter bare bliver ved og ved, til sidste side er vendt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2588231/ny-krimi-mikser-storpolitisk-80er-nostalgi-og-effektiv-underholdning/">Ny krimi mikser storpolitisk 
80er-nostalgi og effektiv underholdning </a></p><p class=" bl-elem">
Krimien er efter det oplyste inspireret af en virkelig hændelse, da et 
fotografi af to piger taget på Københavns Hovedbanegård dukkede op under 
ransagningen hos en amerikansk seriemorder. Pigerne er aldrig blevet 
identificeret. Spændende, ikke? 
</p>	
</div>
</div></body></html>
