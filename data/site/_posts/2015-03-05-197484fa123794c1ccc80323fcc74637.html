---
layout:     post
title: 	    "Dansk dokumentar følger Bibelbæltets udstødtes kamp for kærligheden"
post_author:	    
post_date:	    Thu, 05 Mar 2015 22:07:07 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2574324/dansk-dokumentar-foelger-bibelbaeltets-udstoedtes-kamp-for-kaerligheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Misfits
</p></div>
</div><p>
Larissas mor vil ikke acceptere sin datters seksualitet. Benny bygger 
luftkasteller om sit liv. Og ’D’ har allerede været så meget igennem, at han 
på nogle måder er mindst tre gange så gammel som de 16 år, der ville stå i 
identifikationspapirerne, hvis han havde råd til at skaffe sig dem. 
</p><p>
De tre unge amerikanere fra Tulsa i Oklahoma er hovedpersoner i danske Jannik 
Splidsboels dokumentar ’Misfits’. 
</p><p>
Tilfælles har de tre, at de betragtes som andenrangsmennesker af nogle 
medborgere i Tulsa, fordi de ikke er heteroseksuelle. Det er ikke velanset 
blandt en stor del af borgerne i det amerikanske Bibelbælte, hvor ’Misfits’ 
udspiller sig. 
</p><h3>
En almen fortælling 
</h3><p>
Instruktøren Jannik Splidsboel har skabt en film om unge fra LGBT-miljøet i 
noget så danmarksfjernt et sted som Tulsa, men alligevel opleves 
dokumentaren overhovedet ikke som en snæver fortælling, der især henvender 
sig til et publikum med speciel interesse i homoseksuelles vilkår. Den er 
meget mere almen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2543677/insisterende-portraet-af-1950ernes-homomiljoe-emmer-af-drama-og-frisind/">Insisterende portræt af 
1950'ernes homomiljø emmer af drama og frisind</a></p><p>
Det skyldes blandt andet, at man får lov til at komme så tæt på de tre 
hovedpersoner, at de fremstår som hele mennesker og ikke kun som cases, der 
repræsenterer en problematik. Fra de første til de sidste scener er Larissa, 
Benny og ’D’ i centrum. 
</p><h3>
Den mentale varme 
</h3><p>
Jannik Splidsboel lader dem fortælle deres brogede og delvis tragiske 
livshistorier i længere sekvenser på skift og samler dem ved hjælp af 
ungdomsklubben Openarms Youth Project (OYP), der er det eneste sted af sin 
art i Tulsa. 
</p><p>
Her mødes homoseksuelle, transseksuelle og panseksuelle for at få rådgivning, 
dele erfaringer, få mod til at stå ved, hvem de er, og også lære sig selv 
bedre at kende. I OPY er der tydeligvis en accept af ethvert af de 
mennesker, der kommer i klubben, fordi de har brug for det og føler sig i 
sikkerhed der. 
</p><p>
Uden for klubben oplever de på hver sin måde at blive betragtet som ’misfits’ 
– udskud og outsidere. Det er den mentale varme, som de unge bliver mødt med 
i OPY, der er med til at gøre ’Misfits’ til en film om kærlighed i den 
største betydning af ordet. 
</p><h3>
Finder fodfæste 
</h3><p>
Larissa, Bennyog ’D’ er vidt forskellige. Jannik Splidsboel lader os møde dem, 
efter at de er sprunget ud, og mens de er i færd med at finde 
identitetsmæssigt fodfæste. Instruktøren springer mellem deres fortællinger. 
</p><p>
I en scene fortæller ’D’ om at blive vanrøgtet og misbrugt som barn. I den 
næste fantaserer Benny om at blive kæreste med en velhavende læge, der kan 
forsørge ham. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/tvanmeldelser/ECE2519563/homo-serien-looking-er-beverly-hills-90210-i-en-moderne-verden/">Homo-serien ’Looking’ er 
’Beverly Hills 90210’ i en moderne verden</a></p><p>
De mange sceneskift gør, at Splidsboel ikke når at dvæle ved den enkelte 
hovedpersons sorger og glæder, før den næstes kommer i fokus. 
</p><h3>
Homogene forhaver 
</h3><p>
I scener mellem deres stemmer løfter ’Misfits’ sig til fugleperspektiv og får 
skabt tilstrækkelig luft mellem de tre intense personhistorier. Her skaber 
billeder og lyd stemninger af, hvorfor Larissa, Benny, ’D’ og andre har brug 
for en klub som Openarms Youth Project. 
</p><p>
Når kameraet panorerer forbi villavejenes tillukkede og næsten identiske huse 
med tilsyneladende homogene forhaver, og når en vækkelsesprædikant i en 
kirke i en kort scene bryder ud i infernalsk larmende advarsel mod 
homoseksualitet, får man en tydelig fornemmelse af, hvad de tre unge er oppe 
imod i Tulsa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2544785/russisk-homo-aktivist-mine-venner-flygter-ud-af-landet/">Russisk homo-aktivist: Mine 
venner flygter ud af landet</a></p><p>
I det hele taget har fotograf Henrik Bohn Ibsens billeder og Roar Skau Olsens 
lyd stor betydning for nærværet i ’Misfits’. Når Larissa og hendes kæreste 
nusser fødder i deres seng, viser billederne, at dér er de to kvinder 
trygge. Når ’D’ træner armmuskler på gulvet hjemme i sit bombede værelse, 
kan man mærke trodsigheden i hans krop. 
</p><p class=" bl-elem">
Der er i forvejen fortalt mange historier om unge og homoseksualitet. Den her 
er sin egen. 
</p>	
</div>
</div></body></html>
