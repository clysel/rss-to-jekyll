---
layout:     post
title: 	    "Skærpet konkurrence øger presset på 3D-printernes pionerer "
post_author:	    
post_date:	    Mon, 20 Apr 2015 11:58:08 +0200
post_site:	    politiken.dk 
post_link:	    http://politiken.dk/oekonomi/ft/ECE2631542/skaerpet-konkurrence-oeger-presset-paa-3d-printernes-pionerer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra en rød pøl af flydende plastik begynder en tredimensional kugle af 
forbundne sekskanter og femkanter at dukke op. Det tager kun 6 minutter, før 
den løftes af en mekanisk arm i sin endelige geometriske form. 
</p><p>
Det er et fænomen kendt under forkortelsen Clip (Continuous Liquid Interface 
Production) og er udviklet af Carbon3D, en opstartsvirksomhed fra Silicon 
Valley, med støtte fra kapitalfonden Sequoia Capital. Men selv om 
teknologien er inspireret af en scene fra science fiction-filmen ’Terminator 
2’, hvor robotten T-1000 vokser frem fra en lille pøl af flydende metal, er 
den nye teknik i allerhøjeste grad en realitet – og står til at forandre 
3D-industrien ved at gøre skabelsen af plastikobjekter 100 gange hurtigere. 
</p><p>
Siden 3D-teknologien, også kendt som additiv fremstilling, blev udviklet i 
1980’erne, har man forventet, at fremstillingen af komplekse komponenter som 
medicinske implantater og reservedele til jetmotorer står over for en 
komplet forandring. Men den skærpede konkurrence fra nystartede virksomheder 
som Carbon3D og velkendte navne som HP øger presset på de 
teknologivirksomheder, der lagde fundamentet for den spæde industri. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2393551/3d-printeren-er-blevet-for-alle/">3D-printeren er blevet for alle</a></p><p>
To af de største selskaber i branchen, amerikanske 3D Systems og israelske 
Stratasys, mærker allerede, hvordan investorer er begyndt at sætte 
spørgsmålstegn ved deres dominans. 3D Systems’ aktiekurs er faldet med 71 
procent fra en topkurs på 678,60 kroner i begyndelsen af 2014 til 197,92 
kroner i dag. Ligeledes er Stratasys’ aktier, der forhandles på 
Nasdaq-indekset, faldet med 61 procent fra 961,34 kroner til 395,85 kroner i 
samme periode. 
</p><p>
»Der er en mulighed for, at de nuværende børsnoterede producenter af 
3D-printere bliver ligesom computerselskaberne fra 1980’erne – mærker, der 
er blevet til fodnoter i computerhistorien«, advarer Carl Bass, direktør for 
den amerikanske børsnoterede softwarevirksomhed Autodesk. 
</p><p>
»Det er ikke en selvfølge, at man bliver på toppen, bare fordi man er først på 
markedet«, tilføjer han. 
</p><h3>
Forventninger uindfriede 
</h3><p>
Både 3D Systems og Stratasys samt deres mindre rivaler ExOne, Arcam og 
Voxeljet har haft det svært de forgangne 15 måneder, hvor deres indtjening 
og vækst ikke har formået at leve op til de høje forventninger. 
</p><p>
Ifølge Pieter Busscher, direktør for fonden RobecoSAM Smart Materials, er det 
ikke lykkedes virksomhederne at leve op værdifastsættelserne på 
aktiemarkedet. 
</p><p>
»I bund og grund var det, vi så frem til i 2014, lidt af en boble under 
opsejling«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2432818/priserne-styrtdykker-paa-3d-printere/">Priserne styrtdykker på 
3D-printere</a></p><p>
Ud over en lavere vækst end forventet var der behov for at øge udgifterne i 
håb om at holde fast i deres konkurrencepositioner, bemærker Scott Schmitz, 
analytiker ved Morgan Stanley. 
</p><p>
I løbet af de sidste tre kvartaler er den organiske vækst hos 3D Systems 
vokset med mellem 7 og 12 procent, hvilket er markant lavere end skønnet på 
30 procent. Stratatys klarede sig bedre med en organisk vækst på 31 procent 
i 2014. 
</p><p>
Men væksten skyldes en fremskyndet investeringsplan, der formentlig kan sikre 
en overskudsgrad på mellem 10 og 14 procent i de kommende par år 
sammenlignet med virksomhedens eget langsigtede skøn om en overskudsgrad på 
mellem 18 og 23 procent, fortæller Schmitz. 
</p><div class="art-quote article-box">
<p class="quote"/>
<blockquote>
<p class="quote-txt">
I slutningen af 2016 vil vi se, at mindst tre storproducenter af printere vil 
komme på markedet med deres egne 3D-printere
</p>
<p class="sender">
</p><p class=" bl-elem">Pete Basiliere, analytiker</p> 

</blockquote>
</div><p>
Ikke desto mindre er overskudsgraden og væksten stadig høj nok til at vække 
interesse blandt producenter af konventionelle printere. Hewlett-Packard har 
planer om at gå ind i branchen i 2016 med en 3D-printer, som selskabet 
påstår vil være hurtigere og billigere end de nuværende maskiner.</p><p>
Pete Basiliere, analytiker hos konsulentfirmaet Gartner, er overbevist om, at 
HP ikke er det eneste kendte mærke, der barsler med planer på området. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2394704/han-3d-printer-alt-fra-drikkedunkholder-til-robotter/">Han 3D-printer alt fra 
drikkedunkholder til robotter</a></p><p>
»I slutningen af 2016 vil vi se, at mindst tre storproducenter af printere vil 
komme på markedet med deres egne 3D-printere«, forudser han. 
</p><p>
Men da der vil gå mindst et år, før de nye printere skal konkurrere med de 
nuværende, har rivalerne mulighed for at svare igen, siger Schmitz. 
</p><p>
»HP er nødt til at udvikle nye metoder til at kapre kunder og få en 
konkurrencefordel, da 3D-printere er rettet mod en anden målgruppe end pc’er 
og kontorprintere«. 
</p><h3>
Aggressiv opkøbsstrategi 
</h3><p>
3D Systems og Stratasys har hidtil forsøgt at bevare deres konkurrenceposition 
ved at opkøbe andre virksomheder. Tilsammen har de gennemført 60 opkøb i de 
forgangne fem år – herunder leverandører af materialer til 3D-printere, 
hardware og software. I 2013 købte Stratasys MakerBot, en amerikansk 
nystartet virksomhed, der fremstiller billige, brugervenlige 3D-printere. 
Købssummen lød på 2,85 milliarder kroner, om end selskabet sidenhen har fået 
en bøde på 720 millioner kroner for ikke at have indfriet resultatmålene i 
aftalen. 
</p><p>
Både 3D Systems og Stratasys kræver hver især, at man bruger deres egne 
materialer til at printe, men Weston Twigg, analytiker ved 
investeringsbanken Pacific Crest Securities, hævder, at der i fremtiden vil 
være separate specialiserede firmaer, der sælger printere, software og 
materialer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2569730/lav-dit-eget-legetoej-i-noerdet-opfinderunivers/">Lav dit eget legetøj i nørdet 
opfinderunivers</a></p><p>
Han peger på tyske SLM Solutions, der fokuserer på at fremstille 
3D-metal-printere og samarbejder med forskellige producenter af materialer. 
Selskabet har øget antallet af ordrer med 138 procent i 2014, og 
indtjeningen er vokset med 56 procent. Omvendt er software-leverandøren 
Autodesk åben for at samarbejde med producenter af materialer og printere. 
</p><p>
Terry Wohlers fra Wohlers Associates, der tilbyder rådgivning til aktører i 
branchen, er enig i, at det vil blive tiltagende svært for virksomheder at 
konkurrere med produkter, der er »lukkede og låste for at forhindre 
produkter og løsninger fra tredjeparter«. 
</p><p>
Men branchens pionerer vil tøve med at åbne deres forretningsmodeller, når de 
kan opnå så høje avancer på salg af materialer. I 2014 lå 3D Systems’ 
gevinstmargin på materialer på 73 procent sammenlignet med 36 procent på 
deres printere. 
</p><p>
Og efterspørgslen efter 3D-printere ventes kun at gå den rigtige vej. Gartner 
forventer, at der på verdensplan vil blive solgt 217.350 enheder i 2015, og 
i 2018 vil antallet vokse til 2,3 millioner. 
</p><p/><p/><p class=" bl-elem"><i class=" bl-elem">Oversættelse: Christoffer Østergaard</i></p>	
</div>

</div></body></html>
