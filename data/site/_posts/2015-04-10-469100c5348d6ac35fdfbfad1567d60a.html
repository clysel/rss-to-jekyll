---
layout:     post
title: 	    "Fagbosser: Hvad gør en tømrer på 67 år, når han skal op på et tag?"
post_author:	    
post_date:	    Fri, 10 Apr 2015 15:50:46 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2622483/fagbosser-hvad-goer-en-toemrer-paa-67-aar-naar-han-skal-op-paa-et-tag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når man sætter pensionsalderen op, rammer det arbejdsmændene i skurvognene 
hårdest. 
</p><p>
Det mener fagforbundene FOA og 3F, der kritiserer den radikale leder, Morten 
Østergaard, for at ville hæve pensionsalderen til 68 år - første gang 
allerede i 2025, fordi den levetid, vi danskere i fremtiden kan forvente, 
ser ud til at stige mere, end politikerne har regnet med. 
</p><p>
Men det er ikke alle, der bliver lige gamle. Derfor rammer forslaget socialt 
skævt, mener FOA's formand, Dennis Kristensen. 
</p><p>
»Vores medlemmer, der har de korteste uddannelser og de laveste lønninger, er 
ikke dem, der vil have en forlænget levetid, der gør, at vi kan fremrykke 
pensionsalderen«. 
</p><h3>
Levetiden er ude af takt 
</h3><p>
Levetiden i Danmark er rigtignok stigende. Men ikke i samme tempo. 
</p><p>
Ifølge Arbejderbevægelsens Erhvervsråd er middellevetiden for de 25 procent 
rigeste mænd 82 år, mens middellevetiden for de 25 procent fattigste mænd er 
72 år. For kvinderne er forskellen seks år. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2622307/r-vil-haeve-pensionsalder-hurtigt/">R vil hæve pensionsalder hurtigt</a></p><div class="art-quote article-box">
<p class="quote"/>
<blockquote>
<p class="quote-txt">
Det er en fundamental fejl i alle diskussioner om tilbagetrækning, at det skal 
være ens for alle
</p>
<p class="sender">
Dennis Kristensen, FOA 
</p>
</blockquote>
</div><p>
Der er altså næsten 10 års forskel i levetiden mellem de 25 procent rigeste og 
fattigste mænd i Danmark. </p><p>
Kigger vi på, hvor mange såkaldte gode leveår danskerne har, når man runder 
60, har ufaglærte cirka 10 år uden at være fysisk begrænset, mens det for 
folk med en videregående uddannelse er 15 år. 
</p><h3>
Fem år tidligere på pension 
</h3><p>
»Det er et grundlæggende problem, at vi betragter alle danskere som ens«, 
siger Dennis Kristensen fra FOA. 
</p><p>
»Forudsætningerne er vidt forskellig for dem, der lever længst og dem, der 
lever kortest. Det er en fundamental fejl i alle diskussioner om 
tilbagetrækning, at det skal være ens for alle. En fremrykning af 
pensionsalderen gør det kun endnu værre«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2607982/morten-oestergaard-jeg-frygter-at-vi-luller-os-selv-i-soevn/">Morten Østergaard: »Jeg frygter, at 
vi luller os selv i søvn«</a></p><p><i class=" bl-elem">Hvad ville det kræve at sætte pensionsalderen op?</i></p><p>
»Man skal se på, hvordan dem med det hårdeste - både fysisk og psykisk - 
arbejde kan komme fra arbejdsmarkedet på en værdig måde, uden det er social 
deroute, der venter forude«, siger han og forklarer, at dette kan ske fem år 
tidligere end den fastlagte pensionsalder, hvis en konkret vurdering mener, 
at det er berettiget. 
</p><h3>
Tre ting udskyder pension 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg savner i den grad, at politikere taler om mennesker i stedet for tal og 
statistikker
</p>
<p class="sender">
Per Christensen, 3F 
</p>
</blockquote>
</div><p>
Hos fagforbundet 3F, hvor hver fjerde medlem forlader arbejdsmarkedet omkring 
60-års alderen på grund af førtidspensionering eller tidlig død, er man - 
ligesom hos FOA - utilfreds med de radikales forslag. Men kritikken er en 
anden. </p><p>
»Folk går ikke på pension, hvis de føler at arbejdsgiveren regner dem for 
værdifulde, og de løbende bliver uddannet og arbejdsmiljøet er i orden. Så 
enkelt er det«, siger 3F's formand, Per Christensen. 
</p><p>
»Hvis de tre ting er i orden, har mine kollegaer ingen problemer med at blive 
på arbejdet - også langt efter pensionsalderen. Desværre er de ting oftest 
ikke i orden. De har ikke følte sig værdifulde, de har ikke været 
efteruddannet, de har ikke haft et godt arbejdsmiljø«. 
</p><h3>
Hvad gør en 68-årig tømrer? 
</h3><p>
3F's formand så hellere, at politikerne forholder sig til, hvordan 
arbejdspladser som eksempelvis en tagkonstruktion skal indrettes, når 
arbejdsmændene nærmer sig pensionsalderen. 
</p><div class="art-quote article-box">
<p class="quote"/>
<blockquote>
<p class="quote-txt">
Skal dem, der kan arbejde nu, hvor levetiden vokser, tager et ekstra år? 
</p>
<p class="sender">
Morten Østergaard (R) 
</p>
</blockquote>
</div><p>
»Jeg savner i den grad, at politikere taler om mennesker i stedet for tal og 
statistikker. Hvad gør en tømrer på 67 år, når han skal op på et tag og 
arbejde en kold vintermorgen? Eller en rengøringskone på 67 år? Jeg mangler 
en almenmenneskelig tilgang til det her område«. </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE1168635/analyse-danmark-faar-den-hoejeste-pensionsalder/">Analyse: Danmark får den højeste 
pensionsalder</a></p><p><i class=" bl-elem">En 60-årig kan i dag forvente at blive 83,3 år, og skal den gennemsnitlige 
dansker kun være på pension i 14,5 år, som det er intentionen fra 
velfærdsaftalen fra 2006, så bør pensionsalderen hæves yderligere halvandet 
år mere til 69,5 år fra 2030. Er det derfor ikke kun fair, at man fem år 
tidligere sætter pensionsalderen op? </i></p><p>
»Vi vil gerne blive længere. Mange af mine kollegaer, som er langt på den 
anden side af efterløn- og pensionsalderens, går stadig på arbejde, fordi 
arbejdspladsen har taget de nødvendige hensyn. Hvis man får de førnævnte tre 
ting på plads, er vi parat til at snakke om hvad som helst«. 
</p><h3>
Minister forsvar sig med prioritering 
</h3><p>
Den radikale leder, Morten Østergaard, har tidligere i et interview til 
Politiken forsvaret udspillet med, at der fortsat vil være velfærdsordninger 
som »førtidspension og en lille rest af efterlønnen« at trække sig ud på, 
hvis helbredet svigter. 
</p><p>
»Vi har med vores sundhedspolitik adresseret det forhold, at dem, der de 
korteste uddannelser også lever korteste. Hvis man ikke gør det her, 
underminerer man muligheden for at ændre på det forhold. Derfor vil vores 
sundhedsudspil målrettet gå ind og screene folk for nogle af de sygdomme, vi 
ved, kommer af forskellige typer af livsstile og levemåder på 
arbejdsmarkedet. Hvis vi eroderer grundlaget for at have et sundvæsen og en 
sundhedspolitik, der kan ændre det forhold, så accepterer vi bare, at der 
skal være ulighed i sundhed for bestandigt«. 
</p><p>
Derfor, mener Østergaard, at det er bedre at bede dem, der kan, om at arbejde 
et år mere, end at skære »i vores alle sammens velfærd«. 
</p><p class=" bl-elem">
»Det er den prioritering, der ligger i det her: Skal dem, der kan arbejde nu, 
hvor levetiden vokser, tager et ekstra år? Eller skal vi vælge et af de 
alternativer, der handler om at save i velfærden og forringe muligheden for 
at gøre noget for dem, der har mest brug for det?, spørger ministeren. 
</p>	
</div>

</div></body></html>
