---
layout:     post
title: 	    "Novo får Saxenda-godkendelse i Europa"
post_author:	    
post_date:	    Mon, 23 Mar 2015 22:25:39 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2601497/novo-faar-saxenda-godkendelse-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Novo Nordisk meddeler, at EU-Kommissionen har givet den danske medicinalgigant 
en markedsføringsgodkendelse for vægttabsmidlet Saxenda i samtlige 28 
EU-lande.
</p><p>
Dermed kan Saxenda nu ikke blot købes i USA og Canada, men også over det meste 
af det europæiske kontinent, når produktet ryger ud på apotekshylderne i 
løbet af 2015.
</p><p>
»Godkendelsen af Saxenda i EU er et vigtigt fremskridt for svært overvægtige 
mennesker, der samtidig har vægtrelaterede komplikationer«.
</p><p>
»Vi tror, at Saxenda har potentiale til at hjælpe nogle af disse mennesker med 
at opnå og fastholde et klinisk signifikant vægttab og forbedre deres 
vægtrelaterede komplikationer«, siger Mads Krogsgaard Thomsen, 
koncernforskningsdirektør i Novo Nordisk.
</p><p>
Saxenda minder til forveksling om tarmhormonet GLP-1 og regulerer på samme 
måde appetitten. Dermed taber patienten vægt, og en sideeffekt er desuden, 
at blodsukkeret reduceres.
</p><p>
Godkendelsen af Saxenda på det vigtige amerikanske marked blev opnået i 
slutningen af december, og i februar fulgte Canada trop.
</p><p class=" bl-elem">
Ifølge Novo Nordisk er mellem 10 og 30 procent af den voksne europæiske 
befolkning overvægtig.
</p>	
</div>
</div></body></html>
