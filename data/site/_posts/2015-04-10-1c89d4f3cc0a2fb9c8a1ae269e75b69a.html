---
layout:     post
title: 	    "Rejs gennem hele Tyskland for en flad 10?er"
post_author:	    
post_date:	    Fri, 10 Apr 2015 14:42:47 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2623013/rejs-gennem-hele-tyskland-for-en-flad-10er/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Med bus, tog eller fly</h4>
<div class="fakta-body" data-buildingblock="embedded_factboxlink">
<p>
Politiken har tjekket priser på en enkeltrejse fra Berlin til München onsdag 
20 maj:
</p><p>
Bus, Megabus: 12 kroner. 8 timer 50 minutter. 
</p><p>
Tog, Deutsche Bahn: 537 kroner. 6 timer.
</p><p class=" bl-elem">
Fly, airberlin: 788 kroner. 1 time 15 minutter. 
</p>
</div>
</div><p>
Der er åbnet en ny mulighed for at tage på tysklandstur til absolut lavpris. 
Hvad med en køretur i luksusbus fra Berlin til München for lidt over 10 
kroner? 
</p><p>
Og så er der endda gratis wi-fi i bussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2431508/faa-fribillet-til-en-fed-koeretur-gennem-europa/">Få fribillet til en fed 
køretur gennem Europa</a></p><p>
Det er det engelske busselskab Megabus, der nu gør sit indtog i Tyskland. Her 
har buskørsel mellem de store byer fået en gevaldig opblomstring siden 2013, 
hvor trafikken blev liberaliseret. 
</p><p>
Indtil da havde togselskabet Deutsche Bahn noget nær monopol på trafik mellem 
de store byer. Liberaliseringen betød, at det væltede frem med nye 
busselskaber, og konkurrencen blev så hård, at flere af dem er gået konkurs 
igen. 
</p><p>
Men nu kaster Megabus sig altså ind på det tyske marked med priser, der er så 
lave, at man tror, at det er løgn. 
</p><p>
Det koster én euro (7,50 kroner) at køre fra Berlin til München. Dertil kommer 
ekspeditionsgebyr på 50 cent, så prisen sniger sig altså lige over en dansk 
10'er. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2612367/weekendguide-madscenen-rykker-i-perus-hovedstad/">Weekendguide: Madscenen rykker 
i Perus hovedstad</a></p><p>
Sådan en bustur kan danne grundlag for en lidt anderledes rundrejse i Tyskland 
– også for danskere. Man kunne f.eks. tage bus, fly eller tog fra Danmark 
til Berlin. Efter et ophold der kunne man springe på billigbussen til 
München og flyve hjem til Danmark igen. 
</p><h3>
Let at finde de billige billetter 
</h3><p>
Det er ikke usædvanligt, at f.eks. fly- og busselskaber kaster den slags 
tilbud ud til kunderne som et slags introduktionstilbud, som kun de 
allerhurtigste kan få fat i. 
</p><p>
Politiken har foretaget pristjek på Megabus’ hjemmeside (<a target="_blank" href="http://www.megabus.com">megabus.com</a>), 
og vi fandt uden problemer flere ture fra Berlin til München til én euro. I 
nogle tilfælde koster hjemrejsen dog 3,68 euro (ca. 25 kroner). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2432959/tog-eller-bil-hvem-vinder-kaploebet-mod-paris-centrum/">Tog eller bil: Hvem vinder 
kapløbet mod Paris' centrum?</a></p><p>
På hjemmesiden er det kun muligt at booke ture frem til starten af juni. 
Hvordan priserne ser ud derefter vides ikke. 
</p><h3>
Plads til flere i bussen 
</h3><p>
Megabus kører med nyindkøbte dobbeltdækkerbusser, hvor der er plads til 87 
passagerer mod ca. 50 i en normal turistbus. 
</p><p>
Til avisen Berliner Zeitung siger administrerende direktør i Megabus, Edward 
Hodgson: 
</p><p>
»Vores større pladskapacitet bidrager til, at vi kan tilbyde gunstige priser«. 
</p><p>
Berliner Zeitung noterer, at man kommer til at betale en højere pris, hvis man 
booker billet med meget kort varsel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2537601/guide-biler-bold-oel-og-hornmusik-i-tysk-storby/">Guide: Biler, bold, øl og 
hornmusik i tysk storby</a></p><p>
Det har Politiken bare ikke oplevet i vores pristjek. Det er muligt, at 
kunderne ikke for alvor har opdaget den nye rejsemulighed, men også ture 
bestilt med én dags varsel har vi set til én euro. Og vi er ikke stødt på 
højere priser end 3,68 euro. 
</p><h3>
Personale arbejder i faste jobs 
</h3><p>
Megabus-chefen understreger, at personalet er ansat i faste jobs efter de 
aftaler, der gælder på det tyske arbejdsmarked, og han tilføjer, at der ikke 
bliver sparet på sikkerheden, når det gælder indkøb og drift af busserne. 
</p><p>
Megabus kører også på ruten Berlin-Köln. Her starter priserne for en 
enkeltbillet ved 5,50 euro (ca. 40 kroner). Selskabet har planer om at 
udvide rutenettet i Tyskland i de kommende år. 
</p><p class=" bl-elem">
Megabus kører i forvejen i bl.a. England og USA. På det amerikanske marked er 
det også muligt at finde spotbillige billetter. F.eks. fra Chicago til St. 
Louis for fem dollars (ca. 35 kroner), og det er en tur på ca. seks timer. 
</p>	
</div>

</div></body></html>
