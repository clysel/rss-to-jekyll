---
layout:     post
title: 	    "Kvindelig tilskuer til gaderæs brækker arme og ben"
post_author:	    
post_date:	    Sun, 29 Mar 2015 07:12:53 +0200
post_site:	    politiken.dk 
post_link:	    http://politiken.dk/indland/ECE2608826/kvindelig-tilskuer-til-gaderaes-braekker-arme-og-ben/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 26-årig kvinde kom lørdag aften slemt til skade, da hun var tilskuer til et 
ulovligt gadebilræs i et industriområde i Holeby på Lolland.
</p><p>
Det oplyser Sydsjællands og Lolland-Falsters Politi.
</p><p>
»Det er unge mennesker, der er forsamlet til væddeløbskørsel i Industriparken 
i Holeby. Kvinden er tilskuer til løbet, og hun bliver ramt, da en af 
deltagerne i løbet mister kontrollen over bilen«, siger vagtchef Stefan 
Jensen til Ritzau.
</p><p>
»Hun har brækket begge arme, lårbenet og underbenet, så hun er kommet slemt 
til skade, men det er ikke livstruende«, tilføjer han.
</p><p>
Ulykken skete klokken 20.18, og kvinden blev kort tid efter fløjet til 
Rigshospitalet, hvor hun skal igennem en række operationer.
</p><p>
Den 21-årige mand, der mistede herredømmet over bilen, vil blive sigtet efter 
færdselsloven, som han har overtrådt. Men hvorvidt han også skal sigtes 
efter straffeloven, er politiets jurister ved at vurdere, oplyser vagtchefen.
</p><p>
Væddeløb eller streetrace er ikke et ukendt fænomen i området, oplyser 
politiet. Unge mødes i typisk øde områder, hvor der er lange og lige 
vejstrækninger, for at køre ræs.
</p><p class=" bl-elem">
Men det er ulovligt, understreger vagtchef Stefan Jensen.
</p>	
</div>
</div></body></html>
