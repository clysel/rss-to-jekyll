---
layout:     post
title: 	    "Hærdet slagsbror erklærede troskab til Islamisk Stat"
post_author:	    
post_date:	    Tue, 17 Feb 2015 06:40:59 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
</p><p>Han blev lokket i en fælde, og jeg troede egentlig, at han var for </p><p>klog til at lade det ske. Men åbenbart ikke. </p><p>Desværre</p><p class=" bl-elem"/>

<p class="sender">
</p><p class=" bl-elem">Barndomsven</p> 

</blockquote>
</div><p>
Kropssproget er afventende, kynisk kalkulerende. Blikket stift og målrettet. 
Nærmest aggressivt. 
</p><p>
Mange ville træde et skridt tilbage, når personen foran én slår til, men 
17-årige Omar Abdel Hamid el-Hussein bliver stående. Tager imod stødene, 
holder paraderne oppe, mens han venter på sit snit til at gå til modangreb. 
</p><p>
Få sekunder senere sender palæstinensiskdanskeren, der har bar overkrop og er 
iført mørke shorts, en byge af slag imod sin kombattant i ringen. 
</p><p>
»Omar var målrettet og virkelig aggressiv, når han ville. Havde han sat sig 
noget i hovedet, kan du være sikker på, at han ikke ville slippe tanken 
igen, før han havde udført den«, fortæller en af el-Husseins tidligere 
boksekammerater. 
</p><p>
Denne majdag i 2010 kunne el-Hussein lade sig fejre som sejrherre ved 
thaiboksestævnet i Ragnhildgade på Østerbro. Kampen kunne opleves på et klip 
fra videotjenesten YouTube, som blev fjernet i går efter Politikens omtale 
af sagen. Alt, der knytter sig til den nu afdøde Omar Abdel Hamid 
el-Hussein, blev med ét et nationalt anliggende, da palæstinensisk- 
danskeren 22 år gammel i weekenden udførte det værste terrorangreb på dansk 
jord siden 1985. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549490/klassekammerat-man-turde-ikke-sige-omar-imod/">Klassekammerat: Man turde ikke 
sige Omar imod </a></p><p>
Det står ifølge Københavns Politi klart, at el-Hussein nåede at tage livet af 
to mennesker og såre fem betjente, før han selv endte sin tumultariske 
tilværelse i asfalten på Svanevej i København kl. 4.50 søndag morgen. Til 
gengæld er fortællingen om manden, som først gik bersærk mod et 
ytringsfrihedsarrangement lørdag eftermiddag med et automatvåben og senere 
samme aften mod Københavns synagoge, mangefacetteret. 
</p><p>
Omar Abdel Hamid el-Hussein var fyldt med modsætninger – så mange, at han 
somme tider selv farede vild i dem, fortæller hans venner. 
</p><p>
Lige så fjern og ugidelig, han ofte kunne virke, lige så målrettet og 
aggressiv kunne han blive i bokseringen. Om det var disse egenskaber, der 
efter alt at dømme gjorde palæstinensiskdanskeren i stand til at udføre 
dobbeltangrebet, får vi måske aldrig svar på. 
</p><p>
Men spørger man for sig hos dem, der var tæt på terroristen eller flygtigt 
mødte ham på deres vej, går hans skiftende væsen igen. 
</p><p>
Der var noget med øjnene. 
</p><p>
Ikke bare var de fulde af nysgerrighed og lyst til at opdage. Som da deres 
el-Hussein – når han ellers gad at tage sig sammen – flere gange hev et 
10-tal i land på sin hf-uddannelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549217/psykiater-om-mistaenkt-attentatmand-ingen-tegn-paa-alvorlig-psykisk-sygdom/">Psykiater om mistænkt 
attentatmand: Ingen tegn på alvorlig psykisk sygdom</a></p><p>
Ikke bare var de smilende. Som når han talte om sit elskede Palæstina, før 
diskussionerne blev politiske, og humøret hurtigt skiftede karakter. 
</p><p>
Ikke bare var de kamplystne, klare, opsatte. Som når deres ejermand havde 
fastspændt sin hjelm, iført sig sine handsker og rystede sine skuldre lige 
op til kampstart i thaibokseklubben Copenhagen Muay Thai på Østerbro. 
</p><p>
De kunne også være vrede, øjnene. Og adskillige gange før den fatale 
kulmination i weekenden trumfede vreden. En vrede, der flere gange fik 
myndighederne til at rynke brynene. 
</p><h3>
Manglede ikke noget 
</h3><p>
Omar Abdel Hamid el-Hussein blev født i København 11. september 1992 og 
voksede op sammen med en yngre bror og sine palæstinensiske forældre, der 
var kommet til Danmark efter at have boet i en palæstinensisk flygtningelejr 
i Jordan. 
</p><p>
Siden blev forældrene skilt, men el-Hussein og hans lillebror havde en normal 
opvækst, hvor de efter storebror Omars udsagn aldrig manglede noget, fremgår 
det af den personundersøgelse, som Kriminalforsorgen sidste år udarbejdede 
om Omar Abdel Hamid el-Hussein. 
</p><p>
Af undersøgelsen fremgår det også, at han havde et fint forhold til begge sine 
forældre og brugte tre af sine ni folkeskoleår i Jordan, før han gik i gang 
med en hf-uddannelse på VUC i Hvidovre. 
</p><p><b class="ext-link">SE TV </b><a class="embeddedlink" href="http://politiken.dk/tv/danmark_tv/ECE2549090/manu-sareen-vi-skal-vaere-bedre-til-at-konfrontere-unge-med-ekstreme-holdninger/">Manu Sareen: Vi skal være bedre til at 
konfrontere unge med ekstreme holdninger</a></p><p>
Kærligheden til fædrelandet stod altid centralt i palæstinensiskdanskerens 
bevidsthed, men tiden i Jordan fik el-Hussein til at engagere sig endnu mere 
i den palæstinensiske sag. 
</p><p>
Somme tider virkede han næsten »glødende«, når han diskuterede 
palæstinensernes sag, fortæller en ven, og sjældent lod han en chance for at 
tage del i en politisk diskussion om Palæstina passere. 
</p><p>
»Han var ikke bare sådan en, der slyngede ting ud. Han gik virkelig op i 
argumenter i forhold til Palæstina, og han kunne blive virkelig gal, hvis 
man havde en anden holdning end hans«, fortæller en tidligere 
klassekammerat. 
</p><h3>
I dårligt selskab 
</h3><p>
Tilfældigt er det derfor næppe heller, at el-Hussein foruden sine 
boksehandsker poserede iført et klassisk palæstinensisk tørklæde med sorte 
og hvide tern på plakaten til thaiboksestævnet Rising Starz den majdag i 
2010. Det var en symbolsk besked til hjemlandet. 
</p><p>
Det var heller ikke nogen tilfældighed, at han figurerede som hovednavn på 
plakaten. El-Hussein var dygtigere end de fleste. 
</p><p>
Som for så mange andre etniske minoritetsunge udgjorde klubben Copenhagen Muay 
Thai for el-Hussein et tiltrængt pusterum fra gadens skærmydsler. 
</p><p>
»Klubben har også et formål om at hjælpe de unge væk fra gaden. Jeg tænker 
også, at klubben på en måde var god for Omar«, siger boksekammeraten. 
</p><p>
Det gode var, at boksningen fyldte el-Hussein med selvtillid – 
klubkammeraterne var hans brødre. Det mindre gode blev, at ikke alle 
boksebrødrene kunne holde sig fra gaden. 
</p><p>
Det gjaldt ikke kun enkelte af klubkammeraterne, det gjaldt også el-Husseins 
barndomsvenner hjemme på Nørrebro. 
</p><p>
»Han kom i dårligt selskab, virkelig dårligt. Og de fik Omar med på at ryge en 
del fede. Det var klart ikke ham selv, der bare fra den ene dag til den 
anden begyndte at ryge meget hash«, siger en ven, der forklarer, at 
hashforbruget udviklede sig og i enkelte perioder nærmede sig et misbrug. 
</p><p>
»Han blev lokket i en fælde, og jeg troede egentlig, at han var for klog til 
at lade det ske. Men åbenbart ikke. Desværre«. 
</p><p>
Det smittede også af på skolegangen, hvor el-Hussein langtfra var en, der ikke 
kunne følge med. Han blev somme tider sur på sine klassekammerater eller 
lærere og kunne udvise en nærmest demonstrativ ligegyldighed, hvis timerne 
ikke sagde ham noget. 
</p><p>
»Men hallo, hvem har det ikke sådan? Det er sgu ikke sådan, at du kunne sige: 
Ham der bliver bare en <i>fucked up </i>terrorist. Slet ikke. Når han gad, 
så gad han virkelig«, siger den tidligere skolekammerat. 
</p><p>
Det samme gjaldt de mennesker, el-Hussein holdt af. 
</p><p>
»Han var en god dreng, færdig, slut«. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Den kvikke og antændelige 
mand endte som terrormistænkt</a></p><p>
El-Hussein var en enspænder, siger flere venner, og hans temperament kunne 
somme tider give visse opstartsvanskeligheder, når palæstinensiskdanskeren 
skulle indgå i nye sociale sammenhænge. 
</p><p>
Temperamentet og smagen for gadelivet skulle føre ham ud i mange problemer. 
Først blev han anholdt for besiddelse af hash, men slap angiveligt med en 
advarsel. Senere blev det til mere eller mindre spontane slagsmål på 
Nørrebro, før han kom i kontakt med bandemedlemmer, der »først tog ham ind 
og kort efter smed ham ud«, som en myndighedsperson formulerer det – en 
oplysning, der bekræftes af andre kilder. 
</p><p>
Den til tider utilregnelige unge mand forsøgte sig i flere grupperinger, men 
blev afvist som upålidelig, fortæller kidler i bandemiljøet. Det gjaldt 
ifølge Politikens oplysninger blandt andet hos den lokale bande Brothas. Det 
var i dette miljø, at sociolog og forfatter til flere bøger om udsatte unge 
mænd Aydin Soei i 2011 mødte en række Brothas-medlemmer i Mjølnerparken, 
herunder en ung Omar Abdel Hamid el-Hussein. 
</p><p>
»Jeg havde en socialarbejder fra det amerikanske ghettomiljø med, og mit 
indtryk var, at Omar var fascineret og søgende. Han virkede til at tage 
socialarbejderens ord til sig og begyndte at snakke om, hvordan muslimer dog 
kunne skyde på andre muslimer«, husker Soei. 
</p><h3>
Troskab til Islamisk Stat 
</h3><p>
Fra sin tilværelse i periferien af bandemiljøet blev el-Hussein siden anholdt 
for både våbenbesiddelse og vold. Han er således tidligere blevet anholdt i 
det københavnske natteliv med en 12 centimeter lang kniv – og har tilbragt 
en nat i politiets varetægt efter at være blevet pågrebet med et knojern 
udformet som et dødningehoved med en metalspids. 
</p><p>
Helt galt gik det, da el-Hussein 22. november 2013 havde været til 
hf-undervisning og, da skoledagen sluttede, hoppede på S-toget fra den 
nærliggende Hvidovre Station. 
</p><p>
Da toget klokken 15.10 nærmede sig Ny Ellebjerg Station, gik el-Hussein hen 
imod nogle unge mænd, som sad på et sæde og så på videoer på en telefon. Han 
havde taget en kniv frem, og uden varsel angreb el-Hussein den ene mand og 
påførte ham to 12-13 centimeter dybe stiksår. Bagefter truede 
palæstinensiskdanskeren andre med kniven, indtil toget nåede frem til 
stationen, hvor han stak af. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549069/thorning-intet-tyder-paa-at-gerningsmand-var-en-del-af-en-terrorcelle/">Thorning: Intet tyder på, at 
gerningsmand var en del af en terrorcelle</a></p><p>
Et splittet nævningeting frifandt el-Hussein i forhold til anklagemyndighedens 
tiltale, der lød på forsøg på manddrab, og han blev i stedet dømt for vold. 
Kombineret med tre tilfælde af ulovlig våbenbesiddelse gav det to års 
fængsel. 
</p><p>
Omar El-Hussein fortalte selv under retssagen, at han den pågældende dag havde 
røget hash og desuden led af angst og paranoia. 
</p><p>
Af konklusionen fra Kriminalforsorgens personundersøgelse af el-Hussein, der 
er optrykt i sagens dombog, fremgår det, at han beskrev sig selv som en 
»positiv, åben og social person, der er let at komme i kontakt med, og som 
har et roligt temperament«. El-Hussein fortalte desuden, at han ikke drak 
alkohol, men at han havde prøvet at ryge hash. Flere venner mener dog ikke, 
at han talte sandt om sit forhold til alkohol. 
</p><p>
I personundersøgelsen fremgår det også, at el-Hussein i forbindelse med 
tidligere domme havde været under Kriminalforsorgens tilsyn af to omgange. 
Det blev vurderet, at han havde behov for privat og social støtte og 
vejledning i forhold til private og sociale forhold, men ikke, at der var 
grund udføre en mentalundersøgelse. 
</p><p>
»Samlet set finder undertegnede ingen tegn, som kunne tyde på alvorlig psykisk 
sygdom, bortset fra en mistanke om misbrug af euforiserende stoffer«, hedder 
det i udtalelsen. 
</p><p>
Den manglende undersøgelse betød imidlertid ikke, at myndighederne stoppede 
med at interessere sig for el-Hussein. I Vestre Fængsel holdt man særligt 
øje med den aggressive fange, og PET udtalte lørdag, at el-Hussein var kendt 
af tjenesten og »inden for radaren«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548480/tre-spoergsmaal-vi-stadig-mangler-at-faa-svar-paa/">Tre spørgsmål, vi stadig 
mangler at få svar på</a></p><p>
Alligevel er noget gået under radaren. El-Hussein blev løsladt 30. januar i 
år, og spekulationerne gik i går på, at han blev radikaliseret under eller 
efter sit fængselsophold. I fængslet havde palæstinensiskdanskeren ifølge 
Politikens oplysninger adgang til en mobiltelefon, men om det er herfra, at 
den 22-årige mand fik adgang til ekstremistisk materiale, vides fortsat 
ikke. På samme måde er det uklart, om han i fængslet har mødt personer, der 
har påvirket ham. 
</p><p>
En kilde, der var venner med el-Hussein, bekræfter tilgengæld over for 
Politiken, at palæstinensiskdanskeren var indehaver af en facebookprofil, 
som lørdag klokken 15.24 – 9 minutter før angrebet mod kulturhuset 
Krudttønden – blev opdateret med følgende erklæring til Islamisk Stats 
leder: 
</p><p class=" bl-elem">
»Jeg sværger troskab til Abu Bakr og vil adlyde ham i modgang og medgang«. 
</p>	
</div>
</div></body></html>
