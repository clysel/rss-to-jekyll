---
layout:     post
title: 	    "Er nogle borgere skyldige, indtil det modsatte er bevist?"
post_author:	    
post_date:	    Fri, 01 May 2015 19:48:47 +0200
post_site:	    politiken.dk 
post_link:	    http://politiken.dk/indland/ECE2649032/er-nogle-borgere-skyldige-indtil-det-modsatte-er-bevist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dagen blev langt fra helt almindelig, da Badri Mohamoud sammen med fem andre 
mediedesignstuderende forrige tirsdag var på Kolding Bibliotek for at lave 
en promoveringsfilm til den lokale kickboxingklub Fighters Kolding. 
</p><p>
Filmen var et studieprojekt og på store hvide stykker papir havde gruppens 
medlemmer, to med iranske rødder, to med bulgarsk baggrund, en etnisk 
dansker og en enkelt, der oprindeligt er fra Somaliland, idéudviklet på 
filmen. På papirerne var der tegnet en række tændstikmænd, og flere steder 
havde de skrevet ordene ’<i>fight</i>’ og ’<i>fighters</i>’. </p><div class="art-quote article-box">
<p class="quote"/>
<blockquote>
<p class="quote-txt">
Det var her, det pludselig gik op for mig, hvor alvorligt det kan være at have 
en anden hudfarve i Danmark.
</p>
<p class="sender">
Badri Mohamoud, studerende 
</p>
</blockquote>
</div><p>
Men efter frokost dukkede to civilklædte betjente op. De havde fået en 
anmeldelse fra en bekymret borger, som var urolig for, at gruppen var ved at 
planlægge et terrorangreb. </p><p>
»Det var her, det pludselig gik op for mig, hvor alvorligt det kan være at 
have en anden hudfarve i Danmark. Jeg har aldrig i mit liv været så stiv i 
kroppen eller haft så lidt at sige, som da politiet stod der foran os«, 
skrev 22-årige Badri Mohamoud i et debatindlæg i Politiken om oplevelsen. 
</p><p><b class="ext-link">DEBATINDLÆG</b><a class="embeddedlink" href="http://politiken.dk/debat/ECE2646974/vi-blev-mistaenkt-for-terror-paa-et-bibliotek-i-kolding/">Vi blev mistænkt for terror på 
et bibliotek i Kolding </a></p><p>
På biblioteket fandt politiet hurtigt ud af, at gruppens foretagende var 
harmløst og gik derfor igen. Men for Badri Mohamoud var mødet med politiet 
et bevis på, hvor »paranoide politikerne gør befolkningen«. 
</p><p>
»Hvis det nu havde været Anders og fem af hans ’danske’ klassekammerater, 
havde den mistænkelige borger aldrig ringet til politiet«, skriver Badri 
Mohamoud, der efterlyser tillid fra det danske samfund: 
</p><p>
»Kun som én nation kan vi stå sammen på stærkeste vis - hverken hudfarve eller 
religion bør spille en rolle«. 
</p><h3>
Væltet printer skabte terrorfrygt og menneskejagt 
</h3><p>
Sidste år i slutningen af august blev Alisiv Ceran hovedperson i en veritabel 
menneskejagt i København. Den dengang 21-årige mand blev mistænkt for at 
være terrorist, da han sad i S-toget på vej til en eksamen på Københavns 
Universitet i faget ’krig mod terror’. 
</p><p>
Da hans taske med en medbragt printer væltede, gjorde det ham nervøs, fordi 
reglerne på Københavns Universitet kræver, at man har en funktionel printer 
med til en skriftlig eksamen, har han senere forklaret. 
</p><p>
Men hans nervøsitet og det faktum, at Alisiv Ceran sad og læste i en bog om 
globalisering og terrorisme, gjorde en medpassager så urolig, at hun 
kontaktede politiet, der eftersøgte Alisiv Ceran og offentliggjorde både 
signalement og billeder af ham fra overvågningskameraer, der blev gengivet i 
de danske medier. I de følgende timer afspærrede politiet en del af 
trafikken i hovedstaden i jagten på manden, der gemte sig på et 
handikaptoilet på universitetet, da det gik op for ham, at han var 
eftersøgt. Simpelthen for ikke at vække mere bekymring. 
</p><p><b class="ext-link">OFFER FOR POLITI- OG MEDIEJAGT</b><a class="embeddedlink" href="http://politiken.dk/indland/ECE2380165/offer-for-politi--og-mediejagt-jeg-vil-bare-gerne-vaere-gymnasielaerer/">Jeg vil bare gerne 
være gymnasielærer</a></p><p>
Alisiv Ceran ønsker i dag ikke at fortælle om sine oplevelser den dag for otte 
måneder siden og det, det gjorde ved ham. 
</p><h3>
Medierne knytter terrorisme til et bestemt udseende 
</h3><p>
Efter terrorangrebet i København i februar i år, opfordrede politiet borgere 
til at være ekstra opmærksomme på tegn på, at unge viste tegn på at være i 
fare for at blive radikaliserede og senere begå terror, og at man hellere 
måtte kontakte dem en en gang for meget end en gang for lidt. 
</p><p>
Men ifølge flere eksperter rejser blandt andet de to episoder spørgsmålet, om 
det er prisen, nogle herhjemme må betale for vores andres sikkerhed. Er de 
et direkte udtryk for den frygt, der har bredt sig for, at vi i Danmark 
bliver ramt af et nyt terrorangreb? Og er nogle borgere i det danske samfund 
simpelthen dømt til at være skyldige, indtil det modsatte er bevist? 
</p><p>
Ifølge Asta Smedegaard Nielsen, der har skrevet ph.d.-afhandling om 
tv-nyheders betydning for frygten for terror, bærer medierne en stor del af 
skylden for, at terrorfrygten bliver knyttet til bestemte mennesker, der har 
et bestemt udseende. 
</p><div class="art-quote article-box">
<p class="quote"/>
<blockquote>
<p class="quote-txt">
Både sprogligt og gennem billeder udpeges en gruppe mennesker, som bliver 
genkendelige for os på deres udseende, der bidrager til en stærk 
problematisk sammenknytning af terrorisme og mennesker med et bestemt 
udseende
</p>
<p class="sender">
Asta Smedegaard Nielsen, Københavns Universitet 
</p>
</blockquote>
</div><p>
For når journalister rapporterer om terror og terrormistanker, sker det meget 
ofte med en forudindtaget opfattelse af, at muslimer med nogle bestemte 
karakteristika står bag. </p><p><b class="ext-link">FRYGT ELLER REALISME?</b><a class="embeddedlink" href="http://politiken.dk/indland/fokus_danmark/fokus_terror/ECE2554913/frygt-eller-realisme-6-ud-af-10-forventer-ny-terror-inden-for-et-aar/">6 ud af 10 forventer ny 
terror inden for et år</a></p><p>
Fænomenet kaldes racialisering, fortæller Asta Smedegaard Nielsen, som peger 
på, at ord som islamist, muslim, indvandrer og andengenerationsindvandrer i 
dækningen af terrorrelaterede sager bliver brugt i flæng og vilkårligt 
erstatter hinanden. 
</p><p>
Samtidig bliver historierne illustreret med billeder af mennesker med et 
mellemøstligt udseende - også selvom de ikke har noget med sagerne at gøre. 
Derfor kan man godt tale om, at visse mennesker i visse situationer vil 
blive opfattet som skyldige, indtil det modsatte er bevist, mener hun. 
</p><p>
»Både sprogligt og gennem billeder udpeges en gruppe mennesker, som bliver 
genkendelige for os på deres udseende, der bidrager til en stærk 
problematisk sammenknytning af terrorisme og mennesker med et bestemt 
udseende«, siger Asta Smedegaard Nielsen og fortsætter: 
</p><p>
»Man kan tale om, at der bliver tilskrevet mennesker, der har de her træk, et 
terrorpotentiale«. 
</p><h3>
Racialisering kan have racistiske konsekvenser 
</h3><p>
I sin ph.d. har Asta Smedegaard Nielsen undersøgt medierne, og ikke 
modtagerne. Men hun påpeger, at italesættelsen i medierne er så massiv, at 
få modtagere fuldstændig vil kunne frasige sig at blive påvirket af den. 
</p><p>
»Den måde at opfatte terrortruslen på kan have racistiske konsekvenser. Det så 
vi blandt andet i august sidste år med ham den studerende, der væltede sin 
printer i S-toget. Hans udseende var en medvirkende årsag til, at han blev 
udsat for en menneskejagt«, siger hun. 
</p><p>
Asta Smedegaard Nielsen peger på, at journalister, der dækker terror bør lade 
automatreaktionerne ligge og overveje, om det er nødvendigt for at fortælle 
historien, at de fortæller om en person er ‘indvandrer’, ‘muslim’, ‘af anden 
etnisk baggrund’ eller andre betegnelser, der generaliserer unødigt. 
</p><p>
»Det skulle nødigt være sådan, at det at bevæge sig rundt i det offentlige rum 
uden at risikere at blive mistænkeliggjort er noget, der er forbeholdt hvide 
mennesker«, siger hun. 
</p><h3>
Professor: Vi er forgabt i forskelle og blinde for ligheder 
</h3><p>
Henrik Erdman Vigh er professor i antropologi ved Københavns Universitet. Han 
har tidligere forsket i racialisering og skriver i øjeblikket på en bog om 
radikalisering. Ifølge ham er de episoder, som Alisiv Ceran og Badri 
Mohamoud har været ude for et udtryk for, at forskelle har gjort danskerne 
blinde for ligheder. 
</p><p>
»Nu om dage er vi så forgabt i forskelle, at vi glemmer lighederne. Vi taler 
så meget om kulturelle, etniske og religiøse forskelle, at det virker som 
totalt adskilte verdener, når folk er kulturelt forskellige fra os. Derfor 
glemmer vi, at vi faktisk deler mere end det, der er forskelligt«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/zubairhussain/ECE2380553/hvor-laenge-skal-vi-lade-os-intimidere-af-frygten-for-terror/">Hvor længe skal vi lade os 
intimidere af frygten for terror?</a></p><p>
Henrik Erdman Vigh mener, vi skal fokusere mere på det, der forbinder os som 
mennesker. 
</p><p>
»Havde situationen på Kolding Bibliotek været, at seks unge, der ikke så 
anderledes ud, sad og tegnede, havde vi synes, det var skønt og set det som 
et eksempel på, at vores velfærdssamfund fungerer«, siger han og fortsætter: 
</p><p>
»Men fordi der er nogle andre etniske kulturelle udtryk på spil, bliver den 
gode, nærmest perfekte situation noget, der er farligt for os«. 
</p><h3>
Forskellene bider sig fast og bliver virkelighed 
</h3><p>
Henrik Erdman Vigh mener, vi som samfund skyder os selv i foden med vores 
overdrevene fokus på forskelligheden. Det ødelægger muligheden for at vi som 
samfund knytter os tættere sammen, mener han og understreger, at han 
ikke afviser, at der kan være et problem i forhold til radikalisering og den 
form for hyperpolitiserede islam, som terrorangreb kan stamme fra. 
</p><p>
Men det er et problem, at vi gør alle varianter af forskellighed til et 
problem, siger han og peger på den politiske debat, som en af synderne, 
siger han. 
</p><p>
»Der har været 20 år, hvor man politisk set har slået plat på etniske og 
kulturelle forskelle. Hvis vi skal det her til livs, skal der opstå en 
modbevægelse, hvor vi begynder at være inkluderende«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/filosofferne/ECE2465296/det-er-ikke-svaert-at-definere-terrorisme/">Det er ikke svært at definere 
terrorisme</a></p><p>
Antropologiprofessoren peger på, at Omar el-Husseins angreb på København i 
februar fejlagtigt blev udlagt som et terrorangreb med en dybere forankring 
i det danske samfund. 
</p><p>
»Der er en panik for, at der er nogen iblandt os, som ikke hører til her og 
som vil os ondt«, siger Henrik Erdman Vigh. 
</p><h3>
Integrationsminister efterlyser nuancering og eftertænksomhed 
</h3><div class="art-quote article-box">
<p class="quote"/>
<blockquote>
<p class="quote-txt">
Når medierne konstant skriver om terror, og man ikke selv kender nogen 
indvandrere, men kun læser om dem i medierne, så er det klart, at det er med 
til at skabe en diskurs omkring muslimer og indvandrere
</p>
<p class="sender">
Manu Sareen, integrationsminister (R) 
</p>
</blockquote>
</div><p>
Hverken Politiets Efterretningstjeneste (PET) eller Rigspolitiet har tal for, 
hvor ofte personer med anden etnisk baggrund end dansk bliver mistænkt for 
terror og udsættes for situationer, som dem Badri Mohamoud eller Alisiv 
Ceran har været ude for. </p><p>
Tal på omfanget har den radikale integrationsminister Manu Sareen heller ikke. 
Men han har selv prøvet at blive stoppet på gaden udelukkende på grund af 
sin hudfarve. Og den slags episoder er der mange af, påpeger han. 
</p><p>
»Det er sindssygt ubehageligt, og det fylder rigtig meget i de unges liv at 
blive mistænkeliggjort på grund af etnicitet. Og hvis man i forvejen synes, 
at det danske samfund er imod en og i forvejen er på vej til at være i 
opposition til det, så er sådan noget med til at give endnu et skub i den 
retning«, siger han. 
</p><p>
Også Manu Sareen peger på, at både medier og politikere har et stort ansvar 
for, at Alisiv Ceran, Badri Mohamoud og andre bliver udsat for situationer, 
hvor de uretmæssigt mistænkes for og associeres med terror. 
</p><p>
»Når medierne konstant skriver om terror, og man ikke selv kender nogen 
indvandrere, men kun læser om dem i medierne, så er det klart, at det er med 
til at skabe en diskurs omkring muslimer og indvandrere«, siger han. 
</p><p class=" bl-elem">
»Vi er nødt til at appellere til eftertænksomhed og nuancering. Også i 
debatten. Vi er nødt til at få noget proportionalitet ind. Langt, langt, 
langt de fleste indvandrere eller muslimer har jo intet med terror at gøre. 
Og jeg tror, hvis jeg skal være helt ærlig, at det er de færreste 
terrorister der, hvis nu de ville planlægge et angreb, ville sidde på et 
bibliotek og gøre det«, siger Manu Sareen. 
</p>	
</div>

</div></body></html>
