---
layout:     post
title: 	    "Novos nye milliardfabrik fremtidssikrer blødermedicin"
post_author:	    Mie Stage
post_date:	    Thu, 07 May 2015 03:00:10 +0000
post_site:	    ing.dk 
post_link:	    http://ing.dk/artikel/novos-nye-milliardfabrik-fremtidssikrer-bloedermedicin-175911
---
<html><body><div><section class="body">
			<p>Novo Nordisks produktion og salg af blødermedicin går strygende, og nu bygger medicinalvirksomheden en 7.500 m2 stor fabrik, som kommer til at koste 1,5 mia. kroner at opføre.</p>
			<p>Den forventes at stå klar i 2020, hvor den i første omgang skal overtage en allerede eksisterende fabriks arbejde med at dyrke og oprense proteinet til NovoSeven, som er virksomhedens største bløderpræparat.</p>
			<p>Det får således blodet til at størkne hos de ca. 4.000 patienter på verdensplan, som har fået konstateret hæmofili med inhibitorer, og derfor danner antistoffer mod den gængse blødermedicin, fortæller Ulla Sidelmann, Corporate Vice President for Biopharm API Management.<br/>
			<figure class="plugin right zoomable"><img data-original-image="http://ing.dk/sites/ing/files/novo1.jpg" src="http://ing.dk/sites/ing/files/styles/w1120_media_right/public/novo1.jpg?itok=TXsJ0JiP" alt=""/><figcaption> Visualisering af den nye fabrik. <cite>Foto: Novo Nordisk</cite></figcaption></figure><br/>
			»Det bliver en cellekulturfabrik, som får samme processer som vores gamle fabrik, vi allerede har i Kalundborg. Vi tager udgangspunkt i mere moderne udstyr, men det bliver samme slutprodukt,« siger hun.</p>
			
			<p><aside class="plugin right box">
			   Hæmofili: De mest almindelige former for blødersygdom er hæmofili A og B. Hæmofili A og B rammer næsten kun mænd. Sygdommene ligner hinanden og giver ofte led- og muskelblødninger.<br/>
			Hæmofili skyldes mangel på faktor i blodet. Faktorer - eller koagulationsfaktorer - er de blodkomponenter, der får blodet til at størkne. Når der mangler faktor i blodet, betyder det, at blodet ikke størkner på normalvis, hvorfor blødninger ikke stopper. Der er 12 faktorer i det menneskelige blod, og de benævnes med romertal.<br/>
			Har man hæmofili A, mangler man faktor VIII i blodet. Har man hæmofili B, mangler man faktor IX.<br/>
			Hæmofili A rammer 1 ud af 10.000, og hæmofili B rammer 1 ud af 50.000.<br/>
			De sjældne blødersygdomme omfatter mangel på faktor I, II, V, VII, X, XI, XII eller XIII.<br/>
			<em>Kilde: Danmarks Bløderforening</em>
			</aside><br/>
			Virksomheden omsætter i dag for 10 mia. kroner af midlet NovoSeven og sidder tungt på markedet inden for denne niche. Så når den gamle fabrik efter rykket har fået en opgradering, vil der også blive plads til de nye varianter af blødermedicin, som Novo Nordisks forskningsenhed har i pipelinen. For eksempel går udviklingen hen imod langtidsvirkende medicintyper, så patienterne ikke skal have injiceret stoffet helt så ofte.</p>
			<p>Foruden faktor VII-produktet satser Novo Nordisk på et faktor VIII-produkt, som gives til patienter med hæmofili A, som er den mest almindelige blødersygdom, der rammer 1 ud af 10.000 mennesker, primært mænd.</p>
			
			<p>Den nye facilitet vil blive udstyret med tre 5.000 liters dyrkningstanke, hvor proteinet bliver produceret i BHK-celler (babyhamsternyreceller, red.) fra cellebanken til dyrkning og herefter oprensning i en række søjler.</p>
			<p>»Her har det også været vigtigt for os, at de nye produktionslinjer bliver så fleksible som muligt. Skal vi senere køre nye molekyler ind til produktion, kan vi bruge de samme tanke, men rensningen kunne godt se anderledes ud,« siger Ulla Sidelmann.</p>
			<p>I 2011 tog Novo Nordisk desuden første spadestik til en ny påfyldningsfabrik, som formulerer og frysetørrer bl.a. NovoSeven. Fabrikken står nu færdig og er ved at blive kvalificeret.</p>
		</section>
		  </div></body></html>
