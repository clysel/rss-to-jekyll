---
layout:     post
title: 	    "Portræt: »Det mest berømte menneske, som ingen kender«, vil igen være præsident"
post_author:	    
post_date:	    Sun, 12 Apr 2015 08:02:55 +0200
post_site:	    politiken.dk 
post_link:	    http://politiken.dk/udland/int_usa/ECE2624261/portraet-det-mest-beroemte-menneske-som-ingen-kender-vil-igen-vaere-praesident/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00927/Hillary_Clinton-b-_927630w.jpg" alt="1965. Den 17-årige student Hillary Diane Rodham i årbogen fra Park Ridge High School. Samme år begynder hun på eliteuniversitetet for kvinder, Wellesley. - Foto: AP (arkiv)"/></div>
<p class="caption ">
<span class="f-img-caption">1965.</span> Den 17-årige student Hillary Diane Rodham i årbogen fra Park Ridge High School. Samme år begynder hun på eliteuniversitetet for kvinder, Wellesley. - Foto: AP (arkiv)
</p>
</div>
<div class="art-quote article-box">
<p class="quote"/>
<blockquote>
<p class="quote-txt">
Jeg kunne selvfølgelige været blevet hjemme og have bagt småkager og drukket te
</p>
<p class="sender">
Hillary Clinton 
</p>
</blockquote>
</div><p>
Det er USA’s dårligst bevarede hemmelighed, der bliver afsløret, når Hillary 
Clinton i dag ventes at erklære, at hun igen vil gå efter posten som USA’s 
præsident. 
</p><p>
Efter nederlaget til Barack Obama i 2008, genopfandt Clinton sig selv politisk 
i rollen som hans udenrigsminister. 
</p><p>
Mens det republikanske primærvalg på forhånd ligner et blodigt masseslagsmål, 
er den tidligere udenrigsminister, senator og præsidentfrue stort set det 
eneste troværdige bud på en demokratisk kandidat. 
</p><p>
Nu skal amerikanerne igen tage stilling til, hvad de mener om den nu 67-årige 
kvinde, der i de sidste 25 år har været en af de mest kontroversielle 
personer i amerikansk politik. En kvinde, der på én gang er en af verdens 
mest gennemlyste figurer, og samtidigt, med sine egne lidt kokette ord, er 
»det mest berømte menneske, som ingen kender«. 
</p><p>
En kvinde, der helt fra sin tid som studerende blev set som en kommende 
toppolitiker, men måtte ad mange omveje for at nå dertil. 
</p><p><b class="ext-link">LÆS OM RYGTERNE</b><a class="embeddedlink" href="http://politiken.dk/udland/ECE2622815/rygterne-svirrer-er-det-nu-hillary/">Rygterne svirrer: Er det nu, 
Hillary?</a></p><h3>
Uforskammet student 
</h3><p>
Forvirringen er i høj grad hendes egen fortjeneste. Gennem årene har 
amerikanerne set så mange ansigter af Hillary, at de har svært ved at 
skelne, hvilke der er papmachemasker, og hvilke der er kød og blod. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Hillary_Clinton-a-_927629w.jpg" alt="" border="0"/><span class="caption"><span class="f-img-caption">1982. 
</span>Bill Clinton tabte i 1980 sit førsteb genvalg i Arkansas. To år senere kunne Clinton-parret imidlertid atter flytte ind i guvernørboligen. Foto: AP (arkiv)</span></span>
På en måde symboliserer Hillary Clinton det had-kærlighedsforhold, som mange 
udlændinge har til det amerikanske samfund, der på én gang er så storslået 
og spændende og så brutalt og ubarmhjertigt. 
</p><p>
På den ene side er Hillary Clinton eksponent for noget uudholdeligt 
destruktivt i moderne politik. At politikere er blevet koldt kalkulerende 
maskiner, der samler sig efter meningsmålinger i stedet for at dele sig 
efter anskuelser. Hun er disciplineret og fokuseret i stedet for at lade 
rulle i årerne. 
</p><p>
Et moralsk tvivlsomt fornuftsægteskab med de finansfyrster, der har 
finansieret hendes valgkampagner, hvor man taler om de fattigste, men i 
realiteten står vagt om de mest velstillede og magtfuldes privilegier. 
Hillary er politikeren som celebrity med et dynastisk krav på magten. 
</p><p>
På den anden side beundrer mange hendes karakterstyrke og grit. 
</p><p>
Efter tre årtiers konstante angreb på hendes person - ofte med en skarp 
sexistisk klinge - på hendes hår, hendes venner, hendes tøj, hendes 
personlighed og hendes ægteskab, så står hun der stadig. Efter en offentlig 
ydmygelse med hendes mands utroskab oprullet for åbent tæppe og et politisk 
nederlag til Barack Obama, er hun vendt tilbage. En fighter, der aldrig 
giver op. 
</p><p><b class="ext-link">SE TV-KLIP</b><a class="embeddedlink" href="http://politiken.dk/tv/udland/ECE2260715/hillary-clinton-besvarer-skoangreb-med-humor/">Hillary Clinton besvarer skoangreb med 
humor</a></p><p>
Hillary Diane Rodham blev båret frem på frakkeskøderne af den amerikanske drøm 
i de buldrende efterkrigsår – alt kunne lade sig gøre for den, der ville. 
Hendes far trak sig fra små kår op ved hårrødderne med en lille 
tekstilvirksomhed i Chicago til det pæne middelklassekvarter Park Ridge og 
tjente nok til at kunne sende Hillary og hendes to brødre på universitetet. 
Hans datter blev optaget på eliteuniversitet, Wellesley, der er forbeholdt 
unge kvinder. <span class="img-contimg-fl-left"><img class="image inlineLightBox" src="http://multimedia.pol.dk/archive/00927/Hillary_Clinton-g-_927633y.jpg" alt="" border="0"/><span class="caption"><span class="f-img-caption">1992. 
</span>Bill Clinton trykker sine tilhængeres hænder foran parlamentet i Little Rock, da det på valgaftenen står klart, at han bliver USA's 42. præsident. Hillary og Tipper Gore ser til. Foto: J. Scott Applewhite / AP (arkiv).</span></span></p><p>
Ved Hillarys dimissionen i 1969 talte senator Edward Brooke – en sort 
republikaner – pænt om, at det skam var meget spændende med ungdomsoprør og 
protester, men at man også skulle anerkende de fremskridt, der er sket. 
</p><div class="art-fakta article-box">
<h4 class="">
Hillary Clinton</h4>
<div class="fakta-body" data-buildingblock="embedded_factboxlink">
<p><b>Født</b> 26. oktober 1947. Opvokset i Park Ridge, en forstad til 
Chicago. 
</p><p><b>Uddannet</b> jurist fra Yale (1973). 
</p><p><b>Gift</b> med Bill Clinton (1975). 
</p><p><b>Førstedame</b> i delstaten Arkansas 1979-81 og 83-92, og USA’s 
førstedame 1993-2001, mens Bill Clinton var hhv. guvernør og præsident. 
</p><p><b>Tabte</b> kampen som demokratisk præsidentkandidat til Obama i 2008. 
</p><p class=" bl-elem"><b>Senator</b> fra delstaten New York 2001-09 og udenrigsminister 09-13. 
</p>
</div>
</div><p>
Han fik et svar fra den 21-årige studentertaler Hillary Rodham, der gik langt 
ud over tidens grænse for det uforskammede. </p><p>
Du har svigtet, gamle mand, lød budskabet, hvis man skræller den høflige 
fernis af. Vi er ikke interesserede i din forståelse, men i at du tager dig 
sammen og skaber forandringer. En ny generation skulle sigte langt højere 
end <i>business as usual</i>. 
</p><p>
»Det herskende, tilpassende, konkurrenceprægede karriereliv, der desværre nu 
inkluderer universiteterne, er ikke et liv for os. Vi leder efter en mere 
umiddelbar, givende og gennemtrængende livsform«, sagde Hillary, mens 
senatoren så til, dampende af raseri over at være smidt på historiens 
mødding af ’en snothvalp’. 
</p><p>
Trods den åbenlyse inspiration fra datidens Nye Venstre-bølge er talen, der 
bragte den unge student i Time Magazine, typisk for Hillary Clintons 
politiske modus operandi. Relativt moderat set med tidens briller, fokuseret 
på forandring og konfrontatorisk, så det klodser. 
</p><h3>
Briller med colabundsglas 
</h3><p>
Bill og Hillary Clinton er ofte blevet beskrevet som et fornuftsægteskab, men 
det har lignet en alt andet end rationel beslutning for Hillary at flytte 
til delstaten Arkansas i 1974 med sin kæreste. »Er du blevet vanvittig?«, 
spurgte hendes venner. 
</p><p>
Efter sin eksamen blev Hillary en del af den lille gruppe i Washington, der 
forberedte en rigsretssag mod præsident Nixon, som imidlertid selv gik af, 
før sagen kom i gang. Hun var hastigt på vej op af spiraltrappen i 
hovedstadens elfenbenstårn og stod til at blive en del af fremtidens 
demokratiske parti med sin egen politiske karriere. 
</p><p>
Alt det lagde den selvstændige, sofistikerede og ambitiøse Hillary Rodham væk 
og valgte at blive Bill Clintons kone langt ude på bøhlandet. 
</p><p>
Den eneste forklaring, der rigtigt giver mening, er den, der per definition 
ikke giver mening: kærlighed. Eller med Hillarys mere prosaiske ord: »Jeg 
vidste bare, at jeg altid var gladere sammen med Bill end uden«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Hillary_Clinton-e-_927632y.jpg" alt="" border="0"/><span class="caption"><span class="f-img-caption">2011. 
</span>Udenrigsminister Clinton følger sammen med toppen af Det Hvide Hus bekymret billederne fra det hold kommandosoldater, der er udsendt for at dræbe Osama bin laden. Foto: Peter Souza / Det Hvide Hus / AP (arkiv)</span></span>
1970’erne som kulturel epoke var midt i 70’erne ikke rigtigt nået til 
Arkansas, og Hillary passede dårligt ind. Selv hendes nye svigermor syntes, 
at det var en underlig kludedukke, Bill havde slæbt med hjem. »Hillary var 
anderledes. Ingen make-up. Briller med colabundsglas. Brunt hår uden anstrøg 
af frisure. Hun var stille, kølig og svær at komme i kontakt med«, skrev 
Bills mor, Virginia Kelley, i 1982. 
</p><p>
Da Bill blev delstatens guvernør i 1978, blev Hillary en markant anderledes 
førstedame end sine forgængere, der havde passet pligterne med at beværte 
guvernørboligens gæster og klippe snore over ved velgørende arrangementer. 
</p><p><b class="ext-link">LÆS OMTALE AF SELVBIOGRAFI </b><a class="embeddedlink" href="http://politiken.dk/kultur/boger/ECE2316792/hillary-clintons-memoirer-vil-blive-koebt-af-mange-og-laest-af-faa/">Hillary Clintons 
memoirer vil blive købt af mange og læst af få</a></p><p>
Hun tog del i politikudviklingen i sin mands delstatsregerin, og passede 
samtidig et job i Arkansas’ mest prestigefulde advokatfirma. 
</p><p>
Mange borgere rynkede på næsen af kvinden, der havde beholdt sit pigenavn, og 
med årene måtte Hillary gå på kompromis. Colabundene blev udskiftet med 
kontaktlinser. Tøjet blev mere konservativt og håret permanentet – og en dag 
hed hun pludselig Clinton. En forandring, hun accepterede som et vilkår for 
at være gift med guvernøren ud fra logikken om, at Paris er vel en messe 
værd. 
</p><h3>
Radikal feminist 
</h3><p>
Det kan være vanskeligt at begribe i dag, men da Hillary Clinton trådte ind på 
den nationale scene, da Bill stillede op som præsidentkandidat i 1991, blev 
hun portrætteret som ’radikal feminist’. Hun lagde ikke skjul på sine 
planer om at være mere end til pynt i sin mands kommende regering, og især 
én kommentar var med til at sætte hende i bås i mediernes fortælling som en 
farlig frigjort kvinde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_mv14/ECE2425610/hillary-gaar-til-kamp-for-kvindelige-kolleger/">Hillary går til kamp for 
kvindelige kolleger</a></p><div class="art-quote article-box">
<p class="quote"/>
<blockquote>
<p class="quote-txt">
Jeg vidste bare, at jeg altid var gladere sammen med Bill end uden
</p>
<p class="sender">
Hillary Clinton 
</p>
</blockquote>
</div><p>
»Jeg kunne selvfølgelige været blevet hjemme og have bagt småkager og drukket 
te«, snerrede hun irriteret, da en journalist spurgte, om hendes 
selvstændighed var et problem for hendes mands karriere. Det blev opfattet 
som en arrogant nedgørelse af hjemmegående husmødre. </p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Hillary_Clinton-d-_927631y.jpg" alt="" border="0"/><span class="caption"><span class="f-img-caption">2015. 
</span>Hillary holdt i marts en tale hos Center for American Progress. Siden har rygterne svirret om at Hillary på snart var klar til at erklære sit kandidatur til at blive USA's næste præsident. Foto: Pabla Martinez / AP (arkiv)</span></span>
Aldrig tidligere har en præsidentkandidats kone spillet så stor en rolle i en 
valgkamp, som Hillary gjorde i 1992. Hun blev en stærkt polariserende figur, 
som den republikanske højrefløj elskede at hade, mens hun forgæves forsøgte 
at gennemføre hans sundhedsreform. 
</p><p>
Hillary stod også i centrum for flere af de skandalesager, der prægede Bill 
Clintons regerings første tid. 
</p><h3>
Kræver ubetinget loyalitet 
</h3><p>
Skandalerne har sået en mistillid i Hillary Clinton og betyder, at hun kun 
stoler på en mindre inderkreds af rådgivere, der har bevist deres ubetingede 
loyalitet. 
</p><p>
Hun holder alle informationer så tæt til kroppen, at det ligner kronisk 
hemmelighedskræmmeri. For nylig blev det afsløret, at hun i 
udenrigsministertiden sendte sine emails fra en privat server i stedet for 
den officielle emailadresse, som ministeriet arkiverer. Hun mener, at alt 
kan og vil blive brugt imod hende, og at den mindste sag kan udvikle sig til 
en stor skandale, når først det, hun kaldte »en højreorienteret 
sammensværgelse«, begynder at rode rundt. 
</p><p><b class="ext-link">LÆS OM SAGEN</b><a class="embeddedlink" href="http://politiken.dk/udland/ECE2582116/clinton-jeg-begik-fejl-ved-at-bruge-privat-e-mail/">Clinton: Jeg begik fejl ved at 
bruge privat e-mail</a></p><p>
Således også den allerstørste skandale om Bill Clintons forhold til 
praktikanten Monica Lewinsky, der ad snørklede bifloder var en udløber af 
Whitewater- undersøgelserne. En sag, der trods den offentlige ydmygelse – 
eller måske netop derfor – blev Hillarys genfødsel som politiker. 
</p><p class=" bl-elem">
Pludselig var hun populær. Hun fik stort set posten som senator foræret af 
demokraterne i New York og satte den kurs, der i dag igen sender hende ind i 
kampen om Det Hvide Hus. Denne gang ikke som Bill Clintons kone, men som en 
rundere og mere erfaren udgave af den studentertaler, der for mere end 45 år 
siden drømte om at forandre verden. 
</p>	
</div>

</div></body></html>
