---
layout:     post
title: 	    "Test-tur i Tesla: Langtur på strøm kræver tålmodighed"
post_author:	    
post_date:	    Mon, 23 Mar 2015 08:27:09 +0100
post_site:	    politiken.dk 
post_link:	    http://politiken.dk/forbrugogliv/biler/ECE2594625/test-tur-i-tesla-langtur-paa-stroem-kraever-taalmodighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Helt elektrisk med tilbagekøbsgaranti </h4>
<div class="fakta-body" data-buildingblock="embedded_factboxlink">
<p>
Tesla designer og fremstiller elektriske køretøjer og komponenter. På 
verdensplan har Tesla leveret over 50.000 elektriske biler til kunder. Model 
S er designet som elbil fra grunden og verdens hurtigst accelererende 
personbil. 
</p><p>
Tesla Model S fås fra 550.000 kroner. Tesla har netop indført en 
tilbagekøbsgaranti i Danmark og tilbyder at købe Model S tilbage til 50 
procent af grundprisen efter tre års ejerskab. 
</p><p class=" bl-elem">
Model S kan oplades på 20-30 minutter i Teslas superchargere. Indtil videre er 
der 400 anlæg med 2.200 superchargere til rådighed i Europa, Nordamerika og 
Asien, og netværket udbygges løbende. 
</p>
</div>
</div><div class="art-fakta article-box">
<h4 class="">
5 tip til elbilister </h4>
<div class="fakta-body" data-buildingblock="embedded_factboxlink">
<p><b>1.</b> Planlæg turen hjemmefra. Få oversigt over alternative 
lademuligheder, download f.eks. plugsurfing.com på din smartphone. 
</p><p><b>2. </b>Sæt ekstra tid af i rejseplanen til forsinkelser, hvis du er ude på 
en ny og ukendt rute. 
</p><p><b>3.</b> Medbring et stik, der kan bruges i en almindelig stikkontakt i det 
land, du skal besøge. Hellere en langsom opladning end ingen opladning. Vælg 
hoteller med lademulighed. 
</p><p><b>4. </b>Lad være med at køre om kap med andre kække bilister. Hold et 
konstant tempo – sæt fartpiloten til. 
</p><p><b>5.</b> Nyd turen – sig til dig selv, at det er godt for miljøet og for din 
indre ro at rejse på denne måde. 
</p><p class=" bl-elem">
Kilde: Annie og Hans Peter Hviid 
</p>
</div>
</div><p>
»Styr den indre drengerøv. Tag det roligt, nyd turen og lad være med at køre 
om kap med de store Audi’er og BMW’er«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/ECE2531506/nu-lader-teslas-elbiler-paa-dieselvej/">Nu lader Teslas elbiler på 
Dieselvej </a></p><p>
Det lyder måske som et sært råd fra en mand med en luksuslimousine, der rykker 
fra 0-100 km/t på under 6 sekunder. Men Hans Peter Hviid ved, at det 
lyndræner batteriet i en elbil at fare frem i trafikken, og den slags er der 
ikke råd til, når man gerne vil til Sydfrankrig i en Tesla S85 uden for 
mange og lange opladninger undervejs. 
</p><p>
Som nybagte elbil-ejere så Annie og Hans Peter Hviid det som en udfordring at 
tage en to-ugers tur til Sydfrankrig med opladninger af bilen undervejs i 
Teslas såkaldte superchargere. Her tager en opladning kun 20-30 minutter, og 
så er superchargernes 120 kilowatt endda gratis at bruge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2520648/nu-kan-elbilister-tanke-stroem-paa-faergen/">Nu kan elbilister tanke strøm 
på færgen</a></p><p>
»I en almindelig bil bruger vi typisk omkring 4.000 kroner til brændstof på at 
køre til Frankrig og hjem igen, så der er da penge at spare«, fortæller 
parret, som bor i en lejlighed i København og har hus i Montpezat nær 
Toulouse. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Energi-fr_s_afsl_re_922056w.jpg" alt="" border="0"/><span class="caption"><span class="f-img-caption">sladrehank. 
</span>Energifrås afsløres omgående på informationsdisplayet foran føreren. Her var det lidt for fristende at give nogle af de andre biler baghjul. Privatfoto</span></span>
Teslas avancerede informationssystem kan sagtens vise vej til forskellige 
typer ladestandere, men som novicer i elbilkørsel følte de sig mest trygge 
ved at have en køreplan med hjemmefra med 200-250 kilometer mellem hver 
supercharger. 
</p><p/><p>
Turen mod syd svulmede til 2.950 kilometer, dels på grund af et par 
forretningsmøder undervejs, dels fordi superchargerne især i Frankrig ikke 
altid ligger på den direkte rute mod målet. 
</p><h3>
Pause med burger og vafler 
</h3><p>
Første stop er Teslas nye supercharger i Køge, som har solpaneler på taget. 
Her er 12 ladepladser, og Hviid-parret falder straks i snak med en anden 
Tesla-ejer, som er i gang med at tanke strøm. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/K_ge_Supercharger_J_922059x.jpg" alt="" border="0"/><span class="caption"><span class="f-img-caption">solstik. 
</span>Det nye hurtiglader-anlæg ved Køge har solceller på taget og kapacitet til 12 biler ad gangen. En fuld opladning tager 30 minutter. Privatfoto</span></span>
»Der er et helt særligt fællesskab mellem Tesla-ejere. Vi udveksler erfaringer 
og hjælper hinanden med gode råd. I starten vinkede vi også til hinanden på 
vejene, men nu er vi blevet så mange, så det gør vi ikke længere«, fortæller 
Hans Peter Hviid, som er partner i en konsulentvirksomhed, der bl.a. 
arbejder med energioptimering. 
</p><p>
Han er Elvis-fan, så det passer ham også helt fint, at et af de næste stop, 
hurtigladestationen i Randers, ligger lige ved Graceland-museet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2440270/elbilister-faar-flere-muligheder-for-at-lade-bilen-hurtigt-op/">Elbilister får flere 
muligheder for at lade bilen hurtigt op</a></p><p>
»Vi kunne høre musikken allerede ved ladestanderen og nåede at besøge museet 
og nyde en burger, mens bilen blev ladet op«, fortæller Hans Peter Hviid. 
</p><p>
Turen gennem Tyskland risikerer at blive burger-inficeret, for her ligger 
mange af superchargerne lige ved en Burger King. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Burger_King_Busdorf_922055x.jpg" alt="" border="0"/><span class="caption"><span class="f-img-caption">opladning. 
</span>Første ladestation syd for den danske grænse ligger ligesom flere andre i Tyskland lige ved Burger King. Mens bilen tanker strøm, lader føreren op med kaffe og en varm vaffel med softice. Privatfoto</span></span>
»Jeg har dog sværere ved at modstå deres belgiske vafler med softice«, 
indrømmer Hans Peter Hviid, som synes, at det er passende og ikke spor 
generende med en pause for hver 200-250 kilometers kørsel – uanset hvilken 
bil man kører i. <br/><br/><br/></p><h3>
Energikrise i Frankrig 
</h3><p>
Rejsen fortsætter fint gennem Holland og Belgien. Der er typisk mellem 4 og 12 
opladere til rådighed på supercharger-stationerne, og parret har aldrig 
oplevet, at der var kø. Ydermere åbner der hele tiden flere ladestationer 
rundt omkring i Europa, hvilket Hans Peter Hviid følger med i på Teslas 
hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2429618/ny-tesla-faar-brugt-salget-til-at-eksplodere/">Ny Tesla får brugt-salget til 
at eksplodere</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/French_connection_J_922057w.jpg" alt="" border="0"/><span class="caption"><span class="f-img-caption">Forbindelse. 
</span>Det danske ladekabel til hjemmebrug har et stik med tre ben. Det passer ikke i franske stikkontakter. Et dansk hunstik leveret med luftpost blev sat på et kabel med et fransk hanstik. Privatfoto</span></span>
Men i Frankrig går det galt med energiforbruget. Afstanden mellem to 
superchargere på ruten er 285 kilometer. Det burde ikke være et problem for 
en Tesla, når man kører behersket, men et snevejr kræver ekstra strøm af 
batteriet, og turen til hotellet, som parret har booket sig ind på, kræver 
en uventet omvej på 40 kilometer. Batteriprognosen er ved at være kritisk, 
især da bilen næste morgen vil være iskold og dermed bruge mere energi. 
</p><p>
Et almindeligt stik kan heller ikke afværge energikrisen: 
</p><p>
»Hotellets egen stikkontakt kan ikke forenes med vores danske kabelstik. Og en 
yderligere omvej til et Renault-værksted med oplader til elbiler giver 
heller ikke gevinst. Renaults el-biler bruger nemlig et andet system end det 
Type 2 stik, vi har med og normalt bruger på offentlige ladestandere«, 
fortæller Hans Peter Hviid. 
</p><p>
Han er ikke superstolt af rejsehistoriens næste kapitel: Den hvide Tesla må op 
på Renault-værkstedets ladvogn og transporteres til den næste supercharger. 
</p><p>
Heldigvis på Teslas regning, for elbilfirmaet dækker indtil videre udgifterne, 
hvis man på grund af uforudsete problemer kører tør for strøm på vej til en 
supercharger. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/P__ladet_af_Renault_922061x.jpg" alt="" border="0"/><span class="caption"><span class="f-img-caption">Energikrise.Lidt 
</span>ydmygende med en tur på ladet af en Renault for at blive fragtet til den næste hurtigoplader ... Privatfoto</span></span>
»Det ville være smart, hvis flere hoteller havde opladningsstik og 
markedsførte sig på, at man kan lade sin elbil op, mens man overnatter«, 
mener Hans Peter Hviid. 
</p><p>
Vel fremme i huset i Montpezat får Tesla’en en længere hvilepause, mens Annie 
og Hans Peter Hviid venter på at få tilsendt et dansk trepolet hunstik, som 
så blev forenet med et fransk hanstik. Kun på den måde kan det medbragte 
ladekabel sættes i en fransk stikkontakt, så bilen kan blive klar til 
hjemturen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2423527/nu-kommer-super-batteriet-der-lades-70-procent-op-paa-to-minutter/">Nu kommer super-batteriet, der 
lades 70 procent op på to minutter</a></p><p>
»Vi er forsigtige og forudseende på turen ud. På hjemrejsen er vi mere 
afslappede og vover endda at springe er par superchargere over, da bilens 
computer fortæller os, at der er strøm nok til at nå videre«, siger Hans 
Peter Hviid. 
</p><h3>
Sladrer om kørestil 
</h3><p>
Hans Peter Hviid er begejstret bruger af Teslas teknik og sikkerhedsudstyr, 
som løbende opdateres. Hvis man f.eks. kommer for tæt på bilen foran, 
bremser Tesla’en automatisk ned og holder afstand ved hjælp af den 
indbyggede radar. Og når han er væk fra bilen, kan han via en app på sin 
smartphone tjekke bilens placering og batteristatus og fjernbetjene 
varmeanlægget, soltaget m.m. 
</p><p>
Annie Hviid fremhæver bilens bakkamera, der gør det lettere at få det 5 meter 
lange og over 2 meter brede køretøj bakset ind på en p-plads. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Opladning_hjemme_i__922060w.jpg" alt="" border="0"/><span class="caption"><span class="f-img-caption">temposkift. 
</span>Ved huset i Sydfrankrig oplades Teslaen i en stikkontakt i garagen. Her tager en fuld opladning 12 timer. Privatfoto</span></span>
»Jeg bruger det også til at holde øje med, om der kommer cyklister bagfra i 
tæt bytrafik«, fortæller hun. 
</p><p>
Bilens computer sladrer også minutiøst om kørestil og strømforbrug. På turen 
til Frankrig og hjem igen når bilen i snit 4 kilometer på 1 kWh, og det er 
ejerne godt tilfreds med. 
</p><p>
De regner dog ikke med at bruge Tesla’en som fast transportmiddel til 
Sydfrankrig – det går hurtigere med fly. Men til halvlange ture i Danmark og 
Tyskland er elbilen ideel, mener de. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2420579/tesla-bliver-mere-selvkoerende---og-endnu-hurtigere/">Tesla bliver mere selvkørende 
- og endnu hurtigere</a></p><p>
Det var især Hans Peter Hviid, som var tændt på at udskifte deres Fiat Punto 
med en Tesla. Han forhørte sig grundigt om bilen hos Tesla-ejere og og 
tjekkede firmaets udvikling og forretningspartnere ud. 
</p><p>
Annie Hviid kunne ikke helt se, hvad de skulle med en bil til omkring 700.000 
kroner, mens parrets børn og svigerbørn var mere positivt stemt: 
</p><p class=" bl-elem">
»De er meget miljøbevidste – og de vil vældig gerne låne vores elbil«, slutter 
parret. 
</p>	
</div>
</div></body></html>
