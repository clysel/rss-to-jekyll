---
layout:     post
title: 	    "Risikoråd: De røde lamper blinker på boligmarkedet"
post_author:	    
post_date:	    Fri, 27 Mar 2015 17:53:24 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2607162/risikoraad-de-roede-lamper-blinker-paa-boligmarkedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Netop som regeringen opjusterer sit skøn for væksten i dansk økonomi, der for 
alvor er på vej ud af krisen, advarer et risikoråd nedsat af selvsamme 
regering om, at boligmarkedet risikerer at styre mod en ny, ødelæggende 
krise. 
</p><div class="art-fakta article-box">
<h4 class="">
Det Systemiske Risikoråd</h4>
<div class="fakta-body" data-buildingblock="embedded_factboxlink">
<ul><li class=" bl-elem">Lars Rohde (formand), direktør i Nationalbanken </li></ul><ul><li class=" bl-elem">Michael Dithmer, departementschef i Erhvervs- og Vækstministeriet </li></ul><ul><li class=" bl-elem">Sophus Garfiel, departementschef i Økonomi- og Indenrigsministeriet </li></ul><ul><li class=" bl-elem">Martin Præstegaard, departementschef i Finansministeriet </li></ul><ul><li class=" bl-elem">Sigriður Benediktsdóttir, afdelingschef i Seðlabank Islands 
(uafhængig ekspert) </li></ul><ul><li class=" bl-elem">Peter Schütze, tidligere direktør i Nordea (uafhængig ekspert) </li></ul><ul><li class=" bl-elem">Torben M. Andersen, professor ved Aarhus Universitet (uafhængig ekspert) </li></ul><ul><li class=" bl-elem">Per Callesen, direktør i Nationalbanken </li></ul><ul><li class=" bl-elem">Ulrik Nødgaard, direktør i Finanstilsynet </li></ul><ul class=" bl-elem"><li class=" bl-elem">Karen Dortea Abelskov, kontorchef i Finanstilsynet </li></ul></div>
</div><p/><p>
Den historisk lave rente er måske nok med til at sætte gang i økonomien, men 
den betyder også, at risikoen for ødelæggende problemer er »skærpede«, lyder 
konklusionen efter et møde i Det Systemiske Risikoråd, der opfordrer til 
»agtpågivenhed«. 
</p><p>
»Der er tale om en usædvanlig kombination, som ikke er set tidligere, med 
ekstraordinært lave renter, stigende boligpriser og konjunkturfremgang«, 
lyder det i en konklusion fra dagens møde i det 10 mand store råd, der er 
nedsat i kølvandet på finanskrisen for at holde vågent øje med systemiske 
risici på det finansielle område. 
</p><p>
»Det kan afføde uhensigtsmæssig adfærd i form af overdreven risikotagning og 
risikoillusion blandt låntagere og kreditinstitutter, og der kan ske 
opbygning af systemiske risici i form af bl.a. uforholdsmæssig høj 
udlånsvækst og uforholdsmæssigt store prisstigninger på bolig- og 
erhvervsejendomsmarkedet«, lyder det videre fra risikorådet. 
</p><p>
De seneste års prisstigninger på især boligmarkedet i København har bragt de 
reale priser tæt på 2005-niveauet, bemærker rådet. Det sker blandt andet, 
fordi renteniveauet i dag er cirka 2,5 procentpoint lavere end i 2005. Også 
på landsplan forventer mange, at boligpriserne vil stige, viser indikatorer. 
Og det kan være farligt: 
</p><p>
»Udbredte forventninger om prisstigninger kan lede til en mere risikofyldt 
adfærd hos både låntagere og kreditinstitutter og kan have en 
selvforstærkende effekt«. 
</p><p><b>Vil begrænse afdragsfri lån</b></p><p>
Flere eksperter har advaret om, at afdragsfrie lån og rentetilpasningslån gør 
husholdningerne sårbare. I udgangspunktet betyder det blot, at den enkelte 
husholdning risikerer at skulle stramme livremmen ind. Men de risikable lån 
er så udbredte, at det kan ramme privatforbruget og mange andre dele af 
samfundsøkonomien mærkbart. 
</p><p><b class="ext-link">LÆS MERE</b><a class="embeddedlink" href="http://politiken.dk/fasttrack/ECE2604619/grafik-tre-faktorer-der-understoetter-prisstigningerne-paa-boligmarkedet/">Grafik: Tre faktorer der 
understøtter prisstigningerne på boligmarkedet</a></p><p>
»Det er vigtigt, at de finansielle virksomheder er opmærksomme på de risici, 
der kan opbygges ved længerevarende meget lave renter. Det er særlig 
vigtigt, at penge- og realkreditinstitutter anvender en tilpas forsigtighed 
i kreditgivningen i forhold til belåning af fast ejendom, især ved lån med 
variabel rente og afdragsfrihed«, lyder det videre fra risikorådet. 
</p><div class="art-quote article-box">
<p class="quote"/>
<blockquote>
<p class="quote-txt">
Forslaget om at nedsætte lånegrænsen for alle afdragsfrie lån er blevet mere 
aktuelt nu, da renten er faldet yderligere
</p>
<p class="sender">
Det Systemiske Risikoråd 
</p>
</blockquote>
</div><p/><p>
På baggrund af advarslen opfordrer Det Systemiske Råd endnu engang til, at der 
sættes grænser for, hvor stor en del af et lån, der kan være afdragsfrit. Og 
rådet skærper tonen. 
</p><p>
»Forslaget om at nedsætte lånegrænsen for alle afdragsfrie lån er blevet mere 
aktuelt nu, da renten er faldet yderligere, siden henstillingen blev 
fremsat. Afdragsfrihed i kombination med det nu endnu lavere renteniveau 
giver mulighed for at opbygge høj gæld og alligevel have en meget lav 
ydelse. Det øger risici for overdreven gældsætning«, konkluderer rådet. 
</p><p><b>Formand er medskyldig </b></p><p>
På paradoksal vis er det risikorådets egen formand, nationalbankdirektør Lars 
Rohde, der har været med til at tilvejebringe de lave renter, som nu er med 
til at skabe usikkerhed. Det er nemlig ham, der de seneste måneder gentagne 
gange har sænket den toneangivende rente. 
</p><p>
Det er sket som Lars Rohdes kamp for at svække den danske krone, hvis 
fastkurspolitik over for euroen har været under pres, fordi investorerne har 
kastet sig over den lille mønt fra Danmark.
</p><p>
På den baggrund føler nationalbankdirektøren sig formentlig »lidt spaltet«, 
siger professor Jesper Rangvid fra handelshøjskolen CBS i København, der 
stod i spidsen for den store undersøgelse af finanskrisen i Danmark
</p><p>
»Rohde sidder lidt med to kasketter. I hvert fald skal han forsøge at opfylde 
to mål, som umiddelbart strider mod hinanden. Det er da svært både at sikre 
fastkurspolitikken og sikre den finansielle stabilitet«, siger han.
</p><p>
Andelen af afdragsfri lån udgør mere end halvdelen af det samlede udlån inden 
for boliglån.
</p><p class=" bl-elem"><b class="ext-link">LÆS MERE</b><a class="embeddedlink" href="http://politiken.dk/oekonomi/ECE2603526/risikable-boliglaan-giver-pengepolitikkens-vogtere-graa-haar/">Risikable boliglån giver 
pengepolitikkens vogtere grå hår</a></p>	
</div>
</div></body></html>
