---
layout:     post
title: 	    "Udvalg anbefaler at sende beklædnings- og tekstiluddannelser ud af København"
post_author:	    
post_date:	    Tue, 12 May 2015 15:26:47 +0200
post_site:	    politiken.dk 
post_link:	    http://politiken.dk/kultur/ECE2665850/udvalg-anbefaler-at-sende-beklaednings--og-tekstiluddannelser-ud-af-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA </h4>
<h5>
UDVALG </h5>
<div class="fakta-body" data-buildingblock="embedded_factboxlink">
<p><b/><b>Uddannelses- og</b> Forskningsministeriet nedsatte i efteråret 2014 et udvalg, der skulle komme med forslag til, hvordan færre uddannede fra de danske design- og arkitektuddannelser ender i ledighed. </p><p><b>Ud over flytning</b> af flere designlinjer, herunder mode og tekstil, anbefaler udvalget, at man skærer 10 procent i antallet af optagne arkitektstuderende. Der bør desuden indføres obligatoriske praktikforløb, øget efteruddannelse og mere fokuseret forskning, lyder det i anbefalingerne. </p><p class=" bl-elem"><b>Rapporten,</b> ’Fremtiden for arkitektur og design’, kan ses på ufm.dk.</p>
</div>
</div><p>
Hovedstaden har det hele. Modeuge, modedesignere, modeorganisationer og 
modestuderende. 
</p><p>
Lidt endnu i hvert fald. 
</p><p>
Et udvalg nedsat af Uddannelses- og Forskningsministeriet anbefaler at flytte 
afdelingen for mode- og tekstiluddannelse, der i dag ligger under 
Designskolen på Det Kongelige Danske Kunstakademis Skoler for Arkitektur, 
Design og Konservering (KADK) på Holmen i København. Uddannelserne skal 
ifølge anbefalingen flytte til Kolding Designskole. På den måde vil Kolding 
Designskole kunne koncentrere sig om mode, mens arkitektur bliver hovedfokus 
på Arkitektskolen i Aarhus, og KADK i København har fokus på hhv. arkitektur 
og øvrigt design. 
</p><p>
Men modebranchen kritiserer forslaget, for er vi ikke i fuld gang med at 
markedsføre København som en international modeby? 
</p><p>
»For en modebranche med dybe rødder i hovedstanden er det vigtigt, at der 
findes designuddannelser i byen. Derfor er forslaget meget bekymrende«, 
siger direktør Eva Kruse fra netværksorganisationen Danish Fashion 
Institute, der tæller 125 modevirksomheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2663442/dansk-stjernedesigner-er-en-del-af-fransk-modes-inderste-kredse/">Dansk stjernedesigner er en 
del af fransk modes inderste kredse</a></p><p>
Brancheorganisationen Dansk Mode og Tekstil deler bekymringen, ligesom flere 
andre aktører i branchen har protesteret over forslaget. Studerende 
demonstrerede for nylig mod forslaget ved modebranchens egen prisuddeling, 
Elle Style Awards, og mere end 1.000 har vist deres utilfredshed via grupper 
på Facebook. 
</p><p>
Ambitionerne om at markedsføre Danmark som en mode- og designnation har været 
en fast del af skiftende regeringer og regionalpolitikeres dagsorden. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis København skal være den modeby, vi jo har besluttet, at det skal være, er 
det enormt vigtigt at have en modeuddannelse i byen
</p>
<p class="sender">
Mads Nørgaard, designer 
</p>
</blockquote>
</div><p>
Så sent som i januar gik Erhvervs- og Vækstministeriet og Vækstforum for 
Hovedstaden sammen om at medfinansiere fonden Design Societ y, der med en 
række designorganisationer ved roret skal styrke design- og modeerhvervene i 
Danmark og bidrage til vækst og eksport gennem modeuger, modekonferencer og 
designbaserede uddannelser i hovedstaden.</p><p>
En af de designere, der er bekymret over forslaget om at lukke 
københavnerafdelingen, er Mads Nørgaard, der siger, at en vigtig synergi 
mellem branche og studerende kan stå for skud: 
</p><p>
»Hvis København skal være den modeby, vi jo har besluttet, at den skal være, 
er det enormt vigtigt at have en modeuddannelse i byen«, siger han. 
</p><h3>
Designudvalg uden modefolk 
</h3><p>
Uddannelsesminister Sofie Carsten Nielsen (R) nedsatte i efteråret 2014 
udvalget, der havde til opgave at finde ud af, hvordan færre dimittender fra 
de danske design- og arkitektuddannelser kan ende i ledighed. Udvalgets 
anbefalinger på mode- og tekstilområdet vedrører to bachelor- og to 
kandidatuddannelser. Udvalget anbefaler også at skære 20 procent i optaget 
til designuddannelserne . 
</p><p>
I alt vil 135 studerende i København blive berørt af en eventuelt flytning til 
Kolding. Men også uddannelserne ved KADK’s øvrige afdelinger bliver berørt, 
idet mange studerende i dag arbejder tæt sammen på tværs af linjerne, så en 
tekstildesigner eksempelvis samarbejder med en møbeldesigner, har flere 
studerende påpeget. 
</p><p>
Foruden udvalgsformand Merete Eldrup, adm. direktør for TV 2, blev seks 
personer udpeget til at sidde i udvalget, herunder direktører for bl.a. et 
byggefirma, en tegnestue og en virksomhed, der laver digitalt design. 
Repræsentanter med forankring i modebranchen glimter ved deres fravær, 
bemærker Eva Kruse, men ifølge udvalgsformanden er det ikke årsagen til, at 
man er gået hårdere til mode- og tekstillinjen end til de andre områder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/ibyenprisen/ECE2621565/mads-noergaard-der-er-en-ny-type-koebenhavner/">Mads Nørgaard: Der er en ny 
type københavner</a></p><p>
»Vi har ikke været blinde for den vinkel (moden, red.), men vi har ikke kunnet 
tale med enhver aftager hele vejen rundt«, siger Merete Eldrup og forklarer 
anbefalingen: »Der er for mange steder, man uddanner for små hold. Vi 
spørger, om det er ikke er bedre at lave større miljøer, der kan give en 
større kritisk masse, der også kan tiltrække bedre undervisere«. 
</p><p>
Men den konkurrence, der i dag er mellem designskolerne i København og 
Kolding, er nødvendig for talentudviklingen, lyder det fra flere. 
</p><p>
»Dansk mode drives især af de mere konfektionsbaserede virksomheder, men vi 
har brug for også at lave enere og lave de designere, der også arbejder mere 
akademisk med faget«, siger Eva Kruse. 
</p><p>
I eksempelvis Belgien har den førende modeskole dog i årevis været den i 
Antwerpen, ikke i hovedstaden, Bruxelles. 
</p><h3>
Kun anbefalinger 
</h3><p><i class=" bl-elem">Hvor er det så vigtigt, at der ligger en modeuddannelse i netop København?</i></p><p>
»Det at have en modedesignuddannelse på et kunstakademi sammen med arkitekter 
og industrielle designere er med til at positionere mode på en anden måde i 
samfundet, end når det ligger på en professionsskole, og man må forvente, at 
det også giver et andet grundlag for uddannelsens indhold«, siger Eva Kruse, 
der også fraråder, at man skærer i antal optagne: 
</p><p>
»Der skal mange igennem, før der kommer en Jean Paul Gaultier eller en Henrik 
Vibskov«, som hun siger. 
</p><p>
Udvalgsanbefalinger er dog kun anbefalinger, understreger Merete Eldrup, der 
nu har lagt rapporten på undervisnings- og forskningsministerens bord. 
Ministeriet oplyser, at man nu vil gå i dialog med KADK for at få indspark 
til anbefalingerne, før man træffer en endelig beslutning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2484272/dansk-designer-vil-lave-ortopaedisk-korrekte-hoejhaelede-sko/">Dansk designer vil lave 
ortopædisk korrekte højhælede sko</a></p><p>
Selv om studerende og undervisere offentligt har kritiseret anbefalingerne, 
venter ledelsen på KADK med at kommentere de konkrete forslag, til efter de 
har været i dialog mod ministeriet og har fået indtryk af, »hvor meget de 
kan forvente at at blive hørt«. 
</p><p>
»Det er useriøst at starte en stoleleg om de samme få studiepladser i Kolding 
og København, når der er brug for et kritisk blik på det samlede udbud af 
beslægtede uddannelser«, siger rektor Lene Dammand Lund. Hun henviser til, 
at rapporten viser en »eksplosion i uddannelser, der er beslægtet med de 
kunstneriske«. Uddannelser, der blandt andet tæller linjer på VIA Design 
(tidligere Teko) i Herning og designlinjer på Københavns Erhvervsakademi, 
der begge er professionsuddannelser kendt for at fokusere mindre på det 
kunstneriske: 
</p><p class=" bl-elem">
»Det giver anledning til en debat om, hvordan vi udvider markedet for 
designydelser. Jeg tror, at det er de kunstneriske uddannelser, der skal 
bane vejen«. 
</p>	
</div>

</div></body></html>
