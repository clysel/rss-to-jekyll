---
layout:     post
title: 	    "Frygt eller realisme? 6 ud af 10 forventer ny terror inden for et år"
post_author:	    
post_date:	    Thu, 19 Feb 2015 22:30:36 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554913/frygt-eller-realisme-6-ud-af-10-forventer-ny-terror-inden-for-et-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
64 procent af danskerne vurderer, at det er sandsynligt eller meget 
sandsynligt, at Danmark bliver udsat for et terrorangreb igen inden for det 
næste år. 
</p><p>
Kun 13 procent opfatter det som usandsynligt eller meget usandsynligt. Det 
viser en ny måling blandt 1.199 respondenter foretaget af Megafon for 
Politiken og TV2. 
</p><p><b class="ext-link">LÆS REKONSTRUKTION </b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutter</a></p><p>
Megafon har stillet det samme spørgsmål siden 2001, og aldrig før er truslen 
vurderet så høj som nu. 
</p><p>
Tilbage i 2001 efter 9/11 svarede 19 procent, at terror indenfor næste år var 
sandsynligt. I 2006 under Muhammedkrisen var det 39 procent, i 2010 var 
tallet kun 14 procent og efter Charlie Hebdo-angrebet i Paris i januar var 
det 55 procent. 
</p><h3>
»Ingen kan garanteres danskerne sikkerhed«
</h3><p>
Justitsminister Mette Frederiksen (S) roser danskernes realisme, men minder om 
den begrænsede risiko for den enkelte dansker. 
</p><p><b class="ext-link">FAKTA </b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Her er regeringens plan mod terror</a></p><div class="art-quote article-box">
<p class="quote"/>
<blockquote>
<p class="quote-txt">
Truslen mod Danmark som helhed er alvorlig, men risikoen for terror mod den 
enkelte dansker er ifølge PET stadig begrænset
</p>
<p class="sender">
Mette Frederiksen (S), justitsminister 
</p>
</blockquote>
</div><p>
»Tallene fortæller, at danskerne forholder sig realistisk til den verden, vi 
desværre lever i. Truslen mod Danmark som helhed er alvorlig, men risikoen 
for terror mod den enkelte dansker er ifølge PET stadig begrænset. Når vi er 
mange, som holder fast i det vigtige i at beholde vores livsform og hverdag 
i Danmark, så er det fordi alternativet er uoverskueligt og forkert. 
Terroren er grufuld, når den rammer. Men hvis ikke vi passer på, så er den 
ødelæggende for os. Terrorister vil gerne få os til at ændre adfærd. Det må 
vi ikke lægge under for«, siger Mette Frederiksen og tilføjer: </p><p>
»Ingen af os kan garantere danskerne deres sikkerhed, men vi gøre alt hvad vi 
kan for at skabe så meget tryghed og sikkerhed som muligt. Derfor fremlægger 
vi nu en stor terrorplan«. 
</p><h3>
Demokratiet sejrer ved at snakke 
</h3><p>
Mikkel Thorup, der er lektor i idehistorie ved Aarhus Universitet, ser 
sundhedstegn i tallene. De viser, at vi er forberedt på et eventuelt angreb. 
Op til weekendens angreb har talt så meget om truslen, at vi bedre kunne 
håndtere begivenheden. 
</p><p>
»Vores samtale er en form for beredskab. Det feje angreb slår os med rædsel, 
men ikke med forundring, så vi slår lamslåede tilbage. Vi har brugt langt 
tid på at diskutere Muhammedtegninger og truslen der fulgte, så vi er i 
stand til at sætte det ind i en fortælling, og derfor bliver vi ikke ramt af 
frygt i en ekstrem form.«, siger Mikkel Thorup. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2554238/terroreksperter-om-12-punktsplan-teatertorden-og-defensivt/">Terroreksperter om 12 
punktsplan: »teatertorden« og »defensivt«</a></p><p>
Han mener, at grunden til, at terror ikke fungerer mere effektivt overfor 
demokratier er, at vi allerede har talt om muligheden for angreb, inden det 
kommer. 
</p><p>
»Terror forsøger at sprede frygt, men fordi vi har allerede har talt så meget 
om muligheden for et angreb, så får den sjældent den effekt. Demokratiet er 
stærkt fordi det før, under og efter et angreb snakker løs. Demokratiets 
stærkeste handling er at fortsætte med at snakke. På den måde kommer vi ud 
på den anden side uden at ændre os grundlæggende«, vurderer Mikkel Thorup. 
</p><h3>
Den enkeltes adfærden ændres ikke 
</h3><p>
Carsten Bagge Laustsen, der er lektor ved Institut for Statskundskab på Aarhus 
Universitet, tror heller ikke, at danskernes vurdering af sandsynligheden 
for terror vil smitte af på deres adfærd. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2554400/regeringen-vil-tillade-aflytning-uden-retskendelse-i-udlandet/">Regeringen vil tillade 
aflytning uden retskendelse i udlandet</a></p><p>
»Man kan godt forvente, at der kommer et terrorangreb uden at forvente, at det 
rammer en selv. Attentaterne var rettet mod symbolske mål – en der har 
tegnet Muhammed og et medlem af den jødiske menighed – der var ikke tale en 
katastrofiske terror rettet mod den bredere befolkning, som den vi så i 
London, Madrid og New York. Derfor vil folk nok heller ikke at ændre adfærd 
efter weekendens angreb«, siger han. 
</p><h3>
Terrorpakker kan dæmpe frygt 
</h3><p>
Men angrebet kan godt påvirke samfundet på andre måder, siger Carsten Bagge 
Laustsen, der peger på de 12 tiltag mod terror, som regeringen præsenterede 
i går kun få dage efter angrebet i København. 
</p><p>
»Efter terrorangreb ser man typisk hurtige terrorpakker, som nok handler om at 
bekæmpe terror, men som også er symbolsk politik, der handler om at skabe en 
tiltro til, at staten er handlekraftig og kan varetage folks sikkerhed. Et 
terrorangreb er en radikal udfordring af statens voldsmonopol«, siger 
Carsten Bagge Laustsen. 
</p><p class=" bl-elem">
»Terrorpakker kan dæmpe folks frygt, der på mange måder er en irrationel 
størrelse. Risikoen for at dø af et bistik eller æselspark er stadigvæk 
større end risikoen for at dø af terror. Der er masser af andre ting, man 
kunne bruge pengene på, hvis man gjorde det ud fra en kalkule om begrænse 
antallet af dødsfald«. 
</p>	
</div>
</div></body></html>
