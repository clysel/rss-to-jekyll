---
layout:     post
title: 	    "Slap af: Selv jernmænd skal kravle, før de kan gå"
post_author:	    
post_date:	    Fri, 27 Feb 2015 07:30:20 +0100
post_site:	    politiken.dk 
post_link:	    http://politiken.dk/motion/ECE2564572/slap-af-selv-jernmaend-skal-kravle-foer-de-kan-gaa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 gear til jernmænd</h4>
<div class="fakta-body" data-buildingblock="embedded_factboxlink">
<p><b>1. Den glade amatør</b></p><p>
Start småt. Vælg en tiendedel af en jernmand. Et par badebukser, en cykel, der 
kan køre, og et par løbesko – og du er i gang. Nogle få træningsgange om 
ugen op til stævnet vil gøre underværker. 
</p><p><b>2. Den kloge lærling</b></p><p>
Træn til OL-distancen eller halv jernmand, og mærk alvoren. Våddragten bliver 
nødvendig. Mange vil opgradere cyklen til landevejsracer. Regelmæssig 
træning er nødvendig. 
</p><p><b>3. Den fulde jernmand</b></p><p>
Tager du skridtet fuldt ud, får du sikkert behov for en lettere cykel, for 
eksempel en enkeltstartscykel. Træning bliver en stor del af din hverdag. 
Hver dag. Find alle triatlonstævnerne her 
</p><p class=" bl-elem"><a class=" bl-elem" target="_blank" href="http://www.trikalender.dk">www.trikalender.dk</a></p>
</div>
</div><p>
Ironman Copenhagen, Øresund Tri (halv distance) og Havne Tri ved Islands 
Brygge er udsolgt. Dansk Triatlon Forbund har nu over 10.000 medlemmer, en 
firedobling siden 2010. Drømmen om en jernmand – 3,8 km svømning, 180 km 
cykling og 42,2 km løb – har godt fat i danskerne. 
</p><p>
Men vent med den dyre cykel og træningslejren. Find glæden ved sporten, og gør 
dine erfaringer med skift, inden du går efter fuld plade, 
jernmandsdistancen, lyder formaningerne fra dem, der har forstand. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/triatlon/ECE2371746/tri-eksperten-spis-din-ironman-i-smaa-bidder/">Tri-eksperten: Spis din Ironman 
i små bidder</a></p><p>
»Prøv at lave et stafethold, som så deler en halv eller en hel jernmand. En 
anden mulighed er at starte med en lille motionstri, for eksempel 400 meter 
svømning, 20 km cykling, 4 km løb. Hvis man kan mærke, hjertet banker 
hurtigere efter det, kan man sætte distancerne op«, siger Kim Damgaard, 
medejer af Challenge Denmark, landets nyeste triatlonstævne på hel og halv 
jernmandsdistance, der også kan gennemføres som stafethold. Stævnet har 
premiere 13. juni i Herning og Billund, og der er under 200 startnumre 
tilbage af de 1.700 pladser. 
</p><h3>
Træt af tri 
</h3><p>
»Selv om vi gerne vil sælge startnumre, er det vigtigere for os, at folk får 
en god oplevelse og kommer tilbage til sporten år efter år. Alt for mange 
siger: »Det gør jeg aldrig nogensinde mere«, når de kommer over målstregen. 
Det er synd«, siger Kim Damgaard. 
</p><p>
Samme holdning har Dansk Triatlon Forbund. Her ønsker direktør og sportschef 
Morten Fenger at flytte fokus fra cv-triatleterne, der sætter resten af 
livet på standby, mens de bruger et år på at klare en jernmand, hvorefter 
det er slut. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/triatlon/ECE2373055/jernmaendene-er-blevet-bloedere-nu-vil-de-have-familien-med/">Jernmændene er blevet blødere: 
Nu vil de have familien med</a></p><p>
»Folk er stadig meget fikserede på ideen om at lave den her ene jernmand. Vi 
vil meget hellere have, at triatlon bliver en sport, man dyrker hele livet. 
Fordi den har elementer af fællesskab, og fordi det er en fantastisk 
fleksibel sport, hvor du får trænet alle kroppens muskler og får oplevelser 
samtidig«, forklarer han. 
</p><p>
Forbundet har siden 2012 udviklet Danske Invest DM Tri-serien, som er 
kortdistancetriatlon af høj kvalitet. Her konkurrerer verdensstjerner side 
om side med nybegyndere i sporten. I år afvikles det fem steder i Danmark. I 
juni har Dansk Triatlon Forbund også premiere på to stævner målrettet 
firmaet eller vennekredsen. 
</p><h3>
Start med en halv 
</h3><p>
Også fra KMD Ironman Copenhagen, hvortil de 3.000 startnumre for længst er 
udsolgt, lyder rådet, at en jernmand skal starte blødt, for eksempel med et 
KMD 4:18:4 (400 m svømning/18 km cykling/4 km løb), som Ironman afholder i 
fem byer i løbet af sommeren. 
</p><p>
»17 procent af vores deltagere i Ironman har startet karrieren med KMD 4:18:4, 
og det samme gælder for 20 procent af dem, der kører halv jernmand«, 
forklarer Thomas Veje Olsen, direktør for Ironman Denmark. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2366276/motionsredaktoeren-til-havsvoemning-crawlkongen-endte-som-strandvasker/">Motionsredaktøren til 
havsvømning: Crawlkongen endte som strandvasker</a></p><p>
Han har selv gennemført fire jernmænd, og han kan kun anbefale, at man inden 
sin første lange får prøvet kræfter med den halve distance. 
</p><p>
»En ting er at træne for sig selv. Noget andet er at deltage i et stævne med 
skift, og det kan man kun lære ved at prøve det. En halv jernmand tager 
brodden af nervøsiteten, så du virkelig kan nyde det, den dag du skal lave 
fuld ironman«, siger Thomas Veje Olsen. 
</p><p>
En af Danmarks største triatleter gennem tiderne, Torbjørn Sindballe, går også 
ind for principperne om at kravle, før man kan gå. I hans firma, Running26, 
der træner motionister, kan man mærke, at folk er begyndt at forstå 
budskabet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2260061/britt--vil-vaere-ironman-jeg-kan-godt-loebe-langt--aabenbart/">Britt vil være ironman: »Jeg 
kan godt løbe langt – åbenbart«</a></p><p>
»Vi har flere triatlontræningsforløb end nogensinde. Men færre vil lave en 
jernmand med det samme. I stedet går de efter at få en grundform og lære at 
svømme, så de kan klare en motionstriatlon eller en olympisk distance (1.500 
m/40 km/10 km, red.) i god stil«, siger Torbjørn Sindballe, der mener, at en 
fuld jernmandsdistance skal bygges op over flere år. 
</p><p>
»Jernmand er et livsmål. Noget, du forbereder dig til at gøre en gang i livet. 
Det kræver prioritering og planlægning, hvis du skal have en god oplevelse«. 
</p><p>
I Danmarks største triatlonklub, tri club denmark, mærker man dog stadig et 
entydigt sug mod jernmanden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2404464/test-dig-selv-er-du-afhaengig-af-traening/">Test dig selv: Er du afhængig 
af træning?</a></p><p>
»Det er prestigen ved den lange distance, der driver folk, om man kan lide det 
eller ej«, forklarer daglig leder og træner Brian Overkær. 
</p><p>
Den største udfordring for de fleste nye jernmænd er svømningen. Når den 
begynder at komme på plads, er den næste hurdle, at de træner alt for meget. 
Så der ikke bliver tid til restitution mellem anstrengelserne. 
</p><p>
»De frygter, at de ikke kan gennemføre. Derfor træner de for meget«, siger 
Brian Overkær: »Vi opfordrer dem til at træne færre timer, men med kvalitet. 
7-10 målrettede timer om ugen er bedre end bevidstløs mængdetræning«. 
</p><p class=" bl-elem">
Han anbefaler vordende jernmænd at finde et træningsfællesskab, der kan 
bibeholde begejstringen. 
</p>	
</div>
</div></body></html>
