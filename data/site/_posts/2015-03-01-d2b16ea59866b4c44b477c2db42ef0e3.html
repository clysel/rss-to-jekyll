---
layout:     post
title: 	    "Nyindkøb bremser Brøndbys opblomstring"
post_author:	    
post_date:	    Sun, 01 Mar 2015 10:17:05 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2568210/nyindkoeb-bremser-broendbys-opblomstring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Brøndby-træner Thomas Frank krøllede sit solbrune ansigt sammen – i lige dele 
irritation over den lavthængende aftensol og premierenederlaget til FC 
Midtjylland. 
</p><p>
Og så en smule over den nyindkøbte forsvarsspiller Fredrik Semb Berge, der 
havde en hård debut i julivarmen i Herning. 
</p><p>
»For en ny spiller kræver det otte-ti kampe, før de viser deres sande niveau«, 
forsvarede Thomas Frank dengang nordmanden. 
</p><p>
Fredrik Semb Berge fik kun syv. Så var tålmodigheden sluppet op. 
</p><p><b class="ext-link">STARTBESVÆR:</b><a class="embeddedlink" href="http://politiken.dk/sport/fodbold/superligaen/ECE2558991/broendbylejren-finder-det-positive-i-aab-nederlag/">Brøndbylejren finder det 
positive i AaB-nederlag</a></p><p>
Historien om den 25-årige midtstopper er på mange måder symptomatisk for 
fortællingen om de 15 indkøb, som Brøndby har foretaget under sportsdirektør 
Per Rud. Ikke at de alle som Fredrik Semb Berge er faldet igennem. Også 
svingende form, skader og udlændinge, der har haft svært ved at finde 
fødderne på dansk jord, har gjort, at kun et fåtal af de nyankomne for alvor 
har bidt sig fast. 
</p><p>
En optælling foretaget af Politiken viser, at 9 af 15 Per Ruds indkøb har 
spillet under halvdelen af den potentielle spilletid, siden de ankom til 
klubben. Og kun ét af dem er blandt de seks spillere, der har været mest på 
banen denne sæson: Thomas Kahlenberg. 
</p><p><b class="ext-link">AV, AV:</b><a class="embeddedlink" href="http://politiken.dk/sport/fodbold/superligaen/ECE2558350/aab-forlaenger-broendbys-kompleks-med-haelscoring-i-overtiden/">AaB forlænger Brøndbys kompleks med 
hælscoring i overtiden</a></p><p>
Når Brøndby IF i dag forsøger at tage endnu et skridt i ’projekt genrejsning’ 
mod FC Midtjylland, er det derfor med en grundstamme af spillere fra før Per 
Ruds tid i klubben, tilsat blandt andre et par hjemvendte klubikoner i 
Daniel Agger og Thomas Kahlenberg. 
</p><div class="art-fakta article-box">
<h4 class="">
Fakta</h4>
<h5>
Per Ruds indkøb</h5>
<div class="fakta-body" data-buildingblock="embedded_factboxlink">
<p><b>9 af Per Ruds</b> 15 indkøb som sportsdirektør i Brøndby har været på banen 
i mindre end halvdelen af den tid, de har haft mulighed for:
</p><p><b>Christian Nørgaard:</b> 24 procent
</p><p><b>Holmbert Fridjonsson:</b> 26 procent
</p><p><b>Michael Almebäck:</b> 29 procent
</p><p><b>Ferhan Hasani:</b> 30 procent
</p><p><b>Elbasan Rashani:</b> 38 procent
</p><p><b>Fredrik Semb Berge:</b> 39 procent
</p><p><b>José Ariel Nunez:</b> 40 procent
</p><p><b>Kenneth Zohore:</b> 44 procent
</p><p><b>Johan Elmander:</b> 48 procent
</p><p><b>Khalid Boulahrouz:</b> 55 procent
</p><p><b>Daniel Agger:</b> 69 procent
</p><p><b>Alexander Szymanowski:</b> 73 procent
</p><p><b>Thomas Kahlenberg:</b> 83 procent
</p><p><b>Teemu Pukki:</b> 98 procent
</p><p class=" bl-elem"><b>Johan Larsson:</b> 100 procent (har kun spillet én kamp)
</p>
</div>
</div><p/><p>
»Hvis folk kan komme med en formel for, hvordan de kan scoute spillere for at 
finde ud af, om de kan klare presset i en klub som Brøndby – så købte jeg 
den med det samme«, siger Per Rud i dag: 
</p><p>
»Kigger vi på de spillere, vi har handlet ind til toppen, er vi meget 
tilfredse. Der har vi gjort et fremragende stykke arbejde, synes jeg. Men så 
har der også været nogle mere usikre kort, hvor vi godt vidste fra starten, 
at det ikke bare var nogen, der helt sikkert ville tage en stamplads. I den 
kategori af spillere har der været lidt langt imellem pletskuddene«. 
</p><p><b class="ext-link">SUCCES:</b><a class="embeddedlink" href="http://politiken.dk/sport/fodbold/superligaen/ECE2563924/fck-back-satser-paa-koebenhavn-foer-turen-skal-gaa-ud-til-en-storklub-i-europa/">FCK-back satser på København, før turen 
skal gå ud til en storklub i Europa</a></p><p>
Vanskelighederne har deres udspring i den dag, Per Rud blev ansat i Brøndby 
IF. Tirsdag 2. juli 2013. Det var i kølvandet på den store økonomiske 
redningsaktion samme år, hvor en række investorer spyttede 108 millioner 
kroner i den konkurstruede klubs kasse. Størstedelen af pengene gik til at 
betale en række kreditorer – herunder klubbens spillere. Dengang udpegede 
Rud selv det gode købmandskab, økonomisk ansvarlighed og talentudvikling som 
tre bærende søjler i den sportslige genrejsning af Brøndby. Udgangspunktet 
var tålmodighed uden en egentlig klar målsætning for sæsonen. Brøndby var 
nulstillet, alt skulle starte forfra. 
</p><p>
»Det kan tage tid at starte forfra. Men som sportsdirektør har du aldrig tid 
nok. Investorer og fans er da ligeglade med alt det der proces og 
tålmodighed. De vil have resultater. Helst i morgen«, siger Poul Hansen, der 
har mere end 20 års erfaring fra toppen af dansk fodbold og blandt andet har 
været sportschef i Farum Boldklub (nu FC Nordsjælland) og OB. 
</p><p>
»Derfor har Per Rud og Thomas Frank haft travlt, da de blev ansat. Det var 
vilkårene. Og så tager man nogle chancer«, siger Poul Hansen. 
</p><h3>
Ingen scouting 
</h3><p>
I Per Ruds første transfervindue bestod chancerne blandt andet i 
Wolfsburg-reserven Ferhan Hasani og svenskeren Michael Almebäck, som Brøndby 
hentede fra en bænkeplads i belgiske Club Brugge. 
</p><p><b class="ext-link">HANDICAP:</b><a class="embeddedlink" href="http://politiken.dk/sport/fodbold/superligaen/ECE2568051/fc-midtjylland-mangler-tre-profiler-mod-broendby/">FC Midtjylland mangler tre profiler mod 
Brøndby</a></p><p>
»Da vi startede, stod vi i en situation, hvor vi havde 13 spillere og 14 dage 
til sæsonen startede. Derfor var vi nødt til at agere meget hurtigt«, husker 
Per Rud. 
</p><p>
»Det var bare udfordrende og spændende, jeg har ingen beklagelser. Men jeg 
betonede også mange gange, at det ikke var en anbefalelsesværdig 
fremgangsmetode, vi brugte i det transfervindue – vi tog jo blandt andet 
spillere ind uden at have scoutet dem live, og det er for mig at se ellers 
noget af det allervigtigste, når man rekrutterer«. 
</p><p>
2013/2014-sæsonen var ikke mange uger gammel, før virkeligheden nok en gang 
tog en tvist på den københavnske vestegn. Storinvestor Jan Bech Andersen 
besluttede at skyde yderligere 65 millioner kroner i klubkassen. Dermed fik 
Per Rud fra den ene dag til den anden mulighed for at hente spillere fra en 
helt anden og dyrere hylde. Første mand ind var den hollandske 
viceverdensmester Khalid Boulahrouz, der i oktober ankom til Brøndby på en 
velbetalt aftale for resten af sæsonen. 
</p><p class="art-ext-other">

</p><p/><p>
Siden fulgte Daniel Agger, Johan Elmander og en række andre etablerede 
profiler, der hurtigt overhalede de tidligere indkøb – som dermed gled ned i 
hierarkiet. Samtlige navne har et til fælles. Alle nye spillere i Per Ruds 
Brøndby-tid er hentet i en klub uden for landets grænser. Og her ligger 
endnu en af forklaringerne på, hvorfor hovedparten af Brøndbys indkøb har 
haft det svært. 
</p><p>
»Det er sværere at komme til Danmark og spille, end man umiddelbart 
forestiller sig«, siger den tidligere sportschef Poul Hansen: »Tag Fanco 
Mussis, som FC København købte. Alle forventede, han skulle være en 
topspiller. Alle lovpriste det indkøb. Men ham blev de simpelthen nødt til 
at sende hjem. Det fortæller bare, at det er en svær disciplin at se en 
spiller i hans eget miljø og så forestille sig, hvordan han gør det i en 
anden kultur. Jeg har selv oplevet det med norske og svenske 
forsvarsspillere. De kommer fra en anden liga, og jeg har siddet og tænkt 
over, hvordan jeg skal kunne vurdere, om de kan spille i Danmark. Det er 
forskellige måder at spille fodbold på, og der er ingen garantier for, at 
spilleren er god til begge dele. Det er bare svært«. 
</p><h3>
Dansk er dyrt 
</h3><p>
Hvorfor så ikke bare købe spillere, der allerede har bevist deres værd i den 
danske Superliga? Det har Brøndby faktisk også forsøgt. Ifølge Politikens 
oplysninger har Brøndby IF budt på både Erik Sviatchenko fra FC Midtjylland 
og den daværende AaB-profil Kasper Kusk. Men salgsprisen lå alt for højt i 
forhold til, hvad klubben ville betale. Og så var der hele virakken om Emil 
Larsen fra OB, der dumpede lægetjekket. 
</p><p>
»Vi vil helst have danske spillere, det er der slet ingen tvivl om. Men da vi 
startede herude, var det overordentligt svært for os at handle i danske 
klubber – Brøndby lå i bunden, og de andre klubber ville helst ikke sende 
deres spillere videre, uden at det var rigtig, rigtig dyrt. Derfor kunne vi 
købe billigere i udlandet end herhjemme. Men det er ikke det samme, som at 
det er en bevidst strategi, for det er det ikke«, siger Per Rud. 
</p><div class="art-quote article-box">
<p class="quote"/>
<blockquote>
<p class="quote-txt">
Vi tog jo blandt andet spillere ind uden at have scoutet dem live, og det er 
for mig at se ellers noget af det allervigtigste, når man rekrutterer
</p>
<p class="sender">
Per Rud, sportsdirektør 
</p>
</blockquote>
</div><p/><p>
Det er blandt andet derfor, at sommersatsningen Fredrik Semb Berge blev hentet 
til klubben fra norske Odd. 
</p><p>
»Når det kommer til Fredrik, må vi bare sige, at det ikke lykkedes. Han fik de 
der syv kampe, som normalt er et godt antal at tilpasse sig på. Men så stod 
Agger der pludselig, og så valgte Thomas Frank altså Dario Dumic som hans 
makker. Der er i fodboldverdenen meget sort-hvid«, siger Per Rud. 
</p><p>
»Man kan hente en spiller, der bare ikke er dygtig nok, og det er selvfølgelig 
rigtig trist, hvis man når dertil – og et tegn på, at man ikke har gjort sit 
arbejde godt nok. Men der kan også være faktorer som spillestil, kultur, 
sprog. Der er mange ting, der kan gøre, at en spiller ikke lykkes«. 
</p><p class=" bl-elem">
I aften mod FCM gør en håndfuld af Brøndbys udlændinge endnu et forsøg på at 
vise, at de ikke hører til i den kategori. 
</p>	
</div>
</div></body></html>
