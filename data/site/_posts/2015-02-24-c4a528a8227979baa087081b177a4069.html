---
layout:     post
title: 	    "Russernes økonomiske smertetærskel er tårnhøj"
post_author:	    
post_date:	    Tue, 24 Feb 2015 06:00:18 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2552239/russernes-oekonomiske-smertetaerskel-er-taarnhoej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Til spørgsmålet, hvorfor russerne er så modstandsdygtige, siger Ivan 
Netjepurenko, russisk indenrigskommentator: 
</p><p>
»De økonomiske vanskeligheder har endnu ikke vist sig i den værste form, og de 
er ikke så hårde som under rubelkrisen i 1998-99. Levestandarden har indtil 
for nylig været på sit højeste siden Sovjetunionens sammenbrud, så folk 
føler, at de er kommet til at leve ret godt. Bnp ventes i værste fald at 
falde med 5,5 procent i 2015, mens det faldt med over 7 procent i 1999«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har set priser fordoblet i de seneste måneder. Men almindelig blomkål, der 
er let at dyrke og opbevare? 760 rubler per kilo. Vorherre bevares, hvor er 
vi på spanden
</p>
<p class="sender">
</p><p class=" bl-elem">Michelle Berdy, russer</p> 

</blockquote>
</div><p/><p><i class=" bl-elem">Demonstrerer folk rundt i landet, men censuren blokerer for nyheder om det?</i></p><p>
»Folk har adgang til alle de nyheder, som de ønsker, men sandheden er, at folk 
kun vil læse det, som de tror på. Det vil ingen have sat spørgsmålstegn ved. 
Sådan er det jo ikke bare i Rusland, men også i Vesten«. 
</p><p>
Samtidig gør nye stramninger af russiske love det stadig sværere at få 
alternative informationer ud til befolkningen. 
</p><p>
Russerne har oplevet adskillige devalueringer efter Sovjetunionens fald, og 
endnu har rublens seneste nedtur ikke ramt almindelige russere så hårdt som 
i 1998-99. 
</p><p>
»Økonomisk uro har faktisk aldrig udløst større sociale protester for slet 
ikke at tale om politiske protester. Det skete heller ikke, da oppositionen 
var meget stærkere og mere organiseret. Og før de undertrykkende love, som 
er vedtaget de sidste to år, satte ind«, skriver den politiske analytiker 
Georgij Brovt i Moscow Times. 
</p><p>
Blandt grundene til, at russernes reaktioner på rubelfaldet hidtil har været 
moderate, er, at det store flertal får løn i rubler og betaler regninger i 
den nationale valuta, så de er ikke stormet i banken for at veksle til 
udenlandsk valuta. Under 2 procent af befolkningen får løn i dollars eller 
euro. 
</p><p>
Flere kommentatorer peger på, at russerne er gode til at møffe sig igennem. De 
stoler mere på familie- og vennenetværk end på staten. Sådan var det i 
sovjettiden, og sådan er det nu. Tendensen til at stole på egne kræfter 
viser sig også i, at russerne skønsmæssigt gemmer det, som svarer til 80 
milliarder dollars, under deres madrasser. 
</p><h3>
10 procent har en lønkonto 
</h3><p>
Ifølge det statslige opinionsinstitut VTsIOM har 71 procent af russerne ingen 
opsparing og kun 10 procent lønkonti i banken. For de fleste uden udenlandsk 
valuta er dollarkursen uinteressant. Det er prisudviklingen imidlertid ikke. 
</p><p>
»Selvfølgelig leder devaluering til prisforhøjelser, især for mad – en vare, 
som angår alle«, skriver Brovt, der imidlertid som de fleste russiske 
kommentatorer ikke mener, at det vil føre til social uro, »da sådanne 
problemer ikke er overraskende eller nye for russerne«. Noget andet er, hvad 
der kan ske med forventede nye store prisstigninger i år. 
</p><p>
Den russiske journalist Michelle Berdy fortæller om sin tur i et supermarked: 
</p><p>
»Jeg sejlede forleden igennem fødevareafdelingen, mens jeg planlagde middagen. 
En prisseddel fik mig pludselig til at fryse fast. Blomkål kostede 760 
rubler for 1 kilo (næsten 77 danske kroner). Jeg har set priser fordoblet i 
de seneste måneder. Men almindelig blomkål, der er let at dyrke og opbevare? 
760 rubler per kilo. Vorherre bevares, hvor er vi på spanden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2524455/ruslands-oekonomi-bliver-nedgraderet-til-junk/">Ruslands økonomi bliver 
nedgraderet til junk</a></p><p>
Og hvordan er det set gennem udenlandske briller? George Friedman, leder af 
tænketanken Stratfor, skriver efter et nyligt besøg i Rusland: 
</p><p>
»Jeg forventede, at de økonomiske problemer ville optage folk mest, rublens og 
olieprisens fald, den generelle afmatning af økonomien og de vestlige 
sanktioners ødelæggende virkning. Men det var ikke det, som folk talte om«. 
</p><p>
Rublens fald havde fået mange til at opgive udlandsrejser, »men de er først 
for nylig begyndt at føle konsekvenserne af de faktorer, især gennem 
inflationen«. 
</p><p>
Den ret afslappede måde, som russerne ser på økonomien på, viser meget om den 
udbredte holdning, at »økonomisk kaos er normen i Rusland og velstand 
undtagelsen. Og de forventer altid, at det vil slutte og de normale tegn på 
russisk fattigdom vende tilbage«, skriver Friedman. 
</p><h3>
Røverkapitalisme 
</h3><p>
Russerne led forfærdeligt under den såkaldte røverkapitalisme under Boris 
Jeltsin i 1990’erne og under alle regeringer tilbage til tsardømmet. De 
sidste 10 år ses som en gylden tid, der ikke kunne vare ved. De fleste af de 
mennesker, som Friedman talte med, bekræftede ham i, at »russernes styrke 
er, at de kan holde til ting, der ville nedbryde andre nationer. 
</p><p>
Når det er sådan, snyder amerikanerne og europæerne sig selv, med henvisning 
til hvad sanktionerne kan udrette. Russerne gav mig en anden prisme at se 
igennem. Sanktioner afspejler europæiske og amerikanske smertetærskler. 
Målet er at skabe pinsler, som vestlige lande ikke kunne udholde«. 
</p><p>
Hertil siger Ivan Netjepurenko: 
</p><p>
»Vestlige ledere kunne ikke give Ukraine penge nok, og de ville ikke gå i krig 
med Rusland, så de havde kun sanktioner. Men sanktionerne havde ingen effekt 
på Ruslands politik over for Ukraine, og de har kun styrket den folkelige 
opbakning bag Putin. De gav Kreml en kærkommen anledning til at fortælle 
befolkningen, at alle problemer skyldes et unfair ydre pres«. 
</p><p>
De økonomiske problemer er hidtil ikke gået ud over regimets popularitet. 
</p><p>
»Den vigtigste lære for mig i Rusland er, at russere ikke reagerer på 
økonomisk pres på samme måde som vesterlændinge«, skriver Friedman. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2510853/verdensbanken-ruslands-oekonomi-styrtdykker-i-aar/">Verdensbanken: Ruslands 
økonomi styrtdykker i år</a></p><p>
Lilja Sjevtsova, forsker i russisk indenrigspolitik og forfatter til flere 
bøger om Putins regime, siger: 
</p><p>
»Putins popularitet er stadig skyhøj, men hans valgprognose er begyndt at 
falde med omkring 8 procent. Det betyder, at folk, når de spørges om, hvem 
de ville stemme på, hvis der var præsidentvalg på søndag, er begyndt at vise 
træthed med Putin«. 
</p><p><i class=" bl-elem">Vil han bruge Ukraine-krisen til at aflede opmærksomheden fra de økonomiske 
problemer?</i></p><p>
»Ja. Blandt andet derfor vil Kreml fortsætte med at undergrave den ukrainske 
stat, men vil næppe risikere en massiv militær offensiv. Men intet er 
udelukket med etmandsstyret, når lederen på længere sigt må kæmpe for sin 
overlevelse«. 
</p><p>
Sjevtsova siger, at »før eller siden« vil de økonomiske vanskeligheder presse 
regimets popularitet ned. 
</p><p>
»Ifølge økonomer har regimet kun 200 milliarder til rådighed og må revidere 
budgettet«, siger hun. 
</p><p>
Regeringen har bebudet besparelser på budgettet for 2015 på mindst 10 procent. 
Det er primært det sociale område, som må holde for, mens forsvarsbudgettet 
ikke røres. 
</p><h3>
Putin sidder sikkert i sadlen 
</h3><p>
George Friedman skriver: 
</p><p>
»Jeg kom tilbage fra Rusland med to fornemmelser. Den ene, at Putin sidder 
mere sikkert, end jeg troede. Præsidenter kommer og går, men det var en 
påmindelse om, at forhold, som vil bringe en vestlig leder til fald, kan 
efterlade en russisk leder uberørt. Den anden fornemmelse var – og den 
bekymrer mig mere – at russerne måske ikke planlægger at invadere nogen, men 
kan reagere på måder, der overrasker dem selv. Det farlige er uforudsete 
handlinger, både for andre og for Rusland«. 
</p><p>
Friedman konkluderer: 
</p><p>
»Jeg lærte meget af mit besøg. Jeg lærte ikke, hvordan man løser problemer, 
men at parterne i det mindste må forstå den andens frygt, også selv om de 
intet kan gøre ved den«. Blandt det nye i Rusland er, at også ellers 
Kreml-venlige er begyndt at kræve handling fra Kreml. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2487398/chefstrateg-rusland-staar-paa-randen-af-et-oekonomisk-kollaps/">Chefstrateg: »Rusland står på 
randen af et økonomisk kollaps«</a></p><p>
Eksempelvis skriver Fjodor Lukjanov, redaktør af det anerkendte tidsskrift 
Global Affairs: 
</p><p>
»Dette år bliver en alvorlig prøve for den russiske stat, fordi året 2015 
udelukkende lover dårlige nyheder. Nogle argumenterer for, at den 
nuværende krise i realiteten er god for Ruslands herskere, fordi den vil 
vække dem fra den sløve og selvtilfredse situation, som de er henfaldet i 
under de mere fremgangsrige år og tvinge dem til at tænke og handle«. 
</p><p>
Herom er Lukjanov pessimistisk: 
</p><p>
»Hidtil er der ingen tegn på, at russiske myndigheder har den mindste idé om, 
hvordan de når frem til en udviklingsstrategi, der passer til den nye 
situation. Måske vil omstændighederne endelig tvinge dem til det«. 
</p><h3>
»Landets største problem forbliver dets leder«
</h3><p>
Russere kan forvente markant stigning i leveomkostningerne i året. Det 
økonomiske udviklingsministerium har netop forudsagt, at inflationen vil nå 
17 procent i foråret. Regeringen har opfordret befolkningen til at forholde 
sig i ro, og Putin har forsikret russerne om, at trængslerne højst vil vare 
et år eller to. 
</p><p>
Viceøkonomiminister Aleksej Uljukajev sagde på en konference i Moskva for 
nylig: 
</p><p>
»I en krisesituation er det vigtigste at bevare den mentale ro, og frem for 
alt, at befolkningen tænker på eget og familiens helbred«. 
</p><p>
Regeringen er bevidst om, at sociale nedskæringer som i sundhedssystemet kan 
skabe social uro. Det var tilfældet i november sidste år, da der skete 
massefyringer fra hospitaler i Moskva. Men det var kun omkring 5.000, som 
gik på gaden, selv om fyringerne ramte omkring 10.000 læger og 
sygeplejersker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2491333/kina-klar-til-at-hjaelpe-rusland-gennem-oekonomisk-krise/">Kina klar til at hjælpe 
Rusland gennem økonomisk krise</a></p><p>
Hvis Putin vil redde Ruslands økonomi fra katastrofe, må han ændre 
prioriteter, skriver den svenske økonom Anders Åslund, som i årene efter 
Sovjetunionens fald var rådgiver for både den russiske og den ukrainske 
regering. 
</p><p>
»Til at begynde med må man lægge nogle af de store, langsigtede 
infrastrukturprojekter på hylden«, skriver Åslund til Project Syndicate. 
</p><p>
Men der er kommet flere til de store projekter, som Putin energisk har fremmet 
de seneste år. En bro til Krim og forbedring af Krims infrastruktur er 
blandt de nye projekter, som Putin ventes at fastholde. Men Ruslands største 
problem er ikke økonomien, ifølge Åslund: 
</p><p>
»Rusland står over for alvorlige og intensiverede økonomiske problemer. Men 
landets største problem forbliver dets leder, som fortsætter med at benægte 
virkeligheden og fremme politik og projekter, som kun vil gøre tingene 
værre«. 
</p><p class=" bl-elem">
Hvis det er problemet, tyder alt på, at det store flertal af russere endnu 
ikke har opdaget det. 
</p>	
</div>
</div></body></html>
