---
layout:     post
title: 	    "Vettel sikrer Ferrari første Formel 1-sejr i næsten to år"
post_author:	    
post_date:	    Sun, 29 Mar 2015 11:03:18 +0200
post_site:	    politiken.dk 
post_link:	    http://politiken.dk/sport/formel1/ECE2608919/vettel-sikrer-ferrari-foerste-formel-1-sejr-i-naesten-to-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For første gang i næsten to år kan Ferrari lade champagnepropperne springe, 
efter at Sebastian Vettel søndag formiddag dansk tid vandt det malaysiske 
Formel 1-grandprix på Sepang-banen.
</p><p>
Tyskeren leverede en imponerende præstation og går med sejren til 
frontalangreb på alle spekulationer om, at kampen om Formel 
1-verdensmesterskabet allerede nu kan reduceres til et internt 
Mercedes-anliggende mellem Lewis Hamilton og Nico Rosberg.
</p><p>
Vettel startede i anden position og koncentrerede sig i første omgang om at 
holde landsmanden Rosberg bag sig.
</p><p>
Men omkring midtvejs i løbet overtog den firedobbelte verdensmester føringen, 
og selv om Lewis Hamilton jagtede ham hårdt, nåede briten ikke op.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2608398/hamilton-starter-forrest-i-malaysisk-grandprix/">Hamilton starter forrest i 
malaysisk grandprix</a></p><p>
Medvirkende var, at Hamilton efter 39 runder blev tvunget til at skifte til 
langsommere dæk, og dermed stod han over for en næsten umulig opgave.
</p><p>
I stedet skulle den forsvarende verdensmester koncentrere sig om at holde 
Rosberg bag sig. Tyskeren havde mere fart i bilen i slutfasen, men Hamilton 
bevarede andenpladsen, som gør, at han stadig fører i det samlede klassement.
</p><h3>
To års sejrstørke
</h3><p>
Sebastian Vettels triumf er Ferraris første sejr siden maj 2013, hvor Fernando 
Alonso vandt det spanske grandprix.
</p><p>
At Vettels sejr ikke var en tilfældighed, viste hans teamkammerat Kimi 
Räikkönen, som med stærk kørsel understregede, at der er god fart i 
Ferrari-bilerne.
</p><p>
Han startede helt nede som nummer 11 og punkterede tidligt i løbet, men kørte 
sig flot op og sluttede på fjerdepladsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2605557/superstjerne-modsiger-sit-hold-i-mystisk-sag-om-ulykke/">Superstjerne modsiger sit hold 
i mystisk sag om ulykke</a></p><p>
McLaren-bilerne viste på ny, at de slet ikke er konkurrencedygtige lige nu. 
Fernando Alonsos grandprix-debut for holdet sluttede allerede efter 22 
omgange, hvor spanieren udgik.
</p><p>
Senere fik han følgeskab af Jenson Button, så det var småt med opmuntringerne 
for det kriseramte mandskab.
</p><p class=" bl-elem">
Formel 1-sæsonen fortsætter med det kinesiske grandprix i Shanghai 12. april.
</p>	
</div>
</div></body></html>
