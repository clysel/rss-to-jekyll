---
layout:     post
title: 	    "Ny forskning afslører at Vikingetiden begyndte i Ribe"
post_author:	    
post_date:	    Tue, 28 Apr 2015 22:18:51 +0200
post_site:	    politiken.dk 
post_link:	    http://politiken.dk/kultur/ECE2647105/ny-forskning-afsloerer-at-vikingetiden-begyndte-i-ribe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 8. juni 793 gik nordmænd bersærk i klosteret Lindisfarne på øen Holy 
Island i det nordøstlige England. Den sommerdag er traditionelt set som det 
historiske vendepunkt, der markerer overgangen fra jernalder til vikingetid. 
De vilde skandinaver blev kaldt vikinger. 
</p><p>
Men ifølge et nyt forskningsprojekt betyder fundet af hjortetakker i Ribe, at 
historien om vikingerne har en anden begyndelse. 
</p><p>
»Vikingetiden begyndte i Ribe«, siger professor i middelalder- og 
renæssancearkæologi på Aarhus Universitet Søren Sindbæk. 
</p><p>
»Før har man set de små havne i Norge som de steder, hvor vikingetidens 
søfartskultur voksede frem regionalt, men vi har nu fået bevis for, at 
nordmændene allerede i en del årtier før de første togter har sejlet på 
langfart fra Vestnorge til Sydvestdanmark. Det er en ny faktor, vi må have 
med, når vi taler om vikingetiden«. 
</p><p>
Ribe er dermed ikke bare Skandinaviens første by, men også en del af det 
søfartsnetværk, som vi forbinder med vikingetiden. 
</p><p>
Det er imidlertid ikke sådan, at vikinger har sejlet på togt fra Ribe, 
forklarer Søren Sindbæk. Men skandinaviske søfolk har i årevis, før de 
begyndte at tage på togter, sejlet over åbent hav til Ribe for at handle med 
blandt andet rensdyrgevirer og formentlig også jern og edderdun, forklarer 
han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Karnaffald_931892e.jpg" alt="" border="0"/></span></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Karnaffald_931893e.jpg" alt="" border="0"/></span></p><p/><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Karnaffald_931891e.jpg" alt="" border="0"/><span class="caption"><span class="f-img-caption">FUND. 
</span>I Ribe er der fundet stykker af hjortetakker, som blev brugt til at lave kamme i 700-tallet. Ny analysemetode afslører afgørende nyt om, hvor hjortetakkerne kom fra. Man troede, at de var fra danske kronhjorte, men mange var fra norske rensdyr. Foto: Nationalmuseet, John Lee</span></span></p><h3>
Ny metode baner vejen 
</h3><p>
En ny forskningsmetode har givet gennembruddet i forskningen. 
</p><p>
I de ældste jordlag i Ribe har arkæologerne fundet flere tusinde små stumper 
af gevirer på de steder, hvor byens kammagere havde deres værksteder. De små 
stykker har slumret på magasinet i to årtier, men en ny bioarkæologisk 
metode gør det muligt at undersøge proteinet i hjortetakkerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2387180/den-vildeste-vikingedroem-gaar-i-opfyldelse-vest-for-koege/">Den vildeste vikingedrøm går i 
opfyldelse vest for Køge</a></p><p>
Metoden afslører, hvilken hjorteart takken stammer fra. Resultatet afslører, 
at kammageren i Ribe allerede i 720’erne skabte nogle af sine kamme af 
gevirer, der kom fra rensdyr, som havde boet på det norske højfjeld. 
</p><p>
»Vikingernes langfartskultur får et kickstart med Ribe. Vi siger derfor, at 
Ribe er det sted, hvor vikingetiden startede, fordi det store marked, hvor 
der sælges perler, læder og glas fra Sydeuropa, er med til at få folkene fra 
Vestnorge til at udvikle kendskab til søfart«, siger Søren Sindbæk, der 
sammen med to britiske forskerkollegaer har publiceret en artikel om emnet i 
det ansete fagtidsskrift European Journal of Archeology. 
</p><h3>
Britisk tøven 
</h3><p>
Hidtil har en række norske stengryder og hvæssesten, som blev fundet i jordlag 
fra 800-tallets Ribe, været det første fysiske bevis på forbindelsen til 
Norge. Når forskere som Søren Sindbæk har foreslået, at handel og 
bydannelsen allerede i 700-tallet har været en måde, hvorpå vikingerne 
udviklede deres søfartserfaringer, kunne det afvises med hensyn til de 
manglende fysiske beviser på handelskontakt mellem det nordlige og det 
sydlige Skandinavien på den tid. 
</p><p>
»Med resultatet fra hjortetakkerne har det nu ændret sig«, siger Søren Sindbæk.
</p><div class="art-fakta article-box">
<h4 class="">
Fakta </h4>
<h5>
Undersøgelsen </h5>
<div class="fakta-body" data-buildingblock="embedded_factboxlink">
<p><b>Undersøgelser af jordlæg </b>fra Ribes gamle markedsplads har 
vist, at byen er 70 år ældre, end man har troet, og at den første by 
allerede fandtes i begyndelsen af 700-tallet. 
</p><p><b>I de tidligste </b>jordlag har man fundet hjortetakker fra Norge. 
</p><p class=" bl-elem"><b>Resultatet </b>udlægges i 'Urban Networks and Arctic Outlands: Craft 
Specialists and Reindeer Antler in Viking Towns' i fagtidsskriftet European 
Journal of Archaeology. 
</p>
</div>
</div><p/><p>
Konklusionen er der imidlertid ikke helt enighed om. Vikingetidshistoriker på 
Saxo Instituttet ved Københavns Universitet Lasse C.A. Sonne mener, at 
analysen af hjortetakkerne er et skridt på vejen til en større forståelse af 
tiden, men også at Søren Sindbæk og co. kommer for let til deres konklusion: 
</p><p>
»Hvordan kan de vide, at det er direkte sejlads, der har bragt hjortetakkerne 
til Ribe? Hvordan kan de vide, at det er nordmænd, der har fragtet dem og 
ikke handelsmænd fra Danmark eller England?«, spørger han. 
</p><p>
De norske hjortetakker er desuden dateret til 720’erne, og der er dermed en 
betydelig tidsafstand til de første vikingetogter, og det rejser ifølge 
historikeren det tredje spørgsmål. 
</p><p>
»Hvordan forklarer man, at der går omkring 75 år, før vi ser de første togter? 
At der har været en handelsforbindelse, kan være en forudsætning, men det er 
ikke en forklaring på vikingetidens begyndelse«, siger Lasse C.A. Sonne. 
</p><h3>
Britisk tøven 
</h3><p>
På Cambridge University i England anerkender middelalderarkæolog James Barrett 
værdien af studiet og vigtigheden af at forstå handelskontakterne mellem det 
nordlige og sydlige Skandinavien. 
</p><p>
Men han er tøvende over for konklusionen om, at Ribe var betydningsfuld for 
begyndelsen af vikingetiden, og kalder det et definitionsspørgsmål. 
</p><p>
»Det afhænger af, hvilken region du forsker i. For os, der bor vestpå, er 
begyndelsen af vikingetiden defineret ved de første skandinaviske angreb. Vi 
ved fra de historiske kilder, at de fleste angreb skete i landområder ved 
kysten, og at de mænd, der angreb, var fra det vestlige Norge, fordi de 
genstande, som de stjal i England og Irland, blev fundet i deres grave. Min 
pointe er, at angrebene blev foretaget i landområder af folk fra 
landområder, og derfor taler jeg om begyndelsen af vikingetiden som et 
landligt fænomen og ikke som et urbant fænomen«, siger briten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2407168/dansk-vikinge-fortid-skal-saelges-bedre-til-turister/">Dansk vikinge-fortid skal 
sælges bedre til turister </a></p><p>
Til den skepsis, som den danske historiker udtrykker, siger professor Søren 
Sindkær: 
</p><p>
»Vi kan heller ikke være helt sikre på, at det er nordmænd, der har stået for 
de første handelsrejser, men import af rensdyrgevirer har involveret nogle 
mennesker med et rigtig godt lokalkendskab til fjeldet. Når vi mener, at der 
er tale om sejlads over åbent hav, er det, fordi gevirerne dukker op i Ribe 
ude på Vestkysten. Det peger simpelthen ikke på, at man har sejlet langs 
kysten«. 
</p><h3>
Et landligt fænomen 
</h3><p>
At kollegaen på Cambridge, James Barrett, er tøvende over for, at vikingetiden 
skulle have tilknytning til den første skandinaviske by, forstår den danske 
professor egentlig godt. 
</p><p>
»James Barrett har ret i, at vikingetidens verden i høj grad var et landligt 
fænomen«. 
</p><p>
Men tilføjer Søren Sindbæk: 
</p><p class=" bl-elem">
»Nu kan vi for første gange se, at selv områder, der lå langt fra den ældste 
by, må have haft direkte forbindelse med byens marked og de muligheder og 
netværk, det skabte«. 
</p>	
</div>

</div></body></html>
