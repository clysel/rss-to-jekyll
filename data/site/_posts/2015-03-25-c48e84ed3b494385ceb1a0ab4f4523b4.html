---
layout:     post
title: 	    "Yderligere 12 mænd dømt for hashsalg på Christiania"
post_author:	    
post_date:	    Wed, 25 Mar 2015 13:28:03 +0100
post_site:	    politiken.dk 
post_link:	    http://politiken.dk/indland/ECE2603525/yderligere-12-maend-doemt-for-hashsalg-paa-christiania/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavns Byret idømmer 12 mænd mellem seks måneders og tre års fængsel i 
stort sagskompleks om organiseret hashhandel fra boder på Christiania. 
Dommen er afsagt klokken 13.
</p><p>
De tiltalte blev anholdt i forbindelse med en stor politiaktion med 
kaldenavnet Nordlys, som blev gennemført 13. marts sidste år. Omkring 80 
personer blev anholdt, og 77 er siden blevet tiltalt for at stå bag 
omfattende salg af hash på Christiania.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2601945/13-faar-faengselsstraf-for-hashsalg-paa-christiania/">13 får fængselsstraf for 
hashsalg på Christiania</a></p><p>
Flere er allerede dømt i sagen, hvor der også falder domme torsdag og fredag i 
denne uge.
</p><p>
»Domsmandsretten er enig om det resultat, jeg har læst op. Vi har fundet det 
bevist uden nogen timelig tvivl, at der er foregået organiseret hashhandel 
på Christiania. Vi har også fundet bevist, at samtlige tiltalte i et 
eller omfang har deltaget«, siger retsformand Gitte Cordes.
</p><p>
Hun understreger dog, at retten på flere områder har ladet tvivlen komme de 
tiltalte til gode. Det drejer sig blandt andet om, hvor stor omsætning der 
har været i boderne og omfanget af de tiltaltes deltagelse.
</p><h3>
30 pårørerende var samlet foran retten
</h3><p>
Omkring 30 pårørende var stimlet sammen foran porten ind til nævningeretssalen 
på Nytorv i København, da sagens 12 tiltalte ankom til onsdagens 
domsafsigelse.
</p><p>
Under hujende tilråb fra de pårørende ankom først en lille gruppe af de 
tiltalte i en skinnende blanksort VW Transporter. Efterfølgende ankom resten 
af de tiltalte i et ældre Mercedes-rugbrød, som ikke syntes at have været 
forbi en vaskehal i mands minde.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2600416/16-personer-doemt-til-faengsel-for-hashsalg-paa-christiania/">16 personer dømt til fængsel 
for hashsalg på Christiania</a></p><p>
De tiltalte vinkede og gjorde tegn ud til deres familie og venner ud gennem 
bittesmå kighuller langs Mercedes-rugbrødets side.
</p><p>
Sagen mod de 12 drejer sig om salg af joints, hash, skunk og andre 
hashprodukter fra en række boder i Pusher Street på Christiania. Blandt 
andet spiller boderne, som politiet har givet nummer 23 og 26, en central 
rolle.
</p><p>
Fra bod 23 alene er der ifølge sagens anklageskrift blevet solgt mere end 300 
kilo hash eller hashprodukter i løbet af godt et år fra februar 2013 til 
marts 2014.
</p><p class=" bl-elem">
Derudover drejer sagen sig om salg af hash fra fire boder, som politiet har 
givet numrene 2b, 4, 5 og 17.
</p>	
</div>
</div></body></html>
