---
layout:     post
title: 	    "Borgerservice-team rejser til Nepal for at bistå danskere"
post_author:	    
post_date:	    Sun, 26 Apr 2015 07:48:12 +0200
post_site:	    politiken.dk 
post_link:	    http://politiken.dk/udland/ECE2643502/borgerservice-team-rejser-til-nepal-for-at-bistaa-danskere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre personer fra Udenrigsministeriet og en person fra Beredskabsstyrelsen 
tager i dag et fly til Nepal for at bistå ambassaden og de danskere, som 
befinder sig i landet efter et voldsomt jordskælv i går.
</p><p>
»Vi sender et team til Nepal for at bistå ambassaden lokalt. Først og fremmest 
med at sørge for at de danskere, som er i Nepal, får den hjælp, som de skal 
have«, siger Martin Ellehøj, vagthavende borgerservicechef i 
Udenrigsministeriet til Ritzau.
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2643031/det-ved-vi-om-jordskaelvet-i-nepal/">Det ved vi om jordskælvet i Nepal</a></p><p>
»De har erfaring fra regionen og erfaring med at løse de her 
borgerserviceopgaver«, siger han.
</p><h3>
Tag over hovedet
</h3><p>
I første omgang skal man sikre, at de cirka 200 til 400 danskere, der befinder 
sig i Nepal, får hjælp til at finde tag over hovedet.
</p><p>
»Der er nogle, hvis hoteller er styrtet sammen, og der er nogle, som har søgt 
til ambassaden for at få husly der«, siger han.
</p><p>
Cirka 30 unge danskere har søgt tilflugt hos den danske ambassade, som har 
givet dem lov til at overnatte i haven.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2643047/dansk-bjergbestiger-flygtede-fra-lavine-efter-jordskaelv/">Dansk bjergbestiger flygtede 
fra lavine efter jordskælv</a></p><p>
Ifølge Udenrigsministeriets borgerservice er 125 danskere registreret på den 
såkaldte danskerliste - en liste hvor rejsende selv har registret deres 
ophold i landet på Udenrigsministeriets hjemmeside.
</p><p>
Men borgerservice skønner ud fra, hvor mange turister der plejer at være i 
landet på denne årstid, at der reelt er mellem 200 og 400 danskere i Nepal 
lige nu.
</p><h3>
Hjælp til nepalesere
</h3><p>
Martin Ellehøj fortæller, at opgaven for det lille team bestående af fire 
personer først og fremmest er at hjælpe disse danske turister.
</p><p>
»På kort sigt er det for at bistå danskerne, men fra dansk side vil vi også 
prøve at bistå den nepalesiske regering på lidt længere sigt«, siger han.
</p><p><b class="ext-link">ØJENVIDNE </b><a class="embeddedlink" href="http://politiken.dk/udland/ECE2643327/oejenvidne-til-jordskaelv-de-solide-stenmure-blaevrede-som-gl/">De solide stenmure blævrede som 
gélé</a></p><p>
Der er meldinger om over 1.800 dræbte og endnu flere kvæstede efter 
jordskælvet, som ramte i går, lørdag formiddag dansk tid. Ifølge 
Udenrigsministeriets oplysninger er der ingen danskere iblandt.
</p><p>
Nepals regering har bedt om hjælp udefra til at håndtere konsekvenserne af det 
voldsomme jordskælv. Danmark har frigivet op til fem millioner kroner fra en 
nødhjælpspulje, som kan bruges af ngo'er, som er til stede i området.
</p><p class=" bl-elem"><b class="ext-link">NØDHJÆLP</b><a class="embeddedlink" href="http://politiken.dk/udland/ECE2643288/danmark-frigiver-fem-millioner-til-noedhjaelp-i-nepal/">Danmark frigiver fem millioner 
til nødhjælp i Nepal</a></p>	
</div>

</div></body></html>
