---
layout:     post
title: 	    "Den skøre idé mødte op i de gamle håndboldsko"
post_author:	    
post_date:	    Thu, 05 Mar 2015 15:17:13 +0100
post_site:	    politiken.dk 
post_link:	    http://politiken.dk/sport/haandbold/ECE2574938/den-skoere-id-moedte-op-i--de-gamle-haandboldsko/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da det danske mesterhold Kolding København mødtes til torsdags-træningen i 
Ullerslev-Hallen ved Nyborg, dukkede en af håndboldsportens mest prominente 
skikkelser op. 
</p><p>
Det var - som Politiken kunne fortælle for et par dage sidén - den 41-årige 
islandske landsholdsveteran, Olafur Stefansson. 
</p><p>
Kolding København har nemlig fundet ud af - og det stod klart efter 
gruppespils-nederlaget til Barcelona for et par uger sidén - at skal man slå 
Zagreb i ottendedelsfinalen i Champions League, skal holdet forstærkes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2570430/verdens-bedste-olafur-tilbage-til-dansk-haandbold/">Verdens bedste Olafur tilbage 
til dansk håndbold</a></p><p>
Derfor blev den klubløse Stefansson kontaktet hjemme i Island - og han sagde 
ja til at flyve til Danmark. I første omgang for at træne med 
Kolding-truppen. Og for at vurdere, om 'projektet' var bæredygtigt. 
</p><p>
»Hvem fik den skøre idé«, var nærmest de første ord fra den 41-årige 
Stefansson, da han kom ind i hallen til de mange smilende spillere - og til 
træner og landsmand, Aron Kristjansson. 
</p><p>
»Var det Kasper Hvidt?«, fortsatte Stefansson. 
</p><p>
Og det var det vist. 
</p><p>
Og så gik han ellers i gang med opvarmningen sammen med den øvrige del af 
truppen. 
</p><p>
»Det er dejligt at se ham«, lød det fra Kolding-træneren til Politiken - og 
han bemærkede også, at Olafur Stefansson var mødt op i de håndboldsko, han 
havde haft på i sin afskedslandskamp for landsholdet mod Rumænien. Hvor han 
scorede 10 mål. 
</p><h3>
Han skal bruges på den rigtige måde
</h3><p>
»Olafur var ikke kommet, hvis han ikke mente, han ville være i stand til at gå 
ind på holdet. Nu skal vi blot finde ud af at bruge ham på den rigtige måde 
i kampene mod Zagreb«. 
</p><p>
»Men jeg tror, det kan blive godt. Der er ikke mange håndboldkroppe, der 
rummer så megen rutine som Olafurs. Og kan jeg råde over både ham og Kim 
Andersson, som er i fremgang med sin skade, tegner det spændende«, sagde 
Kristjansson, mens han fulgte Olafur Stefansson under boldtræningen. 
</p><p>
Og målmanden Kasper Hvidt, der fik »den skøre idé«, sagde, at hvis Kolding 
København besejrer Zagreb, vil det være logisk at lade Stefansson fortsætte 
på holdet, så længe klubben er med i Champions League. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2560804/aalborg-fik-opfyldt-oensket-om-at-moede-barcelona/">Aalborg fik opfyldt ønsket om 
at møde Barcelona</a></p>	
</div>
</div></body></html>
