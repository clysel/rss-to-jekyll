---
layout:     post
title: 	    "Fukuyama: »Konservative ideer er slået fuldstændig fejl«"
post_author:	    
post_date:	    Wed, 04 Mar 2015 10:26:13 +0100
post_site:	    politiken.dk 
post_link:	    http://politiken.dk/magasinet/interview/ECE2572845/fukuyama-konservative-ideer-er-slaaet-fuldstaendig-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Francis Fukuyama voksede op i et hjem med en førsteudgave af ’Das Kapital’. 
Den meget kostbare bog var et arvestykke fra hans morfar, som var en berømt 
japansk økonom. Men selv blev Fukuyama ikke marxist, snarere tværtimod. 
</p><div class="art-fakta article-box">
<header><h4 class="">
Blå bog </h4>
<h5>
Francis Fukuyama</h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/Francis_Fukuyama_917939w.jpg" alt="" border="0"/><span class="caption"><span class="f-img-caption">Foto: 
</span>Joachim Adrian</span></span></p><p>
Amerikansk <b>politolog og forfatter</b>. Født 27. oktober 1952 i Chicago. 
Ph.d. i sovjetisk udenrigspolitik fra Harvard University i 1981. Professor i 
1996-2001 ved George Mason University i Fairfax. <b>Professor siden 2001</b> 
ved Johns Hopkins University i Baltimore. 
</p><p class=" bl-elem">
Hans mest kendte bog er <b>’Historiens afslutning</b><b>og det sidste 
menneske’</b> (da. 1993). Siden har han blandt andet skrevet ’The 
Great Disruption. Human Nature and the Reconstitution of Social Order’ i 
1999 og ’The Origins of Political Order. From Prehuman Times to the French 
Revolution’ i 2011. 
</p>
</div>
</div><p/><p/><p>
Den bog, der gjorde ham verdensberømt, ’Historiens afslutning og det sidste 
menneske’ fra 1992, blev læst som det endelige opgør med kommunismen. Den 
unge Fukuyama så ud over verdenshistorien og konstaterede, at det liberale 
demokrati var den sidste stærke idé om det rigtige samfund. 
</p><p>
»Min far sagde, jeg var blevet hjernevasket af amerikanerne«, forklarer 
Fukuyama, hvis forældre var indvandret til USA fra Japan. 
</p><p>
»Vi havde lange politiske diskussioner i min ungdom, og vi blev aldrig 
politisk enige, min far og jeg«. 
</p><p>
Der var også mange venstreorienterede, som hverken kunne eller ville være 
enige med Fukuyama. Han blev set som en nykonservativ tænker og en 
nyliberalistisk ideolog. Men noget er forandret: Han er i sine seneste bøger 
begyndt at henvise til Karl Marx og skriver, at uligheden kan blive 
ødelæggende for det amerikanske samfund. 
</p><p><i class=" bl-elem">Har du givet din far ret og erkendt, at du var for konservativ som ung?</i></p><p>
»Jeg har skiftet holdning til mange ting. Men det forekommer mig, at det er 
sket som en reaktion på begivenheder i den virkelige verden. Det er ikke for 
at give min far ret ...«. 
</p><p><i class=" bl-elem">Hvorfor har du ændret holdning?</i></p><p>
»De to begivenheder, som har påvirket min tænkning mest de sidste 15 år, er 
Irakkrigen og finanskrisen. Og konservative ideer har drevet begge 
begivenheder frem. Krigen i Irak handlede om at bruge amerikansk militærmagt 
i Mellemøsten. Det var en reaktion på 9/11, hvor man troede, man med 
militærmagt kunne fjerne det gamle regime og sætte et nyt i stedet. 
Finanskrisen er et resultat af frimarkedstænkning, som også er konservativ. 
Det er en tro på, at det vil skabe større velstand og velfærd for alle, hvis 
man slipper finansmarkederne fri for kontrol«. 
</p><p><i class=" bl-elem">Hvilken lære har du draget af de to begivenheder? </i></p><p>
»Jamen, konservative ideer er slået fuldstændig fejl. Og det er et stort 
problem for højreorienterede i USA i dag, at de bliver ved med at overbevise 
sig selv om, at de ikke har noget ansvar. De vil ikke erkende, at kriserne 
er et resultat af deres egne ideers fiasko«
</p><p>
For ham som intellektuel ville det være en falliterklæring, tilføjer Fukuyama, 
hvis han ikke var i stand til at gøre op med sine egne antagelser: 
</p><p>
»Hvis man ikke gentænker sine tanker efter det, der sker i verden, er man ikke 
ærlig over for sig selv. Og så kan det hele være lige meget«. 
</p><h3>
Identitet, identitet 
</h3><p>
Fukuyama blev kendt for den konklusion, at venstrefløjens ideer mod slutningen 
af der tyvende århundrede ikke længere udfordrede det borgerlige samfund. I 
sin seneste bog, ’Political Order and Political Decay’ fra 2014, antyder 
han, at også de konservative ideer om økonomi har slået fejl. 
</p><p><i class=" bl-elem">Hvordan forklarer du, at venstrefløjen ikke har vundet noget som helst 
politisk på krisen og stadig står som en politisk taber?</i></p><p>
»Det har jeg også selv tænkt en del over – uden at nå frem til et 
overbevisende svar. En forklaring er, at venstrefløjen ikke har udviklet nye 
ideer om, hvordan man skal håndtere de nye, store problemer. Og det vil helt 
fundamentalt ikke være et svar på udfordringer med ulighed, 
informationsteknologi og produktivitet at vende tilbage til den gamle 
socialdemokratisme. Det har vi prøvet, og de flestes opfattelse er, at det 
ikke virkede«. 
</p><p>
En anden forklaring er ifølge Fukuyama, at venstrefløjen har overladt 
økonomien til de konservative og i stedet engagerer sig voldsomt i 
værdipolitik. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00917/_____Intet_navn_____917932" data-id="917932" data-imgtype="jpg" data-caption="Tegning: Mette Dreyer"/><p>
»Identitetspolitik har erstattet den gamle klasseanalyse på venstrefløjen. 
Det, der adskiller højrefløjen og venstrefløjen i USA, er spørgsmål om køn, 
seksualitet og race. Hvis du ser en venstreorienteret demonstration i dag, 
kan du være sikker på, at den handler om homorettigheder, abort, racisme 
eller kvindernes ligestilling«. 
</p><p><i class=" bl-elem">Er det ikke rimelige sager for venstrefløjen at kæmpe for udsatte gruppers 
ligestilling? </i></p><p>
»Prøv og hør her: For 50 år siden var køn, race og seksualitet en afgørende 
forhindring for social mobilitet«, svarer Fukuyama tålmodigt. 
</p><p>
Men den ulighed er ifølge Fukuyama stærkt reduceret i dag. Det er blevet langt 
lettere for en kvinde at få det job eller den uddannelse, hun drømmer om, 
end det var for 100 år siden. Men der er til gengæld blevet meget længere 
fra arbejderklassen til overklassen: 
</p><p>
»Klasseuligheden er over de samme 50 år blevet meget, meget værre«, påpeger 
Fukuyama: 
</p><p>
»Vi har kæmpe problemer med arbejderklassen, som over årtier er blevet svagere 
og svagere. Vi er stærkt udfordret af den dramatisk stigende ulighed. Og 
konsekvenserne er marginalisering, narkotikamisbrug, kriminalitet og 
familiesammenbrud. Men alligevel er det ikke økonomisk ulighed, som 
mobiliserer politiske bevægelser og demonstrationer. Det finder jeg stærkt 
bekymrende«. 
</p><p><i class=" bl-elem">Hvor ser du den største trussel mod det liberale demokrati i dag?</i></p><p>
»Det varierer fra land til land, men i USA er det uligheden og middelklassens 
forfald«. 
</p><h3>
Jihadisme og demokrati 
</h3><p>
Allerede i ’Historiens afslutning og det sidste menneske’ bemærkede Fukuyama, 
at islamismen kunne blive en stærk protest mod det liberale demokrati. Den 
ville ikke blive et ideologisk alternativ i Vesten, men tilbyde stolthed, 
ære og mulighed for store handlinger i en demokratisk kultur, hvor man 
ellers hylder forhandling og foragter gamle æresbegreber. 
</p><p><i class=" bl-elem">Skal vi se den voldelige islamisme, jihadisme, som en trussel mod hele 
vores samfund?</i></p><p>
»Slet ikke. Den jihadisme, som bruges til at begrunde terror, er ikke farlig 
som en seriøs politisk bevægelse. Den har ikke potentiale til at tiltrække 
titusinder af tilhængere og føre til forandringer ved valg og afstemninger. 
Og jeg synes, terrorismen lige fra 9/11 er blevet taget langt mere 
alvorligt, end den fortjener. Men det er på mange måde reaktioner på den 
forestillede trussel om terror, som faktisk skaber store problemer – og ikke 
terrorismen selv«. 
</p><p><i class=" bl-elem">Vi lever i en kontekst, hvor kritiske ytringer om og tegninger af profeten 
udsættes for terror. Skal vi lade være med at trykke tegninger, som bliver 
truet med vold?</i></p><p>
»Det er svært at være absolut omkring de her ting. Man skal have en offentlig 
samtale om det her, og hvis der er selvcensur, må folk pointere det og blive 
enige om, at det er uacceptabelt. Det er vigtigt med ytringsfrihed om 
temaet, fordi der skal være plads til en kritisk undersøgelse af islam. 
Vigtige temaer som kvindernes ligestilling skal også inden for islam være 
åbne for konstant genfortolkning. Det må volden ikke forhindre«. 
</p><p><i class=" bl-elem">Hvordan skal vi håndtere det?</i></p><p>
»I europæere skal være så sikre på jeres egne værdiers vegne, at I er villige 
til at forsvare dem. Og hvis folk kommer til Europa for at opnå 
privilegierne, må de acceptere, at til de privilegier hører den individuelle 
frihed til at udtrykke sig selv. Også med tegninger. Det er en del af 
kontrakten. Det kan man ikke gå på kompromis med, og man kan slet ikke gå på 
kompromis med det på grund af frygt«. 
</p><p class=" bl-elem"><i class=" bl-elem">Publiceret 4. marts 2015</i></p>	
</div>
</div></body></html>
