---
layout:     post
title: 	    "DSB: Rejsen over Fyn i påsken bliver halvanden time længere"
post_author:	    
post_date:	    Fri, 20 Mar 2015 16:59:34 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2597202/dsb-rejsen-over-fyn-i-paasken-bliver-halvanden-time-laengere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Disse strejkninger påvirkes af sporarbejdet</h5>
<div class="fakta-body" data-buildingblock="embedded_factboxlink">
<p>
Slagelse-Fredericia 
</p><p>
Fredericia/Kolding-Vojens 
</p><p>
Tinglev-Padborg/Flensborg 
</p><p>
Orehoved-Nykøbing Falster/Rødby Færge
</p><p class=" bl-elem">
Kilde: DSB.
</p>
</div>
</div><p>
Det kan blive en besværlig affære at komme til påskefrokost i år. I hvert 
fald, hvis det involverer en tur med tog over Storebælt eller til det 
sydlige Danmark. 
</p><p>
Banedanmark laver sporarbejde på syv forskellige strækninger landet over fra 
1. april kl. 22 til 6. april kl. 10. Det betyder blandt andet, at al 
togtrafikken over Fyn bliver erstattet af togbusser. 
</p><p>
DSB oplyser, at det vil forlænge rejsetiden med halvanden time for passagerer, 
der skal tværs over landet. 
</p><h3>
Dårlig timing 
</h3><p>
Selv om det nok i mange påskerejsendes ører lyder som dårlig timing at lægge 
sporabejde i påsken, er der faktisk ifølge DSB en fjerdedel færre passagerer 
på strækningerne i den kommende højtid end på hverdage. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2514706/dsb-halser-efter-punktlighedsmaal/">DSB halser efter 
punktlighedsmål</a></p><p>
Derfor lægger man arbejdet her for at genere passagererne mindst muligt, 
forklarer trafikdirektør i Banedanmark Peter Svendsen. 
</p><p>
»Vi er altid kede af at skulle spærre jernbanen. Men når vi er nødt til at 
lave sporarbejde, lægger vi det altid på tidspunkter, hvor der er færrest 
passagerer, og det generer mindst muligt. Og vi ved, at der er færre 
passagerer i påsken, end på andre tidspunkter«, siger Peter Svendsen. 
</p><p>
DSB kan dog ikke oplyse, hvor mange passagerer, det kommer til at gå ud over. 
På en almindelig helligdag er der normalt 150.00 passagerer, der rejser med 
regionaltog, men det kan ikke gøres op, hvor mange af dem, der rejser på de 
omfattede strækninger. 
</p><h3>
Lad cyklen blive hjemme 
</h3><p>
Går ens rejse over en strækning, hvor man skal med togbus, skal man tænke 
over, hvad man har med. Det er ikke tilladt at have cykler med, og der er 
begrænset plads til barne- og klapvogne i busserne. 
</p><p>
DSB opfordrer til, at man så vidt muligt vælger at lægge sin rejse før eller 
efter påskedagene for at undgå at blive generet af sporarbejdet, og at man 
holder sig opdateret på rejseplanen.dk. 
</p><p class=" bl-elem">
Hvis man vil have et alternativ til toget, kan man overveje de landsdækkende 
busruter til turen over landet. Rødbillet.dk meddeler, at de har ekstra 
mange afgange i påskedagene.
</p>	
</div>
</div></body></html>
