---
layout:     post
title: 	    "Lektor: Grænsekontrol vil føre til mere kriminalitet "
post_author:	    
post_date:	    Tue, 03 Mar 2015 09:46:00 +0100
post_site:	    politiken.dk 
post_link:	    http://politiken.dk/indland/politik/ECE2540099/lektor-graensekontrol-vil-foere-til-mere-kriminalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal Danmark indføre grænsekontrol med bomme og vagter? 
</p><p>
I en ny måling foretaget af Epinion for DR Nyheder, erklærer 61 procent sig 
helt eller delvist enige i, at »der er brug for permanent grænsekontrol med 
eksempelvis grænsebomme og grænsevagter«. 30 procent er enten helt eller 
delvist uenige i udsagnet. 
</p><div class="art-fakta article-box">
<h4 class="">
SPØRGSMÅL</h4>
<h5>
Skal Danmark indføre permanent grænsekontrol med eksempelvis grænsebomme og 
grænsevagter?</h5>
<div class="fakta-body" data-buildingblock="embedded_factboxlink">
<p>
Helt enig: 35 procent
</p><p>
Delvist enig: 26 procent
</p><p>
Hverken enig eller uenig: 7 procent
</p><p>
Delvist uenig: 9 procent
</p><p>
Helt uenig: 21 procent
</p><p class=" bl-elem">
Ved ikke: 1 procent
</p>
</div>
</div><p>
Grænseforsker Gerd Battrup, lektor på institut for grænseregionsforskning på 
Syddansk Universitet i Sønderborg, advarer om, at det ønske vil få Danmark 
udstødt af Schengen-samarbejdet - og derved det europæiske politisamarbejde 
Europol, der netop har til opgave at bekæmpe den organiserede kriminalitet 
og terrorisme, der krydser unionens grænser. </p><p>
»Det ville have alvorlige konsekvenser«, siger hun. 
</p><h3>
Forsigtig grænsekontrol 
</h3><p>
»Grunden til at antallet af kriminalitet er faldet, er det enormt tætte 
samarbejde med tysk politi - både gennem Europol og direkte samarbejde«, 
siger Gerd Battrup. 
</p><p>
»Mit bud er, at den grænseoverskridende kriminalitet vil blive større, hvis 
man satte grænsekontrol op. Både fordi det er enormt ressourcekrævende, og 
fordi det er meget mere effektivt, at kontrollere områder og personer, hvor 
der er højrisiko for kriminalitet, end at kontrollere alle personer«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_europa/ECE2533996/sverige-aabner-doerene-for-mennesker-der-ikke-maa-komme-ind-i-schengen/">Sverige åbner dørene for mennesker, 
der ikke må komme ind i Schengen</a></p><p>
Da VK-regeringen og Dansk Folkeparti indførte grænsekontrol i 2011, var de 
forsigtig med ikke at komme i strid med bestemmelserne i Schengenaftalen, 
der siger, at et land ikke må indføre kontrol, hvor man stopper hver enkel 
bil ved grænsen - og slet ikke på systematisk vis. Så i stedet vinkede de 
danske toldere og politi de biler ind, som de fandt mistænkelige. 
</p><p>
»Den eneste grund til, at man (EU, red.) kunne leve med det, var fordi, 
politiet startede ud om morgenen i Esbjerg, hvor de havde et morgenmøde. Så 
brugte de to timer på at køre ned til grænsen, hvor de så fik frokost, og så 
var de ude at tjekke biler og brugte derefter to timer på at køre hjem igen. 
Det var den grænsekontrol. Så konsekvenserne var ikke så voldsomme«, siger 
Gerd Battrup. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00912/Germany_Denmark_Bor_912058y.jpg" alt="" border="0"/><span class="caption"><span class="f-img-caption">TJEK. 
</span>Toldere og politi kunne i 2011 vinke køretøjer til side, hvis de havde en mistanke. Derved undgik den daværende VK-regering og DF's aftale om grænsekontrol, at karambolere med Schengen-aftalen. Foto: Ibrahim Ot (arkiv)</span></span></p><h3>
Grænsekontrollen nytte ikke 
</h3><p>
Hun forklarer, at bliver Danmark smidt ud af Schengen, vil det blive påkrævet 
at vise pas, hvis man skal ind i Danmark. Noget, der vil få store 
konsekvenser for de sønderjyske kommuner. 
</p><p>
»25 procent af dem, der arbejder i Aabenraa Kommune, bor på den anden side af 
grænsen. De vil få mangel på kvalificeret arbejdskraft, for du kan jo ikke 
tage på arbejde og vise pas hver dag. I Aabrenaa er det overvejende være 
faglige arbejder, der krydser grænsen, og i Sønderborg og Tønder er det i 
høj grad akademikere«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2134824/to-ud-af-tre-asylansoegere-forsvinder-for-politiet-i-lufthavnen/">To ud af tre asylansøgere 
forsvinder for politiet i lufthavnen</a></p><div class="art-fakta article-box">
<h4 class="">
REGERINGENS NYE GRÆNSEKONTROL </h4>
<h5>
Før jul fremsatte justitsminister Mette Frederiksen (S) et lovforslag om øget 
grænsekontrol. Her følger, hvad lovforslaget går ud på:</h5>
<div class="fakta-body" data-buildingblock="embedded_factboxlink">
<p><b>Politiet og toldvæsnet</b> ved de indre grænser kan gøre brug af 
automatiske genkendelsesværktøjer af bilers nummerplader.
</p><p><b>Myndighederne</b> skal lettere kunne udtrække passagerlister fra 
flyselskaberne.
</p><p><b>Regeringen vil styrke </b>sanktionsniveauet for udlændinges ulovlige ophold 
i Danmark ved højere bøder og længere fængselsstraffe.
</p><p><b>Regeringen vil indføre fængselsstraf</b> op til to år for 
personer, der ulovligt hjælper personer til Danmark.
</p><p class=" bl-elem"><i class=" bl-elem">Kilde: retsinformation.dk</i></p>
</div>
</div><p>
Også Øresundsregionen ville være hårdt ramt af Danmarks exit fra Schengen. Her 
ville de 15-20.000 mennesker, der dagligt krydser Øresund formentlig skulle 
finde et nyt job - med mindre, de vil vise pas, da Norge og Sverige er en 
del af Schengen og Den Nordiske Pasunion fra 1954. </p><p>
Det sidste argument fra grænseforsker Gerd Battrup er, at grænsekontrollen 
formentlig ikke engang ville nytte særlig meget, da Danmark har 7.314 
kilometer kyststrækning, størstedelen ubevogtet, og en 80 kilometer lang 
landegrænse mellem Danmark og Tyskland, der går gennem engområder, moser, 
sumpe og marker. 
</p><h3>
DF: Egen grænsekontrol over Schengen 
</h3><p>
Dansk Folkeparti, der i 2011 fik skærpet grænsekontrollen som betaling for at 
gå med til at forringe efterlønnen, var hurtige til at imødekomme 
Epinion-målingens resultat, og partiets retsordfører Peter Skaarup skrev i 
partiets ugebrev, at »hvis vælgerne efter næste valg sammensætter et 
Folketing, der betyder, at vi bliver indkaldt til forhandlinger, så tager vi 
grænsekontrol med i mappen«. 
</p><p>
»Hvordan og hvorledes det så kommer til at ske i praksis, om det skal være 
inden for eller uden for Schengen, det vil vise sig. For den tekniske del er 
ikke så afgørende for os, som det er, at vi rent faktisk får gennemført en 
ny og effektiv grænsekontrol til gavn for danskerne«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2527647/antiterror-plan-politikere-vil-registrere-hvad-passagerer-spiser-paa-flyet/">Antiterror-plan: Politikere vil 
registrere, hvad passagerer spiser på flyet</a></p><p>
Til Politiken siger han, at den grænsekontrol, de ser mulig efter valget, 
bliver den samme som i 2011. Altså uden grænsebomme. Men får Dansk 
Folkeparti et flertal, vil de foretrække deres egen grænsekontrol med 
pasfremvisning over Schengen-samarbejdet og dets ydre grænse. 
</p><p class=" bl-elem">
»Vi ønsker ikke at trække os ud af Schengen. Men vi vil gerne ændre på 
Schengen-aftalen, så hver stat må lave sin egen nationale grænsekontrol«, 
siger Peter Skaarup, der ikke frygter, at Europol vil stoppe samarbejdet med 
dansk politi, da det ville være et for stort tab. 
</p>	
</div>
</div></body></html>
