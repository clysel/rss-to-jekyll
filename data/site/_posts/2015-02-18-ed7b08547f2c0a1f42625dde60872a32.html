---
layout:     post
title: 	    "Danmarks pressede krone er helt alene i verden"
post_author:	    
post_date:	    Wed, 18 Feb 2015 11:07:09 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2548677/danmarks-pressede-krone-er-helt-alene-i-verden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 1970´erne blev daværende nationalbankdirektør Erik Hoffmeyer ufrivilligt 
genstand for en vittighed. Det hed sig, at havde man ikke set bankdirektøren 
en søndag eftermiddag, var han nok i gang med at devaluere den danske krone. 
</p><p>
»Ohh, der var altid gang i kronen«, klukker den 90-årige Hoffmeyer. 
</p><p>
Nu - mere end 30 år senere - er der igen virak om den danske valuta. Efter at 
Schweiz i forrige måned valgte at slippe sin franc fri, har verdens 
investorer rettet blikket mod den danske valuta i håbet om at score en solid 
gevinst, i fald den danske nationalbank ville følge trop og kaste 
fastkurspolitikken over bord med en markant kursstigning til følge. 
</p><p>
Danmark står tilbage som et af de sidste lande i verden, der kører et 
fastkurssystem - et system, der i det store og hele har tjent landet godt. 
Især hvis man spørger den tidligere nationalbankdirektør, der i knap 30 år 
stod i spidsen for banken og for implementeringen af den faste kronekurs i 
1982. 
</p><div class="art-fakta article-box">
<h4 class="">
Sagen kort</h4>
<p class="fakta-body" data-buildingblock="embedded_factboxlink">
Mere end 30 års dansk fastkurspolitik er under massivt pres, fordi investorer 
køber stort ind af danske værdipapirer. Investorerne køber massivt op i 
kroner, fordi den usikre situation i eurozonen får Danmark til at fremstå 
som sikker havn. Kronen er tilmed under aggressivt angreb fra investorer, 
som håber, at Danmark opgiver fastkurspolitikken over for euroen, så kronen 
stiger voldsomt i værdi og deres beholdning af danske kroner dermed 
pludselig bliver mere værd.
</p>
</div><p/><h3>
Uafladeligt pres på kronen 
</h3><p>
Forud var gået et årti med konstant pres på kronen, der var overvurderet - 
ifølge Hoffmeyer, fordi »man ikke kunne tage sig sammen til at foretage en 
devaluering og samtidig gennemføre de nødvendige stramninger af den 
økonomiske politik«. 
</p><p>
»Der var en uafladelig spekulation i forsøget på at få kronen til at synke«, 
siger han om den række af devalueringer, der blev foretaget i 1970´erne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2538279/overvismand-folk-betragter-ikke-en-krone-som-en-krone-men-som-knap-en-syvendedel-af-en-euro/">Overvismand: »Folk betragter 
ikke en krone som en krone, men som knap en syvendedel af en euro«</a></p><p>
I ´79 lavede man en vellykket devaluering, hvor man samtidig sænkede 
reallønnen og regulerede priserne, men i 1981-82 mislykkedes den såkaldte 
fastelavns-devaluering, fortæller Hoffmeyer om et forsøg på en devaluering, 
der ikke fik den ønskede effekt. Instrumentet virkede ikke som før. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg forstår godt de politikere, der som jeg, er tilhængere af dansk 
medlemskab, men som alligevel vægrer sig ved at tage en ny folkeafstemning. 
Det rummer den lære, at den slags spørgsmål ikke skal kastes ud til 
folkeafstemning
</p>
<p class="sender">
Tidligere Venstre-minister Uffe Ellemann-Jensen 
</p>
</blockquote>
</div><p/><p>
Den socialdemokratiske regering med Anker Jørgensen i front gik af, og ind kom 
Schlüter-regeringen, som hurtigt slog fast, at ankeret i den nye regerings 
politik var, at kronen aldrig skulle devalueres mere. 
</p><p>
Kort efter blev et møde sat i stand i Nationalbanken. Poul Schlüter (K), 
finansminister Henning Christophersen (V), industriminister Ib Stetter, 
økonomiminister Anders Andersen (V) og Erik Hoffmeyer selv satte sig sammen 
for at tale om kronens fremtid. 
</p><p>
Renten var efterhånden oppe på 22-23 procent, og Hoffmeyer husker, at der var 
kræfter i Venstre og Konservative, der ønskede endnu en strategisk 
devaluering, men nationalbankdirektøren vurderede, at den devaluering, der 
var gennemført i 1979 var begyndt at virke og argumenterede for, at der ikke 
var grund til at foretage endnu en devaluering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2534200/derfor-er-kronen-under-angreb-forstaa-valutakrigen-paa-fem-minutter/">Derfor er kronen under angreb: 
Forstå valutakrigen på fem minutter </a></p><p>
Det var der enighed om. Den danske fastkurspolitik var en realitet, og da 
Nyrup-regeringen kom til i 1993 overtog den socialdemokratisk-ledede 
regering fastkurspolitikken. 
</p><p>
»Den har tjent Danmark godt. Den har skabt tillid og har været en succes«, 
siger Erik Hoffmeyer. Og det kan der være noget om. Seks måneder efter den 
faste krone-kurs var en realitet var inflationen bragt ned fra 12-13 procent 
til 4 procent. 
</p><p>
»Der var selvfølgelig tidspunkter, hvor mange sagde, nu bliver det spændende, 
om de holder fast, men grundlæggende har det fungeret fint«, siger Peter 
Erling Nielsen, som er lektor i økonomi ved Københavns Universitet.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/_____Intet_navn_____914053y.jpg" alt="" border="0"/><span class="caption"><span class="f-img-caption">optimist. 
</span>Tidligere nationalbankdirektør Erik Hoffmeyer gennemførte den foreløbig sidste devaluering i 1979. Han er sikker på, at kronen klarer det pres, den er udsat for i øjeblikket. Arkivfoto: Bo Svane</span></span></p><h3>
Økonom: Politikken bør genovervejes 
</h3><p>
I februar 2015 er fastkurspolitikken så under beskydning fra spekulanter, som 
satser deres penge på, at den nuværende nationalbankdirektør Lars Rohde 
skipper Hoffmeyers system og slipper kronen løs. Peter Erling Nielsen 
vurderer, at man, når stormen er redet af, kommer til at overveje 
fastkurspolitikken. 
</p><p>
»Det nuværende system, hvor vi er bundet til euroen giver os ikke den 
stabilitet, som vi måske havde troet«, siger han og peger på, at det bringer 
spørgsmålet om medlemsskab af euroen i spil - et euromedlemsskab vil betyde, 
at man vil eliminere problemer som pres på kronen ganske enkelt, fordi der 
ingen krone er. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2541634/ekspert-vaerktoejskassen-er-snart-tom-lars-rohde/">Ekspert: Værktøjskassen er 
snart tom, Lars Rohde</a></p><p>
»Vi har ingen fleksibilitet i kursen, hvad vi heller ikke har nu, og vi er 
medlem af klubben, med den indflydelse dette giver. Det største 'problem' 
er, at det vil blive svært at vinde en folkeafstemning, men måske den 
aktuelle krise har fået nogle til at genoverveje«, siger Peter Erling 
Nielsen. 
</p><div class="art-fakta article-box">
<h4 class="">
Kronen</h4>
<div class="fakta-body" data-buildingblock="embedded_factboxlink">
<p>
Kronen blev indført 1870´erne som erstatning for rigsdaler. Baggrunden var, at 
man ønskede et system, hvor kronen i Sverige, Norge og Danmark var lige 
meget værd. 
</p><p>
Verdens valutaer var på guldmøntfod indtil Første Verdenskrig, hvor det blev 
afskaffet for at beskytte guldbeholdningen og for at kunne trykke hurtige 
penge af krigsgrunde. 
</p><p>
Efter krigen vendte man for en kort stund tilbage til guldmøntfoden, men i 
1933 afskaffede Danmark den. 
</p><p>
Efter Anden Verdenskrig blev alle valutaer bundet til dollaren. 
</p><p>
Kronen trivedes fra begyndelsen af 1950´erne og frem til midten af 1960´erne, 
men tab af konkurrenceevne, højere inflation, højere lønstigninger, øget 
pres på økonomien frem til 1982, betød stribevis af devalueringer. 
</p><p>
Dollaren blev sat fri i 1971, hvorefter man frigjorde sig fra den amerikanske 
valuta og begyndte at orientere sig mere mod Europa. Nu devaluerede man 
efter den tyske d-mark. 
</p><p class=" bl-elem">
I 1982 indføres den danske fastkurspolitik. 
</p>
</div>
</div><p/><p>
Bestemmer vi os for ikke at gå med i euroen, vurderer han, at en flydende 
krone-kurs, som i Sverige og Norge, er det mest logiske. 
</p><p>
»Vi får fleksibilitet og kan i noget højere grad føre vores egen pengepolitik 
- altså sætte renten og og ned efter behov. Men selv her er grænser. Ulempen 
er, at der kan opstå pres – op eller ned – på kronekursen«, siger han. 
</p><h3>
Kluddermikleri 
</h3><p>
Den forhenværende Venstre-minister Uffe Ellemann-Jensen var med til at indføre 
fastkurspolitikken i 1982. I hans optik er kronen endt som en »pudseløjerlig 
størrelse«, fordi Danmark står uden for euroen samtidig med, at kronen netop 
er bundet tæt til den fælles valuta. 
</p><p>
»Kronen er en pudsig størrelse, som ingen rigtig forstår. Man tænker, at den 
er da så lille og så mærkelig, at det skulle da være overkommeligt at vælte 
den over ende. Der er jo ingen, der fatter fornuften i, at vi har den her 
model. Det er derfor, at mange vil være tilbøjelige til at sige: Der må 
stikke et eller andet under. Altså, så tossede er danskerne sgu da ikke?«, 
lyder det fra Ellemann-Jensen. 
</p><p>
Den forhenværende minister er langt fra kommet sig over ærgrelsen fra 
folkeafstemningen om Danmarks deltagelse i den fælles valuta i 2000. 
Overordnet er han overbevist om, at fastkurspolitikken er »fuldstændig 
indiskutabel«, men i forhold til de massive angreb på kronen i den seneste 
tid, ærgrer han sig: 
</p><p>
»Det er så unødvendigt. Det er jo bare fordi, at vi absolut skulle stå uden 
for euroen«, siger han og kalder det en omgang »kluddermikleri«. 
</p><div class="art-quote article-box">
<p class="quote"/>
<blockquote>
<p class="quote-txt">
Den har tjent Danmark godt. Den har skabt tillid og har været en succes
</p>
<p class="sender">
Forhenværende Nationalbank-direktør, Erik Hoffmeyer 
</p>
</blockquote>
</div><p/><p>
»Men jeg forstår godt de politikere, der som jeg, er tilhængere af dansk 
medlemskab, men som alligevel vægrer sig ved at tage en ny folkeafstemning. 
Det rummer den lære, at den slags spørgsmål ikke skal kastes ud til 
folkeafstemning«, siger den forhenværende minister. 
</p><p>
Indtil de danske vælgere eventuelt skal ud i en ny afstemning, kæmper 
Nationalbanken videre for at forsvare den danske krone. Og spørger man den 
forhenværende nationalbankdirektør Hoffmeyer, om man vil klare den, lyder 
det sejrssikkert. 
</p><p class=" bl-elem">
»Ja, selvfølgelig«. 
</p>	
</div>
</div></body></html>
