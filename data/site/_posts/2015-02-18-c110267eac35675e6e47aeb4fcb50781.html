---
layout:     post
title: 	    "Træneren skal skabe resultater, ellers er det ud"
post_author:	    
post_date:	    Wed, 18 Feb 2015 11:52:59 +0100
post_site:	    politiken.dk 
post_link:	    http://politiken.dk/sport/fodbold/ECE2551945/traeneren-skal-skabe-resultater-ellers-er-det-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Champions League blev vundet af et spansk hold med en italiensk træner. 
Bundesligaen af en tysk klub med en spanier ved roret. Og i England er 
Premier League-ræset en duel mellem en portugiser og en spanier. 
</p><p>
Man ser det over hele Fodboldeuropa. Udenlandske trænere, der i stadig højere 
grad præger trænerbilledet. I Danmark er det i lang tid strømmet til med 
svenskere og nordmænd i Superligaen, hvor også Island og England er 
repræsenteret i denne sæson. 
</p><h3>
Hvor er danskerne? 
</h3><p>
Når snakken falder på danske bagdele i trænersæder uden for vores egne 
grænser, er der imidlertid langt imellem navnene. Med tirsdagens fyring af 
Kasper Hjulmand i Mainz er det aktuelle antal nede på 2; David Nielsen står 
med succes i spidsen for norske Strømsgodset, mens Michael Laudrup har taget 
turen til Qatar og klubben Lekhwiya SC. 
</p><p>
Hos DBU begræder man Hjulmands skæbne. Fodboldidealisten fra Farum, der vandt 
hjerter i såvel ind- som udland med sin besnærende possession-fodbold i FC 
Nordsjælland, fortjente mere tid til at videreføre sine ideer til det tyske, 
lyder det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2549790/mainz-sparker-hjulmand-ud/">Mainz sparker Hjulmand ud</a></p><div class="art-fakta article-box">
<h4 class="">
Fakta </h4>
<h5>
Udlandstrænere </h5>
<div class="fakta-body" data-buildingblock="embedded_factboxlink">
<p><b>Seneste eksempler </b>på danske </p><p>trænere i udenlandske topklubber:</p><p><b>Lars Søndergaard</b></p><p>Austria Salzburg (fyret), Austria Wien (fyret), Grazer AK, Wacker Innsbruck (sagde op).</p><p><b>Michael Laudrup</b></p><p>Getafe (sagde op), Spartak Moskva (fyret), Mallorca (sagde op), </p><p>Swansea (fyret), Lekhwiya SC.</p><p><b>Jon Dahl Tomasson:</b></p><p><b/>Excelsior, Roda (fyret).</p><p><b>David Nielsen:</b></p><p>Strømsgodset.</p><p><b>Kasper Hjulmand: </b></p><p class=" bl-elem">Mainz (fyret).</p>
</div>
</div><p>
»Men proces er kun positivt, så længe du vinder. Og især i udlandet vejer 
resultater bare uendelig meget tungere end alt andet«, forklarer leder af 
DBU’s træneruddannelse Peter Rudbæk, der selv har en fortid som træner i 
Superligaen.</p><p>
Ser man historisk på sagen, er det netop fyringer, der dominerer billedet af 
danske udlandstræneres skæbner. Fra Ebbe Skovdahl til Michael Laudrup og Jon 
Dahl Tomasson er størstedelen af historiens ægteskaber mellem danske trænere 
og udenlandske klubber endt i skilsmisser. 
</p><p>
Det er ellers svært at pege fingre ad vores træneres kvalifikationer. DBU’s 
træneruddannelse er af Uefa anerkendt som en af Europas absolut førende, men 
der er langt fra faglig påklædning til i praksis at kunne klare sig på 
topplan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2549967/hjulmand-fyret-saa-er-der-kun-david-og-laudrup-tilbage/">Hjulmand fyret: Så er der kun 
David og Laudrup tilbage</a></p><p>
»Et er at få sit kørekort. Det kræver nogle basale praktiske færdigheder. 
Noget helt andet er at blive klar til at køre rundt i myldretidstrafik«, 
påpeger Peter Rudbæk. 
</p><p>
Og myldretidstrafik er ikke nogen helt skæv sammenligning, når det kommer til 
træneres vilkår på Kasper Hjulmands nu tidligere arbejdsplads. I 
Bundesligaen har man set 58 trænerskifter over de seneste 5 år. Et voldsomt 
gennemsnit på mellem 11 og 12 per sæson. 
</p><div class="art-quote article-box">
<p class="quote"/>
<blockquote>
<p class="quote-txt">
Et er at få sit kørekort. Noget helt andet er at blive klar til at køre i 
myldretidstrafik
</p>
<p class="sender">
</p><p class=" bl-elem">Peter Rudbæk, DBU</p> 

</blockquote>
</div><p>
Til sammenligning har Superligaen kun set svingdøren blafre omkring 3 gange 
per sæson de seneste 5 år. </p><p>
»Hvor meget tålmodighed en træner får, kommer an på klubbens ledelse, og 
hvilken liga man er i. Men jo flere penge der er på spil, jo kortere snor 
har træneren som regel«, forklarer Peter Rudbæk. 
</p><h3>
Omstillingsparat i ny kultur
</h3><p>
Da Lars Søndergaard blev fyret fra en af de klubber, han trænede i Østrig, fik 
han slet og ret at vide, at han var for blød over for sine spillere. Ikke en 
betragtning, den nuværende SønderjyskE-træner nødvendigvis er enig i, men 
ikke desto mindre en, han mener er vital at holde sig for øje, hvis man vil 
klare sig som træner i udlandet. 
</p><p>
»Mentaliteten er helt anderledes i udenlandske klubber, både i forhold til 
hvordan de gør ting på ledelsesgangene, og hvordan de forventer, man 
arbejder som træner. Der kan det være nødvendigt at tilpasse sin stil, hvis 
man vil overleve«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2530329/hjulmand-og-mainz-aabner-foraaret-med-storsejr/">Hjulmand og Mainz åbner 
foråret med storsejr</a></p><p>
Han peger især på styreformen i mange udenlandske klubber som en af de helt 
store faktorer i forhold til de mange trænerfyringer. 
</p><p>
»Ofte sidder én mand på magten snarere end en større bestyrelse, og så kan 
beslutningerne godt blive mere baseret på følelser end fornuftige 
overvejelser. Faldt man i unåde med nogle af de topfolk, jeg arbejdede under 
i Østrig, havde man ikke en chance«, fortæller han. 
</p><p class=" bl-elem">
Kasper Hjulmand meddelte tirsdag, at han vil bruge de næste dage med sin 
familie, før han kommenterer på sin fyring. 
</p>	
</div>
</div></body></html>
