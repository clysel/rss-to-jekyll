---
layout:     post
title: 	    "Angelina Jolie i åbent brev: Jeg har fået fjernet æggestokkene"
post_author:	    
post_date:	    Tue, 24 Mar 2015 10:47:36 +0100
post_site:	    politiken.dk 
post_link:	    http://politiken.dk/kultur/medier/ECE2601790/angelina-jolie-i-aabent-brev-jeg-har-faaet-fjernet-aeggestokkene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For to år siden fik skuespiller og instruktør Angelina Jolie fjernet sine 
bryster. Et valg, hun traf, fordi hun med sine gener havde 87 procent risiko 
for at udvikle brystkræft, og fordi hun allerede havde mistet sin mor, 
bedstemor og en tante til sygdommen. 
</p><p>
Mens andre stjerner måske ville forsøge at holde en så privat beslutning tæt 
til kroppen, gik Angelina Jolie i medierne og skrev et åbent brev om sin 
beslutning. Hun ønskede at udbrede kendskabet til de valg, man som genetisk 
disponeret for kræft står over for. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/ECE1969781/begge-bryster-fjernet-kraeftens-bekaempelse-roser-jolie/">Begge bryster fjernet: Kræftens 
Bekæmpelse roser Jolie</a></p><p>
I den anledning lovede hun af følge op med flere indlæg, hvis der blev behov 
for yderligere forebyggende indgreb. Det gør hun så nu. Skuespillerinden, 
der selv har født tre børn og adopteret tre andre, har fået fjernet sine 
æggestokke og æggeledere, fortæller hun i et indlæg i <a href="http://www.nytimes.com/2015/03/24/opinion/angelina-jolie-pitt-diary-of-a-surgery.html?_r=2" target="_blank">The 
New York Times</a>. 
</p><p>
Her beskriver hun, hvordan indgrebet er mindre end den forrige operation, men 
at konsekvenserne føles større, da det fremkalder overgangsalderen. Det 
prøvede Jolie at forberede sig på fysisk og psykisk - med alternativ 
medicin, hormoner og samtaler med læger. Men for to uger siden fik hun 
besked om, at det var nu, hun skulle opereres, for der var tegn på, at hun 
allerede var ved at udvikle kræft i æggestokkene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE1974565/jeg-traf-et-valg-som-paa-ingen-maade-svaekker-min-femininitet/">Jeg traf et valg, som på ingen 
måde svækker min femininitet</a></p><p>
Operationen afslørede dog kun er godartet knude. 
</p><p>
»Det er ikke muligt at fjerne enhver risiko, og fakta er, at jeg stadig er 
disponeret for kræft. Jeg vil altid lede efter naturlige metoder til at 
styrke mit immunsystem. Jeg føler mig feminin og tilpas med de valg, jeg har 
truffet for mig selv og min famlie. Jeg ved, at min børn aldrig kommer til 
at sige 'min mor døde af kræft i æggestokkene'«, skriver hun i New York 
Times. 
</p><p>
Angelina Jolie forklarer, at hun forventer at mærke de fysiske effekter af 
operationen snart, da hun på trods af hormonbehandling vil gå i 
overgangsalderen. 
</p><p class=" bl-elem">
»Jeg kan ikke få flere børn, og jeg forventer fysiske forandringer. Men jeg er 
afklaret i forhold til, hvad der nu end følger, for det er en del af livet. 
Det er ikke noget, jeg frygter«. 
</p>	
</div>
</div></body></html>
