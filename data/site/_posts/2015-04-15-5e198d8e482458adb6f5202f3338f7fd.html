---
layout:     post
title: 	    "Veluddannede patienter får bedre hjælp efter kræftbehandling end socialt svage"
post_author:	    
post_date:	    Wed, 15 Apr 2015 17:17:08 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2628361/veluddannede-patienter-faar-bedre-hjaelp-efter-kraeftbehandling-end-socialt-svage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var en annonce i avisen, der fik Henrik Fibiger til at tage kontakt til et 
genoptræningscenter for kræftramte. 
</p><p>
Han fik konstateret prostatakræft i 2013, men ingen fortalte ham om muligheden 
for at få støtte og hjælp til genoptræning, mens kræftbehandlingen stod på. 
</p><p>
Først efter vejledning fra genoptræningscentret fik Henrik Fibiger på eget 
initiativ sin læge til at give ham en henvisning, så han kunne få den 
nødvendige hjælp og støtte. 
</p><p>
»Der var ikke rigtig nogen, der vidste noget om det. Så jeg har selv måttet 
tage affære«, siger Henrik Fibiger, der i dag følger et fitnessprogram, som 
fysioterapeuter fra genoptræningscentret har hjulpet ham med at lægge. 
</p><p>
Her går han også til yoga og mindfullness og har deltaget i forskellige 
foredrag om kræftsygdommen. 
</p><p>
Men han er ikke sikker på, at han ville have fået samme hjælp, hvis ikke han 
selv havde været i stand til at tale for sin sag. 
</p><p>
»Jeg har en fornemmelse af, at det handler om at kunne manøvrere, når man 
møder offentlige institutioner. Dem, der taler bedst for sig, får mest ud af 
det«. 
</p><p>
Henrik Fibiger er i dag pensioneret, men han har en mellemlang uddannelse bag 
sig. Og det kan ifølge en ny undersøgelse fra Kræftens Bekæmpelse og 
Københavns Kommune være grunden til, at han har fået den nødvendige hjælp og 
støtte efter kræftbehandlingen. 
</p><p>
Undersøgelsen, der omfatter knap 14.000 kræftpatineter i København, viser, at 
chancerne for at få en henvisning til genoptræning efter et kræftforløb er 
helt op til 33 procent bedre for ressourcestærke, veluddannede patienter end 
for socialt svage. 
</p><p>
Og på den måde er det danske sundhedsvæsen med til at skabe social ulighed. 
</p><h3>
Systematisk skævhed 
</h3><p>
Andre studier har før peget på en social skævhed i både kræftbehandling, 
rehabilitering og overlevelse efter kræft. 
</p><p>
Men det er første gang, man har undersøgt, hvilke patienter der bliver henvist 
til genoptræning efter et kræftforløb. 
</p><p>
»Selvom vi har et sundhedssystem med lige adgang til alle, viser vores 
undersøgelse, at der er en systematisk skævhed i forhold til hvem, der får 
tilbud om rehabilitering. Dem, der oftest bliver henvist, er dem med lange 
uddannelser«, siger seniorforsker Susanne Dalton. 
</p><p><b class="ext-link">LÆS MERE</b><a class="embeddedlink" href="http://politiken.dk/debat/ECE1617066/uligheden-i-sundheden-vokser-og-vokser/">Uligheden i sundheden vokser og 
vokser </a></p><p>
Hun har ledet undersøgelsen for Kræftens Bekæmpelses Center for 
Kræftforskning. 
</p><p>
»Sundhedspersonalet gør deres bedste, det er jeg sikker på. Men når man ikke 
henviser alle, så er det det her, der sker«, siger hun og tilføjer, at hun 
ikke mener, at der er tale om en bevidst skævvridning. 
</p><p>
Det handler snarere om kommunikationen mellem patienten og sundhedspersonalet. 
</p><p>
»Vi kan ikke se det ud fra de her data, hvad årsagerne er. Men 
sundhedspersonalet skal gøre sig klart, at man taler forskelligt med 
forskellige patienter. Nogle patienter er mere autoritetstro og ved ikke, 
hvilke tilbud der er, og så ved de heller ikke, at de kan benytte dem«, 
siger hun. 
</p><p>
Omvendt er kan de ressourcestærke, veluddannede kræftpatienter være bedre til 
at stille krav, og sundhedspersonalet kan også have lettere ved at tale med 
personer, der minder om dem selv, mener Susanne Dalton. 
</p><h3>
Vigtigt at også socialt svage får genoptræning 
</h3><p>
På Center for Kræft og Sundhed i København, der blandt andet genoptræner 
patienter, der henvises fra hospitaler og praktiserende læger, har leder 
Jette Vibe-Petersen længe bidt mærke i, at der kommer flest ressourcestærke 
patienter på centret. 
</p><p>
Hun opfordrer derfor til, at genoptræningen sættes i system, og at alle 
patienter får tilbudt en henvisning. 
</p><p>
»Det er ikke de forkerte, der kommer hos os. Men vi kan se, at når vi får de 
patienter, der har få ressourcer, kan vi virkelig hjælpe dem videre. Dem, 
der er ressourcestærke, får i forvejen støtte og hjælp mange andre steder 
fra«, siger Jette Vibe-Petersen, der har samarbejdet med Kræftens Bekæmpelse 
om undersøgelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE652523/koebenhavnere-er-mindst-tilfredse-med-kraeftbehandling/">Københavnere er mindst 
tilfredse med kræftbehandling</a></p><p>
»Derfor er det også vigtigt, at de får en henvisning«. 
</p><p>
Også Susanne Dalton mener, at det ofte er ressourcesvage kræftpatienter, der 
har mest behov for hjælp. 
</p><p>
»Noget tyder på, at kræftpatienter med kortere uddannelse gennemgår mere 
gennemgribende kræftbehandling. Her ses også tit flere andre 
livsstilssygdomme såsom sukkersyge og KOL«, forklarer hun. 
</p><h3>
Minister: Helt utilfredsstillende 
</h3><p>
Sundhedsminister Nick Hækkerup mener også, at det er »helt 
utilfredsstillende«, at socialt svage får dårligere hjælp efter et 
kræftforløb end de mere ressourcestærke og veluddannede patienter. 
</p><p>
»Muligheden for at blive behandlet i Danmark skal være lige god, uanset hvad 
man tjener, hvor man bor, og hvilken uddannelse man har. Der skal gøres 
noget, og heldigvis bliver der gjort noget«, siger ministeren ifølge Ritzau. 
</p><p>
Han peger på, at der allerede er afsat 134 millioner kroner, der kan styrke 
kommunernes rehabiliteringsindsats over for kræftpatienter. 
</p><p class=" bl-elem">
»Der blev sat penge af i 2014, og kommunerne styrkede for alvor deres indsats 
i 2013. Derfor har vi til gode at se effekten af de initiativer, men jeg vil 
følge med i, at vi når til den reelle lighed«, siger ministeren videre til 
Ritzau. 
</p>	
</div>

</div></body></html>
