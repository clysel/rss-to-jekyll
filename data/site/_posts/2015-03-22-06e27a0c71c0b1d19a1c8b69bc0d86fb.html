---
layout:     post
title: 	    "Overblik: Sådan faldt Yemen fra hinanden på tre år"
post_author:	    
post_date:	    Sun, 22 Mar 2015 14:41:06 +0100
post_site:	    politiken.dk 
post_link:	    http://politiken.dk/udland/ECE2598671/overblik-saadan-faldt-yemen-fra-hinanden-paa-tre-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To moskéer blev 20. marts ramt af blodige angreb fredag i Yemen, hvor 142 
personer mistede livet, mens flere hundrede blev såret. 
</p><p>
I dag mødes FN's Sikkerhedsråd til hastemøde om situationen i landet, der har 
stået uden politisk ledelse siden januar. 
</p><p>
Her kan du læse mere om udviklingen i landet: 
</p><ul><li>Yemens daværende præsident, Ali Abdulla Saleh, overgav i februar 2012 magten 
til daværende vicepræsident, Abd-Rabbu Mansour Hadi.</li><li>Hadi skulle sidde i en overgangsperiode på to år, hvorefter der skulle 
afholdes demokratiske valg.</li><li>Hadi har været en af USA's vigtigste allierede og har støttet USA's 
droneangreb i Yemen mod al-Qaeda på den arabiske halvø, AQAP.</li><li>Hadi har kæmpet mod både den sunnimuslimske bevægelse AQAP (Al-Qaeda på den 
Arabiske Halvø) og den shiamuslimske Houthi-bevægelse i den nordlige 
del i landet. De to grupper er i krig med hinanden.</li><li>I januar tog Houthi-bevægelsen kontrollen over det meste af hovedstaden Sanaa 
og tvang Hadi og hans regering til at træde tilbage.</li><li>Parlamentet nægtede, og Hadi blev sat i husarrest, som han siden er flygtet 
fra.</li><li>I februar sagde Houthi-bevægelsen, at den havde opløst parlamentet og dannet 
et råd, der skulle regere landet.</li><li>Magtovertagelsen er ikke anerkendt af FN eller det internationale samfund.</li><li>Houthi-bevægelsen har udnyttet magttomrummet til at udvide kontrollen med 
provinsen Saada og den tilstødende Amran-provins.</li><li>Bevægelsens slogan er 'Gud er stor, død over Amerika, død over Israel, 
forbandelse over jøderne, sejr til islam'.</li><li class=" bl-elem">En række lande har lukket deres ambassader i landet som følge af 
urolighederne.</li></ul><p class=" bl-elem">
Kilder: NTB 
</p>	
</div>
</div></body></html>
