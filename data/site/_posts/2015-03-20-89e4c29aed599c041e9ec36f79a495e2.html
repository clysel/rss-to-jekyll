---
layout:     post
title: 	    "Få styr på kærligheden med en ingeniørmæssig tilgang"
post_author:	    15300
post_date:	    Fri, 20 Mar 2015 11:50:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/faa-styr-paa-kaerligheden-med-en-ingenioermaessig-tilgang-2912
---
<html><body><div><section class="body"><p>Civilingeniør Lise Grevenkop­Castenskiold havde været selvstændig konsulent inden for projektledelse og virksomhedsstrategi i fem år, da hun i 2014 udvidede med et kursus i kærlighedsstrategi. Kurset tager udgangspunkt i erfaringer fra hendes eget liv og er baseret på en ingeniørmæssig tilgang til parforhold.</p>
			<p>»I 2009 blev jeg single efter to længerevarende parforhold, der til tider var temmelig frustrerende. Jeg forstod ikke, hvorfor det var gået galt, og satte mig for at undersøge det nærmere,« forklarer hun.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Trænger du til nye udfordringer? Tjek Jobfinder.</a></p>
			<p>På typisk ingeniørvis gav hun sig i kast med at finde fakta, analysere og strukturere for at finde den mest optimale måde at ‘date’ på. Resultatet blev en konkret ‘datingstrategi’, og da hun kort efter mødte sin nuværende kæreste, lagde de en strategi for deres parforhold, som de løbende justerer i forhold til ønsker og behov.</p>
			<h2>Bygger på egne erfaringer</h2>
			<p>Kurset <a href="http://www.mindfulrich.com/">‘Det nærværende og kærlige parforhold’</a> er baseret på hendes egne positive erfaringer kombineret med det professionelle arbejde med strategiudvikling i virksomheder:</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/lisegrevekop-castenskiold-ansigt.jpg" src="http://karriere.jobfinder.dk/sites/karriere/files/styles/w1120_media_right/public/lisegrevekop-castenskiold-ansigt.jpg?itok=h9UipRAo" alt=""/><figcaption>Civilingeniør Lise Grevenkop-Castenskiold har i seks år haft selvstændig konsulentvirksomhed inden for projektledelse og strategiudvikling, og har nu udvidet med kurser i dating- og parforholdsstrategier. <cite>Photo: David Hennings</cite></figcaption></figure></p>
			<p>»Typisk sætter man sig mål eller indsatsområder på jobbet, men det er min overbevisning, at man er nødt til at kigge på hele sit liv og skabe en realistisk balance mellem en god hverdag og sine langsigtede mål og drømme,« fastslår Lise Grevenkop-Castenskiold, som har udviklet kurset sammen med par­terapeut Celestine Andersen.</p>
			
			<p>Foreløbig har der været en overvægt af ingeniører på kurset, og det skyldes, at ingeniører i højere grad end andre faggrupper kan lide en faktabaseret tilgang, mener hun:</p>
			<p>»Ingeniører har måske lettere ved at acceptere fakta frem for at drømme sig til en Hollywood-tilgang. De er gode til at analysere komplekse problemer, men er bare ikke vant til at gøre det på deres parforhold.«</p>
			<p>Selv om kurset handler om noget privat, vil det uundgåeligt smitte af på arbejdslivet, mener hun:</p>
			<p>»Er parforholdet i balance, bliver man ikke så stresset på arbejde. Er man god til at kommunikere i parforholdet, er man det også på jobbet, og lærer man at vise sin partner anerkendelse, bliver man nok også bedre til at det over for kolleger og samarbejdsparter,« vurderer hun.</p>
			
		</section></div></body></html>
