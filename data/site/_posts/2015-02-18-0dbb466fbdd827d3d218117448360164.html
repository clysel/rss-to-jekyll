---
layout:     post
title: 	    "Selv på trekvart kraft var Real Madrid en klasse bedre"
post_author:	    
post_date:	    Wed, 18 Feb 2015 22:58:48 +0100
post_site:	    politiken.dk 
post_link:	    http://politiken.dk/sport/fodbold/eventskin_fodbold/ECE2553250/selv-paa-trekvart-kraft-var-real-madrid-en-klasse-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nok er Real Madrid inde i en periode med resultater, der trods føringen i den 
spanske liga er blevet tituleret som krise. 
</p><p>
Men når modstanderen er et mindst lige så såret Bundesligahold med en endnu 
længere skadesliste, så var Real Madrid uden skadede Sergio Ramos, Sami 
Khedira og Luka Modric stadig en klasse eller halvanden bedre end Schalke 
04. 
</p><p>
Det resulterede i en 2-0-sejr på Arena auf Schalke, og forskellen på sidste 
sæson illustreres måske meget godt af, at det var tre mål mindre end sidste 
års 6-1-ydmygelse på tilsvarende tidspunkt af turneringen, som Real Madrid 
jo endte som vindere af. 
</p><h3>
Chance til hjemmeholdet - mål til udeholdet
</h3><p>
Real Madrid var længe om at skabe noget afgørende i kampen, men to gange slog 
de forsvarende mestre effektivt til kort efter hjemmeholdet havde haft nogle 
af de få nærgående forsøg. 
</p><p>
Klaas-Jan Huntelaar havde kampens første afslutning inden for målrammen, da 
hollænderen tvang sin tidligere holdkammerat i Real, Iker Casillas, til at 
dykke ned og verfe et fladt skud mod det lange målhjørne ud til siden. 
</p><p>
Kort efter sendte Carvajal en høj bold ind i Schalke 04's ellers tæt bemandede 
midterforsvar, hvor Cristiano Ronaldo ikke desto mindre kom først på bolden 
og med hovedet dirigerede den forbi en af Schalkes mange reservespillere, 
den 19-årige normale fjerdemålmand, Timon Wellenreuther. 
</p><h3>
19-årig og Casillas var begge efter overliggeren
</h3><p>
Målet gav Real Madrid ro til at kontrollere kampen, men et kvarters før tid 
fik Iker Casillas alligevel noget af en overraskelse, da en anden 19-årig, 
Felix Platte, tordnede bolden på overliggeren. 
</p><p>
Casillas hoppede op og klappede taknemmeligt overliggeren - og så minutter 
senere var kampen definitivt afgjort med et pragtmål. 
</p><p>
Cristiano Ronaldo spillede fra venstre bolden ind i banen, hvor venstrebacken 
Marcelo med det ellers 'kolde' sparkede den helt op i det fjerne målhjørne. 
</p><p>
2-0 og færdigt arbejde. 
</p><p class=" bl-elem">
Real Madrid vandt kun 1 af de første 24 kampe på tysk grund, men har nu vundet 
3 af de seneste 4, og er på sikker kurs med endnu en kvartfinale, der i 
givet fald vil være den femte i træk. 
</p>	
</div>
</div></body></html>
