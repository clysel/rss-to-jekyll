---
layout:     post
title: 	    "Nu kommer mobilen, du selv kan reparere"
post_author:	    
post_date:	    Thu, 09 Apr 2015 22:30:03 +0200
post_site:	    politiken.dk 
post_link:	    http://politiken.dk/oekonomi/ECE2622302/nu-kommer-mobilen-du-selv-kan-reparere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Udvendig vil den ligne enhver anden smart telefon. 
</p><p>
Men indvendig vil den nye smartphone, som det hollandske firma Fairphone 
præsenterer i september, være helt sin egen. 
</p><p>
Den indeholder metal fra konfliktfri miner i Congo, bliver samlet på en fabrik 
i Kina, hvor Fairphone yder både praktisk og økonomisk støtte til, at de 
ansatte kan danne en medarbejderforening. Tilsvarende går en del af 
indtægten fra hver Fairphone til et projekt i Ghana, hvor ngo’er indsamler 
skrottede telefoner og sejler dem til genbrug i Europa. 
</p><p>
Og så er selve telefonen designet til at holde længere. 
</p><h3>
Hvad er fair? 
</h3><p>
»Vi ved godt, det ikke er en 100 procent fair telefon, men for os er det 
heller ikke målet i sig selv. Målet er at starte en diskussion og øge 
bevidstheden om, hvad der egentlig er fair«, siger Miquel Ballester, der er 
ansvarlig for innovation hos Fairphone. 
</p><p>
Siden den første iPhone fra Apple så dagens lys i 2007, er antallet af 
smartphones eksploderet. Alene sidste år blev der solgt 1,3 mia. smartphones 
på verdensplan, og næste år ventes antallet af mennesker, der ejer en 
smartphone, at passere 2 milliarder – altså mere end hver fjerde af klodens 
indbyggere. 
</p><p>
I Danmark er andelen af husstande med smartphones steget fra hver tredje i 
2011 til tre ud af fire i 2014. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE1845088/fransk-tv-hold-afsloerer-iphone-5-laves-under-horrible-forhold/">Fransk tv-hold afslører: 
iPhone 5 laves under horrible forhold</a></p><p>
Den udvikling har både fordele og ulemper. Blandt fordelene er, at smartphones 
åbner nye muligheder for at dele alt fra biler til boliger og dermed spare 
ressourcer. Samtidig bruger de mindre energi end traditionelle computere. 
</p><p>
Men blandt ulemperne er de store mængder affald og energiforbruget, påpeger 
Inge Røpke, der er professor i økologisk økonomi ved Aalborg Universitet. 
</p><p>
»For mange af de små apparater er det ikke elforbruget, der vejer tungest; det 
er det energiforbrug, der er gået til fremstillingen. Derfor er det en 
rigtig vigtig idé, hvis man kan forlænge levetiden«, siger hun. 
</p><h3>
Konfliktmetaller 
</h3><p>
De moderne smartphones indeholder mange flere forskellige stoffer end 
gammeldags mobiltelefoner. En smartphone kan indeholde op til 60 forskellige 
stoffer – en del af dem i så små mængder, at det kan være svært at få 
økonomi i at udvinde dem til genanvendelse. 
</p><p>
Fairphone begyndte som en kampagne imod brugen af såkaldte konfliktmetaller 
fra borgerkrigsramte områder i Congo i mobiltelefoner. Men i 2013 
fremstillede firmaet sin <a class="embeddedlink" href="http://politiken.dk/forbrugogliv/digitalt/forbrugerelektronik/ECE2207480/denne-smartphone-kan-du-koebe-uden-daarlig-samvittighed/">første smartphone</a>, 
som blev solgt i 60.000 eksemplarer. 
</p><p>
»Den næste generation af Fairphone har vi selv designet helt fra bunden. Det 
betyder, at den er meget nemmere at reparere og vedligeholde. Målet er, at 
den skal holde længere«, siger Miquel Ballester. 
</p><p>
Selv om telefonen først kommer på markedet om nogle måneder, har Fairphone 
netop fremlagt <a target="_blank" href="http://www.fairphone.com/2015/04/08/social-assessment-program-begins-at-our-manufacturer-hi-p/">en 
grundig evaluering</a> af den kinesiske fabrik, der skal fremstille 
telefonerne. Den roser fabrikken for at inddrage medarbejderne, men peger 
også på problemer med så forskellige ting som antallet af nødudgange og den 
ugentlige arbejdstid. 
</p><p>
»Telefoner er et perfekt udtryk for globalisering: de bruger komponenter fra 
en masse lande med helt forskellig lovgivning, men alligevel forventer vi 
som forbrugere at de lever op til bestemte standarder. Det er en stor 
udfordring at fremstille sådan et produkt på en fair måde, men vi opfordrer 
forbrugerne til at benytte deres magt til at påvirke producenterne«, siger 
Miquel Ballester. 
</p><p>
Det er stadig usikkert, hvad den næste Fairphone kommer til at koste, men den 
ventes at blive billigere end en tilsvarende iPhone. Og lige som med den 
første Fairphone vil en del af købsprisen gå til et stort genbrugsprojekt, 
hvor selskabet netop har indsamlet 75.000 skrotmobiler i Ghana, blandt andet 
for at forhindre, at de havner på elektroniklossepladser, hvor 
affaldsafbrænding skader mennesker og miljø. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE1042196/din-mobil-finansierer-krig-i-afrika/">Din mobil finansierer krig i 
Afrika </a></p><p>
Ikke alle er dog begejstrede for Fairphones projekt. Foreningen for arbejdere 
på Afrikas største elektroniklosseplads i Ghana kritiserer det hollandske 
selskab for at tage aktivitet ud af landet, så nogle af dem mister deres 
job. 
</p><p>
Fairphone erkender, det ville være bedre med genbrugsstationer i Ghana, men 
peger på, at den avancerede teknologi ikke findes i landet – og på, at 
firmaet faktisk skaber nye og bedre jobs med sine projekter i Ghana. 
</p><p>
Fairphone kan også bruges i Danmark. Firmaet regner med at fremstille 200.000 
eksemplarer, som først og fremmest vil blive solgt fra <a target="_blank" href="http://www.fairphone.com">dets 
egen hjemmeside</a>. Allerede nu kan interesserede skrive sig op og 
forudbestille telefonen. 
</p><p class="art-ext-other">

</p><p class=" bl-elem"/>	
</div>

</div></body></html>
