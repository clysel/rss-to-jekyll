---
layout:     post
title: 	    "Ny dansk missionschef på vej til Mali: Situationen er mere kompleks end i Afghanistan"
post_author:	    
post_date:	    Sat, 07 Mar 2015 17:44:39 +0100
post_site:	    politiken.dk 
post_link:	    http://politiken.dk/udland/ECE2577578/ny-dansk-missionschef-paa-vej-til-mali-situationen-er-mere-kompleks-end-i-afghanistan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Michael Anker Lollesgaard</h4>
<div class="fakta-body" data-buildingblock="embedded_factboxlink">
<p>
Født d. 13. november 1960 i Odense. 
</p><p>
Uddannet fra Hærens Officersskole i 1984 og har siden været ansat i Forsvaret. 
</p><p>
Først som premierløjtnant, siden kaptajn, major, oberstløjtnant, oberst, 
brigadegeneral og fra 2013 generalmajor. 
</p><p class=" bl-elem">
Som chef for Danske Division har han haft ansvaret for uddannelse af de danske 
styrker, som udsendes på missioner. 
</p>
</div>
</div><p>
Generalmajor Michael Anker Lollesgaard har haft ansvaret for at uddanne de 
danske styrker, som deltog i krigen i Afghanistan. Nu skal han lede 
FN-styrkernes kamp i Mali for at beskytte civilbefolkningen og skabe fred i 
den nordafrikanske stat, der er ramt af borgerkrig og terror. 
</p><p>
»Det var rigtig indviklet at forstå konflikten i Afghanistan. Situationen i 
Mali er endnu mere kompleks«, siger Michael Anker Lollesgaard om den 
udfordring, han som FN's styrkechef i Mali fra slutningen af måneden skal 
forsøge at tackle. 
</p><p><b class="ext-link">NØGLESTILLING </b><a class="embeddedlink" href="http://politiken.dk/udland/ECE2577416/dansk-generalmajor-faar-noeglestilling-for-fn-i-mali/">Dansk generalmajor får 
nøglestilling for FN i Mali</a></p><p>
I den nordafrikanske ørkenstat venter ham ikke bare en borgerkrig mellem 
regeringen i syd og oprørsgrupper fra hovedsageligt Tuareg-folket i nord, 
landet er også hjemsted for indtil flere islamistiske terrorgrupper. 
</p><div class="art-quote article-box">
<p class="quote"/>
<blockquote>
<p class="quote-txt">
Det er afgørende, at forholdene for soldaterne bliver forbedret
</p>
<p class="sender">
Michael Anker Lollesgaard 
</p>
</blockquote>
</div><p> »Oprørsstyrker i den nordlige del af landet kæmper for selvstændighed, 
samtidig kæmper tre til fire forskellige terrororganisationer for frihed til 
at operere i Mali. De angriber både FN og tropperne fra Nord og Syd. Det ser 
ikke godt ud i øjeblikket«, fortæller Lollesgaard om konflikten. 
</p><p>
Han forlader en stilling som chef for Danske Division i Forsvaret og bliver 
som styrkechef i Mali en af de højest rangerede danskere i FN's militære 
system nogensinde. 
</p><h3>
Soldaternes forhold skal forbedres 
</h3><p>
Som den militære leder for den såkaldte MISNUMA-mission, der blev stablet på 
benene i april 2013, skal Michael Anker Lollesgaard styre de små 9.000 
FN-soldater, der i øjeblikket forsøger at forsvare civilbefolkningen mod 
overgreb. 
</p><p>
Men soldaterne fra de afrikanske lande bliver i dag ofte placeret i det 
nordlige Mali, uden betingelserne er i orden. De lever under en sejldug og 
har ringe adgang til skygge, samtidig er deres militære udstyr ikke godt 
nok, fortæller Lollesgaard. 
</p><p><b class="ext-link">TERROR I HOVEDSTAD</b><a class="embeddedlink" href="http://politiken.dk/udland/ECE2577366/maend-draeber-fem-personer-paa-restaurant-i-mali/">Mænd dræber fem personer på 
restaurant i Mali</a></p><p>
»Det er afgørende, at forholdene for soldaterne bliver forbedret. Man er 
begyndt at erkende det i FN-systemet, men der ligger et kæmpe arbejde i at 
få lagt et pres i FN-systemet, så landene byder ind med mere, og soldaternes 
udstyr kan blive forbedret«, siger generalmajoren. 
</p><p>
Sideløbende med den militære indsats foregår der fredsforhandlinger mellem 
parterne i borgerkrigen. Det er endnu uvist, hvordan det spor ender, men en 
politisk løsning på selve krigen mellem nord og syd er nødvendig, påpeger 
den kommende styrkechef i Mali. 
</p><div class="art-quote article-box">
<p class="quote"/>
<blockquote>
<p class="quote-txt">
Der er omfattende problemer med ernæring og sikkerhed. Mange mennesker er på 
flugt
</p>
<p class="sender">
Michael Anker Lollesgaard 
</p>
</blockquote>
</div><p/><h3>
FN-mission med flest dræbte soldater 
</h3><p>
Konflikten i Mali, der grænser op til blandt andre Algeriet, begyndte i 2012 
med et militærkup i hovedstaden, der væltede den demokratisk valgte 
regering. Den kaotiske situation i kølvandet på kuppet fik oprøret i det 
nordlige Mali til at blusse op. 
</p><p>
Både islamistiske terrorgrupper og oprørsstyrker begyndte at indtage flere 
nordlige byer, og Tuareg-oprørerne fra nord erklærede en del af landet for 
selvstændigt i april 2012. Samtidig kom der meldinger om, at al-Qaeda vandt 
frem i regionen. I januar 2013 tog Frankrig konsekvensen af den tilspidsede 
situation ved at sende tropper til landet, som er en tidligere fransk 
koloni. De franske tropper blev hurtigt efterfulgt af flere afrikanske 
styrker fra den afrikanske union. 
</p><p>
I sommeren 2013 samlede FN 40 lande til en fredsmission i Mali. Mens franske 
styrker fortsat kæmper mod de islamistiske terrorgrupper i landet, er det 
FN-soldaternes opgave at beskytte den civile befolkning. Det bliver derfor 
også Lollesgaards opgave som styrkechef at samarbejde med de franske 
styrker. 
</p><p><b class="ext-link">MISSION</b><a class=" bl-elem" href="http://www.un.org/en/peacekeeping/missions/minusma/mandate.shtml/">Beskrivelsen 
af FN's mandat (eksternt link på engelsk)</a></p><p>
Med op mod 11.200 soldater kan der ikke herske tvivl om, at Mali udgør en af 
FN's mest risikofyldte missioner. Således er Mali også den FN-mission, hvor 
flest soldater har mistet livet. 
</p><p>
Den kommende styrkechef for FN Michael Anker Lollesgaard siger, at livet er 
»sindssygt hårdt« for de mennesker, som befinder sig i den nordlige, 
ørkenprægede del af landet, hvor kampene primært finder sted. 
</p><p>
»Kampen mellem nord og syd samt terrorangrebene betyder, at der er omfattende 
problemer med ernæring og sikkerhed. Mange mennesker er på flugt. Derfor er 
det vigtigt, at FN arbejder på at stabilisere konflikten«, siger Michael 
Anker Lollesgaard. 
</p><p>
Den kommende styrkechefs opgave bliver udover arbejdet med at uddanne og 
forbedre soldaternes færdigheder at skabe en tæt kontakt til de civile i 
landet. Netop forbindelsen til de lokale er »helt central«, hvis FN skal 
lykkes med at beskytte befolkningen, siger Michael Anker Lollesgaard og 
tilføjer et 'men': »Der er lang vej endnu«. 
</p><h3>
Danmark bør overveje at sende flere mand 
</h3><p>
Som led i FN-missionen har Danmark sendt 12 såkaldte stabsofficerer til Mali. 
</p><p>
Michael Anker Lollesgaard så gerne, at Danmark yderligere »overvejede at 
bidrage med visse tidsbestemte specialkapaciteter«. Han foreslår, at Danmark 
sender et hold såkaldte C-IED instruktører, som kan undervise FN's soldater 
i Mali i, hvordan man finder og undgår vejsidebomber. 
</p><p>
»Det er vigtigt, at Danmark støtter op om konflikten, fordi der er tale om en 
FN-mission, der skal beskytte civile mod overgreb«, siger Lollesgaard: 
</p><p>
»Samtidig er Mali et bistandsland, hvor Danmark har et stort program og 
arbejder på at skabe fremgang, og selvom FN-missionen ikke direkte handler 
om at bekæmpe terrorister, handler det også om at forhindre, at en 
terrorrede bliver skabt«, siger Michael Anker Lollesgaard. 
</p><p>
Det seneste døgns udvikling i Mali illustrerer, at den danske generalmajor 
kommer ned til en højspændt konflikt. 
</p><p class=" bl-elem">
Fem mennesker mistede i nat livet, da en maskeret mand åbnede ild mod en 
natklub i hovedstaden Bamako. Tidligere har hovedstaden været betragtet som 
en terroristfri-zone, skriver New York Times. Angrebet tyder ifølge en lokal 
menneskerettighedsorganisation på, at det ikke længere er tilfældet. 
</p>	
</div>
</div></body></html>
