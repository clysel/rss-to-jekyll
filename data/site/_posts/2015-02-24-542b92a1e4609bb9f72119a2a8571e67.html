---
layout:     post
title: 	    "Bisættelse af Finn Nørgaard: »Danmark har mistet en helt« "
post_author:	    
post_date:	    Tue, 24 Feb 2015 22:55:58 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2560969/bisaettelse-af-finn-noergaard-danmark-har-mistet-en-helt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
»Kuglerne satte et hjerte i stå og får mange andre hjerter til at bløde«. 
</p><p>
Præstens stemme skærer gennem stilheden i Grundtvigs Kirke i Københavns 
Nordvestkvarter, mens ordene giver genklang i det menneskefyldte kirkerum. 
</p><p>
»Meningsløsheden dirrer i luften. Vi fatter det ikke, og vi er bange og 
forvirrede«, lyder det videre fra talerstolen og giver ekko i det bageste af 
den gule murstenssal, hvor fem civilklædte betjente har taget opstilling 
foran udgangene. 
</p><p>
Her er flere hundreder mødt op for at deltage i ceremonien og Finn Nørgaards 
bisættelse. Lørdag den 14. februar blev han skudt på klos hold foran 
kulturhuset Krudttønden på Østerbro i København, da han deltog i et 
debatmøde om ytringsfrihed. 
</p><p>
Selvom politiets undersøgelser endnu ikke er færdige, bliver Finn Nørgaard i 
dag mindet som den, der ofrede sig og forsøgte at forhindre attentatmanden i 
at gennemføre angrebet ved Krudttønden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">Rekonstruktion: 13 timer og 27 
minutter</a></p><p>
»Du satte livet så højt, at du var parat til at miste det for at hjælpe andre. 
Du måtte gribe ind, også selvom du selv var i fare«, siger Steffen Lüders i 
en tale til sin nære ven. 
</p><p>
Også Lars Lumbye, som også var en god ven af den dræbte filminstruktør, 
fortæller senere de fremmødte: 
</p><p>
»Finn traf et valg, da han løb væk fra skyderierne og ud ad døren«, siger han 
med henvisning til, at Finn ifølge et øjenvidne, forsøgte at overfalde den 
bevæbnede gerningsmand 
</p><p>
»Finn viste mod«, tilføjer han. 
</p><h3>
Stort politiopbud 
</h3><p>
Uden for kirken har danske og udenlandske journalister taget opstilling ved 
pladsen foran kirken, og blot få meter fra pressens knitrende kameraer, har 
et stort antal tungt bevæbnede betjente blokeret alleen op til kirken, mens 
flere af deres kolleger er posteret langs vejkanten. 
</p><p>
Kameralinserne forsøger at få et glimt af de mange fremmødte gæster, som ud 
over pårørende også tæller statsminister Helle Thorning-Schmidt (S) og 
politikere som Lars Løkke Rasmussen (V) og Pia Kjærsgaard (DF). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><p>
Den franske ambassadør Francois Zimeray - der selv var til stede i kulturhuset 
Krudttønden, da terrorangrebet skete - er også mødt op for at deltage ved 
bisættelsen. 
</p><p>
Det samme er repræsentanter for det jødiske samfund og for Muslimernes 
Fællesråd. 
</p><p/><p/><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Det_f_rste_offer_fo_915987y.jpg" alt="" border="0"/><span class="caption"><span class="f-img-caption">Bevæget. 
</span>En påvirket statsminister, Helle Thorning-Schmidt, deltog også ved bisættelsen n i Grundtvigs Kirken tirsdag.</span></span></p><p/><p/><p/><h3>
»Han var en ildsjæl« 
</h3><p>
Inden for i Grundtvigs Kirke er der ud over præstens prædiken også et par af 
Finn Nørgaards nære venner, der holder tale. 
</p><p>
»Du døde på valentinsdag, på hjerternes dag. Og du har berørt så mange hjerter 
i dit liv,« lyder det fra talerstolen. 
</p><p>
Netop ordet »hjerte« går flere gange igen i mindeordene om filminstruktøren. 
</p><p>
Præsten og de efterladte tegnede et billede af filminstruktøren Finn Nørgaard 
som »hjertedreven« og som en, hvis »hjerte bankede for dem, der har det 
svært«. 
</p><p>
Han var »indbegrebet af dannelse«. En »ildsjæl«, der bekymrede sig - især for 
udsatte børn og unge. 
</p><p>
Mellem talerne bliver der spillet musik. Sangerinden Dicte synger, og fra 
orgelet spilles takter fra sangeren Leonard Cohen under det sidste farvel. 
</p><h3>
»Finn reddede mit liv« 
</h3><p>
Efter den sidste salme, stimler forsamlingen sammen foran kirken, mens kisten 
bæres ud. Her står Johanna Søndergaard, som også deltog i 
ytringsfrihedsmødet i Krudttønden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551129/gerningsmand-skoed-i-alt-40-gange-ved-terrorangreb/">Gerningsmand skød i alt 40 
gange ved terrorangreb</a></p><p>
»Han har reddet mit liv. Han har været en helt«, siger hun, tørrer en tåre væk 
fra øjenkrogen og følger et optog af pårørende med rustvognens tur ned ad 
alleen og over mod kapellet. 
</p><p class=" bl-elem">
»Jeg er taknemmelig for, at han kæmpede for vor andres frihed«, tilføjer 
hendes ledsager ud for den store københavnske kirke. 
</p>	
</div>
</div></body></html>
