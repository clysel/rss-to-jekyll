---
layout:     post
title: 	    "Patienter: Flere skal kunne få psykologhjælp"
post_author:	    
post_date:	    Fri, 20 Mar 2015 14:46:56 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2595157/patienter-flere-skal-kunne-faa-psykologhjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Psykiske problemer parkerer folk væk fra arbejdsmarkedet </h4>
<div class="fakta-body" data-buildingblock="embedded_factboxlink">
<p>
Psykiske problemer er årsag til 50 procent af alle langtidssygemeldinger og 48 
procent af alle førtidspensioner. 
</p><p>
Psykiske problemer udgør den største sygdomsbyrde i samfundet med 25 % i 
forhold til det samlede sygdomsbillede, mens kræft står for 17 procent og 
kredsløbssygdomme står for 15,2 procent. 
</p><p class=" bl-elem"><i class=" bl-elem">Kilde: Psykiatrifonden: ’Psykisk sundhed i Danmark’ 2014, 
Sundhedsstyrelsen: Forebyggelsespakke mental sundhed 2012. 
</i></p>
</div>
</div><p>
Alle danskere skal i de tilfælde, hvor den praktiserende læge skønner, at 
patienten har sundhedsmæssig gavn af psykologhjælp, have ret til terapi på 
det offentliges regning. 
</p><p>
Det foreslår Danske Handicaporganisationer og Danske Patienter, der alene 
repræsenterer flere end 850.000 patienter. 
</p><p>
»Det er i dag alt, alt for svært for mange patienter og pårørende at få adgang 
til offentligt støttet psykologhjælp, selv om der er virkelig god grund til 
at tage hånd om også den side af helbredet«, siger Henrik Nedergaard, 
direktør i Diabetesforeningen og talsperson for de to organisationer i denne 
sag. 
</p><p>
»Psykiske problemer er årsagen til mere end halvdelen af alle sygemeldinger 
herhjemme. Og mange patienter med handikap og fysiske lidelser som kræft og 
diabetes får sjældent i det nuværende sundhedssystem taget hånd om den 
psykiske udfordring, det er at få en kronisk lidelse. Selv om vi ved, at de 
fysiske sygdomme og handikap ofte fører til psykiske lidelser. Det skal vi 
være bedre til at tage hånd om, og derfor forslår vi en udvidelse af 
ordningen«, siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/fasttrack/article2588758.ece">Depression kostede 10 
milliarder sidste år.</a></p><p>
Sundhedsminister Nick Hækkerup (S) oplyser, at »det er muligt, vi skal se på 
retningslinjerne for, hvilke patienter der kan henvises til 
psykologbehandling. Men inden vi når så langt, vil jeg afvente den 
evaluering af den nuværende psykologordning, som i øjeblikket er ved at 
blive lavet«. 
</p><p>
Sundhedsstyrelsen er ved at lægge sidste hånd på en evaluering af den 
nuværende psykologordning, hvor den blandt ser på relevante målgrupper og 
kriterier for henvisning. 
</p><h3>
11 kriterier 
</h3><p>
I dag kan den praktiserende læge henvise til psykologhjælp med offentligt 
tilskud, hvis et af 11 kriterier er opfyldt. Patienten skal eksempelvis have 
været udsat for voldtægt, selvmordsforsøg, fået en alvorlig invaliderende 
sygdom eller stillet diagnoser som let til moderat depression eller OCD. 
Visse kriterier har også en aldersgrænse. Patienter med angst, der er over 
38 år, får ingen offentligt støttet psykologhjælp. 
</p><p>
De praktiserende læger er enige i, at der skal nye øjne på kriterierne for 
psykologhenvisning: 
</p><p>
»Vi har altid syntes, at det er underligt, at hvis du ikke passer ind i en af 
de 11 kasser, men har det psykisk dårligt og egen læge ikke kan hjælpe, så 
kan du ikke få offentlig hjælp til en psykolog«, siger Bruno Melgaard 
Jensen, formand for de Praktiserende Lægers Organisation og fortsætter: 
</p><p>
»Grundlæggende er jeg enig i, at systemet med psykologhenvisning er underligt. 
Det er et kassesystem, der er udviklet i takt med, at der er kommet penge. 
Så er det OCD. Så kom der penge til depression under en vis alder. Så til 
alle med depression. Det er bygget op efter en økonomisk styring – ikke ud 
fra hvem, der har størst behov«, siger Bruno Melgaard Jensen, formand for de 
Praktiserende Lægers Organisation. 
</p><h3>
Ingen hjælp til stressramte og skoleelever 
</h3><p>
PLO-formanden peger på, at eksempelvis de meget stressramte er en oplagt 
gruppe, der har behov for psykologhjælp. I dag kan de ikke få tilskud til 
psykologsamtaler. 
</p><p>
Eller skoleelever under 18 år. Kommunernes PPR-ordninger varetager kun 
skolerelaterede opgaver – hvis den unge har andre tunge problemstillinger, 
som ikke nødvendiggør henvisning til psykiatrien, men vurderes at kræve 
hjælp som egen læge ikke har ressourcer til eller ekspertise i, er der kun 
privatbetalt psykologhjælp som en mulighed. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2586453/har-du-en-depression---tjek-dig-selv/">Har du en depression - tjek 
dig selv</a></p><p>
Bruno Melgaard Jensen påpeger, at de som læger tager udgangspunkt i den 
enkelte patient, og »hvordan vi giver bedst mulig hjælp ud fra den 
vurdering, vi laver, og det kendskab, vi har til patienten. Og her er et 
kassesystem, som er baseret på hændelser og alder, ikke hensigtsmæssigt. Det 
bør være de psykiske problemers omfang eller grad, der afgør 
behandlingsmulighederne«. 
</p><p>
Danske Patienter og Danske Handicaporganisationer understreger, at 
»naturligvis skal alle ikke kunne gå til psykolog, hvis de selv har lyst«. 
</p><p>
»Den praktiserende læge skal visitere, men uden de snævrende bånd, der er i 
dag. Initialt bør lægen spørge til patientens mentale helbred, men viser det 
sig, at opgaven er større end forventet, bør vi for vores alle sammens skyld 
have lettere ved at få en professionel psykolog til at håndtere patienternes 
mentale udfordringer. Når familie, pårørende og egen læge ikke længere slår 
til«, siger Henrik Nedergaard. 
</p><p>
Organisationerne har ikke beregnet, hvad forslaget koster. 
</p><h3>
Mental sundhed skal højere på dagsordnen 
</h3><p>
Meningen med udspillet er sådan set også at få råbt højt, at den mentale 
sundhed – også for patienter med fysiske lidelser og handikap – skal vægtes 
langt højere i det nuværende sundhedssystem. 
</p><p>
»En diabetespatient går i snit i ti år med sygdommen, før den diagnosticeres 
af egen læge. Kroppen har reageret i den periode. Synet er forringet, nogle 
har fået problemer med nyrerne og kredsløbet, så der er kommet sår på 
fødderne. Når lægen sætter ord på diagnosen, er det en kold spand vand i 
hovedet på en person, der ikke har det godt. Vi er blevet gode til at 
behandle sygdommen, diabetes eksempelvis, men det kræver også psykisk 
behandling og hjælp. Mange får stress og depression efterfølgende«, siger 
han og fortsætter: 
</p><p>
»Vi ved, at omkring tre procent af de samlede sundhedsudgifter i Danmark 
kommer fra tab af arbejdsfortjeneste alene for diabetespatienter. Hvis vi 
bliver bedre til at hjælpe dem med at håndtere de psykiske aspekter af 
sygdommen, kan vi undgå en masse udgifter til overførselsindkomster. Det er 
i alles interesse«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2566984/10-raad-til-dit-naeste-moede-med-laegen/">10 råd til dit næste møde med 
lægen</a></p><p>
Sundhedsstyrelsens Forebyggelsespakke fra 2012 fastslog, at det er 
omkostningseffektivt på kort og lang sigt at fremme den mentale sundhed, når 
patienternes uddannelse og beskæftigelse tages med i betragtning. 
</p><h3>
Professor: Flere kasser er en del af problemet 
</h3><p>
Professor i sundhedsøkonomi og politik ved Syddansk Universitet Kjeld Møller 
Pedersen har mandag i denne uge fastslået over for landets 
sundhedspolitikere på en konference på Christiansborg, at alene depression 
koster det danske samfund 10 milliarder kroner. Størstedelen af 
omkostningerne skyldes tab af arbejdsevne. 
</p><p>
61.000 danskere får hvert år diagnosen depression. 18.600 af dem har efter et 
år så alvorlige lidelser, at de er kommet på sygedagpenge. 
</p><p>
»Det er helt klart, at når folk ikke har det psykisk godt, det kan være med en 
egentlig depression, stress eller anden negativ påvirkning af den mentale 
sundhed, så går det ofte ud over arbejdsindsatsen. Mange ender på nedsat 
arbejdstid eller sygefravær. Alt, der kan modvirke det, bør vi kigge på«, 
siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2586410/professor-patienter-med-depression-skal-bevare-kontaktet-til-arbejdet/">Professor: Patienter med 
depression skal bevare kontaktet til arbejdet </a></p><p>
Professoren understreger dog, at nye initiativer ikke skal indføres, før de 
har dokumenteret videnskabelig effekt. Og så mener han, at manglende 
økonomiske incitamenter er den største stopklods, hvis politikerne skulle 
tage ordentligt fat på de mange danskere med psykiske problemer, der ender 
uden for arbejdsmarkedet: 
</p><p>
»Kernen er, at hvis øget psykologhjælp sænker sygefraværet, så vil det medføre 
øgede sundhedsudgifter, der betales fra én kasse. Mens besparelserne på 
førtidspension og sygefravær ender i en anden kasse. Så det er svært at få 
sådanne forslag realiseret«, siger han. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2586391/sygemeldt-med-depression-og-fyret-man-skal-have-noget-at-staa-op-til-ellers-bliver-man-foerst-sindssyg/">Sygemeldt med depression og 
fyret: »Man skal have noget at stå op til, ellers bliver man først sindssyg«</a></p><p class=" bl-elem">
Danske Regioner har for nogle år siden beregnet, at samfundet for hver krone, 
der investeres i psykologbehandling til depressionspatienter, får fem kroner 
igen på grund af færre sygemeldinger, lavere udgifter til sygedagpenge samt 
færre indlæggelser. 
</p>	
</div>
</div></body></html>
