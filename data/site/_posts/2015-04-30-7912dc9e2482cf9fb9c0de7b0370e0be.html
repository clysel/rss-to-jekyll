---
layout:     post
title: 	    "Hvad for en ghetto?"
post_author:	    
post_date:	    Thu, 30 Apr 2015 14:14:44 +0200
post_site:	    politiken.dk 
post_link:	    http://politiken.dk/magasinet/ECE2649404/hvad-for-en-ghetto/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<header>
<h4 class="">
Udveksling</h4>
<h5>
Projektet </h5>
</header>
<div class="fakta-body" data-buildingblock="embedded_factboxlink">
<p><b>Fem unge fra</b> slumkvarteret Ezbet Khairallah i Kairo besøger i denne uge 
unge i Mjølnerparken i København for at udveksle erfaringer om<b> 
livet i en ghetto.</b></p><p class=" bl-elem">
Egypterne kommer fra <b>ungdomsgruppen Rewaad</b>, og danskerne er fra gruppen <b>Perlemor</b>, 
der står bag en række aktiviteter for børn og unge i Mjølnerparken. For 
projektet står <b>Plan Danmark</b>, som har fået penge fra Det Arabiske Initiativ 
under Udenrigsministeriet. Senere på året skal gruppen fra København 
besøge gruppen i Kairo.
</p>
</div>
</div><p>
Det er udtrykket i øjnene, der fortæller, hvem der kommer fra Mjølnerparken, 
og hvem der er fra Kairos slum. Det er ikke tøjet eller andre ydre træk, der 
afslører det. Det er den måde, de fem unge egyptere kigger sig omkring på. 
Det er, som om et eller andet inde i dem nægter at tro på det, de ser. 
</p><p>
Og det er ellers ikke, fordi der er noget prangende over det her beboerhus med 
dets gullige vægge og skrammede borde og stole. Det har snarere noget at 
gøre med, at ingen af de fem nogensinde før har været uden for Egypten. 
</p><p>
Nej, det passer alligevel ikke helt. En af dem deltog for nylig i et 
vægtløfterstævne på Cypern. Abdelbary Abdelzaker er hans navn, men han 
kalder sig bare Karim. Han er bekymret for, om han kan finde et sted at 
træne, mens han er i København. 
</p><p>
»En uge uden træning er nok til at gøre musklerne bløde«, forklarer han. Og 
jeg behøver kun at kaste et enkelt blik på hans overarme for at indse, at 
der skal mere end et par armbøjninger til for at holde dén muskulatur ved 
lige. 
</p><p>
26-årige Karim og de fire andre gæster bor i Ezbet Khairallah, et af de barske 
og udpinte slumkvarterer i Kairo. De er inviteret til Danmark af 
børnerettighedsorganisationen Plan Danmark, som gerne vil se, hvad der sker, 
når man sætter et kulturmøde op mellem unge fra en dansk og en egyptisk 
ghetto. Ideen er at skabe et samarbejde ’fra ghetto til ghetto’. 
</p><h3 class="tvheader">Mjølnerparken er for de rige</h3>
<div class="tvplayer">
<p class="tvplayer-container" data-tvarticle-id="2648700">

</p>
<p class="art-imgdesc clip-source">
Kilde: Politiken TV / Producer: Peter Vintergaard
</p>
</div><p/><p>
Måske kan begge grupper lære et eller andet. 
</p><p>
Danskerne er nærmere bestemt fem piger fra Mjølnerparken, som efter 
københavnsk målestok har status som ghetto. Pigerne har et mere pågående og 
fandenivoldsk udtryk i øjnene end egypterne, men det her er også deres 
hjemmebane. 
</p><p>
Og nu skal de alle sammen lære noget om at fotografere med smartphone. 
</p><p>
Læremesteren er den tyske fotograf Simon Sticker, som smækker et billede af 
nogle solskoldede og i det hele taget ret medtagne fødder op på væggen. 
Fødderne er plantet i mudder og tilhører en albinopige fra Tanzania. Sticker 
har selv taget billedet. Man behøver ikke altid fotografere ansigtet for at 
portrættere et menneske, instruerer han. 
</p><div class="art-quote article-box">
<p class="quote"/>
<blockquote>
<p class="quote-txt">
Vi tog et billede nede i en kælder, fordivi ikke kunne komme i tanke om 
nogen rigtig farlige steder 
</p>
<p class="sender">
</p><p class=" bl-elem">Perlemor-pige</p> 

</blockquote>
</div><p/><p>
Efter yderligere instrukser om lys, komposition og ikke mindst om at vente på 
det rette øjeblik sender Simon Sticker de unge ud for at indfange nogle af 
de ting, der karakteriserer Mjølnerparken. 
</p><p>
Et sted, som til daglig mest omtales i forbindelse med narko, bandeopgør, 
potentiel terrorisme eller andre fænomener af den dystre slags. 
</p><h3>
Hvor er affaldet henne? 
</h3><p>
Jeg følges med Karim og den ligeledes egyptiske Donia Atef plus Amani 
Abdallah, som er en fremtrædende skikkelse i den gruppe, der kalder sig 
Perlemor. Gruppen har gang i alle mulige aktiviteter for børn og unge i 
Mjølnerparken. 
</p><p>
Amani er 24 år og enlig mor til to og læser til pædagog. Hendes rødder er 
palæstinensiske, men hun er født og opvokset i Mjølnerparken, og selv om hun 
nu er flyttet til Tingbjerg, er det her, hun hører til, så meget er sikkert. 
</p><p>
Jeg spørger hende, hvad hun regner med at få ud af at være sammen med de her 
egyptere? 
</p><p>
»Måske kan de lære os, hvordan vi bliver stærkere til det arbejde, vi udfører 
her i Mjølnerparken. I Egypten bliver folk jo kriminelle af helt andre 
årsager end her. De bliver det af nød. Her er det mere, fordi man er sur på 
sin familie eller har problemer i skolen ...«, siger Amani. 
</p><p>
»Egypterne får mig også til at reflektere over, hvor godt vi har det i 
Danmark«, fortsætter hun. »Alligevel bliver vi ved med at brokke os over 
ingenting. For de her egypterer handler det om helt andre ting: Får vi mad i 
dag? Hvordan får vi tøj på kroppen ...«. 
</p><p>
Hun hiver os med over i Mimersparken, der afgrænser Mjølnerparken fra 
jernbanen. Parken er nyindrettet med legeplads, grillområde og boldbaner, og 
det hele tager sig udmærket ud i solskinnet. 
</p><p>
»Det er mit favoritsted«, siger Amani. »Det er et sted, hvor folk mødes«. 
</p><p>
Men det er også et af de farlige steder, mener hun, i hvert fald for børnene, 
fordi der ikke er noget hegn mellem legeplads og cykelsti. Ungerne kan løbe 
lige ud i cyklerne og videre hen til vejen, hvor der kører biler. 
</p><p>
Karim og Donia veksler nogle ord på arabisk og ser ud, som om de har 
vanskeligt ved at få øje på det farlige. 
</p><p>
»Det er et meget dejligt sted«, siger Karim. »Se lige på den legeplads! Og man 
kan spille fodbold. Husene er også dejlige«, siger han og nikker mod 
Mjølnerparkens røde facader. »Det hele er meget rent. Der er 
parkeringspladser til bilerne. Og der er træer midt på vejen ...«. 
</p><div class="art-quote article-box">
<p class="quote"/>
<blockquote>
<p class="quote-txt">
I Egypten er det kun de rige, der bor sådan her.
</p>
<p class="sender">
Karim 
</p>
</blockquote>
</div><p/><p><i class=" bl-elem">Hvordan ser det ud, der hvor du bor?</i></p><p>
»Det er anderledes. Det er <i>meget</i> anderledes«, svarer Karim. »Der 
er affald allevegne, det hober sig op foran husene. Trafikken er tæt, og der 
er ingen parkeringspladser. Og det er ikke sikkert at færdes ude om natten 
...«. 
</p><h3>
En bydel i frit fald 
</h3><p>
Nu står vi på de fliser i Mjølnerparkens Gård 1, hvor Amani som barn spillede 
rundbold og legede jorden er giftig. Vi tager et billede af den ret 
nyindrettede legeplads, som er helt renset for børn. 
</p><p>
»Det er mest mændene, der sidder her og snakker. Hvordan skal børnene også 
kunne kravle op på dem der, helt ærligt?«, siger Amani og peger på nogle 
rutsjebaner, som kun en arkitekt vil kunne elske. 
</p><p>
»Hvorfor er der en trappe ned i jorden«, spørger Donia. 
</p><p>
»Det er en kælder«, siger Amani. »Vil I gerne se den?«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00932/Kulturm_de_i_Mj_lne_932713" data-id="932713" data-imgtype="jpg" data-caption="Måske kan unge i Mjølnerparken få mere magt over deres liv, hvis de udveksler erfaringer og laver projekter med unge fra en ghetto i Kairo. Og omvendt. I denne uge er fem egyptere i København, hvor de blandt andet lærer noget om at fotorafere med smartphone. En af dem er Karim."/><p>
Det vil Donia og Karim meget gerne, og vi bevæger os alle ned i dybet, hvor 
der er lige så rent og lyst og venligt som alle de andre steder, vi indtil 
videre har bevæget os igennem. 
</p><p>
»Nå, de har sat en lås på skralderummet«, konstaterer Amani. »Det er nok, 
fordi drengene blev ved med at sætte ild på skraldet ...«. 
</p><p>
»I Egypten er det kun de rige, der bor sådan her«, siger Karim, da vi igen går 
rundt oppe i solen. 
</p><p><i class=" bl-elem">Fortæl lidt mere om det sted, du bor?</i></p><p>
»Det ligger på et bjerg. Husene ligger ud til en skrænt. Der er et frit fald 
på 50 meter, og det sker tit, at nogen falder ned og slår sig ihjel ...«. 
</p><p>
Han bor sammen med sine forældre og fire søskende i et toetagers hus, 
fortæller Karim. Om natten arbejder han som buschauffør. Om morgenen går han 
i træningscentret og løfter vægte, og bagefter fortsætter han hen til den 
skole, hvor han læser til journalist. 
</p><p><i class=" bl-elem">Hvornår sover du så?</i></p><p>
»Jeg sover ikke så meget«, griner han. 
</p><p>
Karim drømmer om at blive sportsjournalist. Han har altid været vild med 
sport. Først spillede han fodbold, så dyrkede han løb.dybuilding og lidt 
brydning. For fem måneder siden skiftede han til vægtløftning. 
</p><p>
»Indtil videre kan jeg løfte 115 kilo«, oplyser han. 
</p><p>
Ved beboerhuset møder vi 23-årige Khaled Eliwa, som også er færdig med at løse 
dagens første fotoopgave. Vi taler mere om hans og Karims fælles kvarter i 
Kairo. 
</p><p>
»Det er først og fremmest mere trafikeret. Der bor 650.000 mennesker, og vi 
har kun én skole. Der er intet hospital, og gaderne er så smalle, at en 
ambulance umuligt kan komme frem. Der er heller ikke nogen politistation og 
intet brandvæsen«, siger Khaled. 
</p><p>
»Og vi har mange ildebrande«. 
</p><p>
Brandene opstår for eksempel, når nogen forsøger at koble en ledning på de 
kabler, der fører elektricitet tværs igennem Ezbet Khairallah med henblik på 
at få andre – rigere – bydele til at lyse op. Strømforsyningen 
i Ezbet Khairallah er med andre ord ustabil. Og farlig. 
</p><p>
»Det er især ikke et sikkert sted for børn«, siger Khaled. »Og der er virkelig 
meget børnearbejde. De arbejder på flisefabrikker. eller lakerer biler uden 
beskyttelse. Der er ingen sikre steder i Ezbet Khairallah«. 
</p><p>
Indenfor projicerer fotograf Sticker et billede fra en kælder op på væggen. 
</p><p>
»Jeg har aldrig før tænkt over, hvor flotte billeder man kan tage i 
Mjølnerparken«, siger en af de lokale piger. »Vi tog et billede nede i en 
kælder, fordi vi ikke kunne komme i tanke om nogen rigtig farlige steder 
...«. 
</p><p>
»Det får mig til at sætte mere pris på Danmark, når vi går rundt på den her 
måde og taler med egypterne«, supplerer en af de andre danske piger. 
</p><p>
Så må alle igen på benene og ud i området for at fotografere mennesker, der på 
den ene eller den anden måde betyder noget i Mjølnerparken. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00932/Kulturm_de_i_Mj_lne_932714" data-id="932714" data-imgtype="jpg" data-caption="Karim er buschauffør og vægtløfter i Egypten. Han drømmer om at blive sportsjournalist og er imponeret over forholdene i Mjølnerparken i København."/><p>
Senere på ugen skal gæsterne fra Egypten også besøge rådhuset og opleve 1. maj 
i Fælledparken. Efter sommerferien er det så tanken, at de unge fra 
Mjølnerparken skal besøge egypterne nede i Kairo. 
</p><p>
»Jeg vil gerne fotografere min mor«, siger Amani. »Hun var med til at få 
formanden for beboerforeningen fyret. Han var virkelig ikke god for 
Mjølnerparken ...«. 
</p><p>
Vi slentrer hen langs Superkilen, det multietnisk inspirerede fællesområde, 
der strækker sig helt fra Nørrebrogade til Tagensvej og på en lang strækning 
er nabo til Mjølnerparken. 
</p><p>
Khaled standser og snupper et billede af et af kunstværkerne – to betonsøjler 
med en art himmelblåt paradis på toppen. Så kigger han sig omkring og siger: 
</p><p class=" bl-elem">
»Det her er simpelthen et af de smukkeste steder, jeg nogensinde har været. Se 
alle de farver ...«. 
</p>	
</div>
</div></body></html>
