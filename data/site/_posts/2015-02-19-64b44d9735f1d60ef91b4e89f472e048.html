---
layout:     post
title: 	    "Ryanair skal mødes med dansk flyfagforening"
post_author:	    
post_date:	    Thu, 19 Feb 2015 18:25:41 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2554183/ryanair-skal-moedes-med-dansk-flyfagforening/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fronterne er trukket klart op inden morgendagens møde i London mellem 
flyselskabet Ryanair og den danske fagforening Flybranchens Personale Union 
(FPU). 
</p><p>
Hvad de to parter helt konkret skal tale om, er endnu uvist. Men efter længere 
tids uenighed om manglende overenskomster er det nærliggende, at det kommer 
til at handle om løn- og arbejdsvilkår. 
</p><p>
Det er i sig selv usædvanligt, at Ryanair har indvilliget i at mødes med en 
fagforening, for som flyselskabets kommercielle direktør, David O’Brien, 
slog fast over for onlinemediet check-in.dk: 
</p><div class="art-quote article-box">
<p class="quote"/>
<blockquote>
<p class="quote-txt">
Vi samarbejder direkte med medarbejderne. Vi samarbejder ikke med fagforeninger
</p>
<p class="sender">
David O'Brien, kommerciel direktør i Ryanair 
</p>
</blockquote>
</div><p/><p>
»Vi samarbejder direkte med medarbejderne. Vi samarbejder ikke med 
fagforeninger«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/hummelgaard/ECE2543034/ryanair-slagsmaal-handler-ogsaa-om-fair-konkurrence/">Ryanair-slagsmål handler også 
om fair konkurrence</a></p><p>
Derfor skal FPU da heller ikke forvente, at der kommer en aftale i hus, 
vurderer Jacob Pedersen, senioranalytiker i Sydbank. De lave lønninger er 
nemlig helt grundlæggende for Ryanairs succes. 
</p><p>
»Hele fundamentet for Ryanairs billige priser hviler på de lave 
personaleomkostninger, og de har gjort det til en kunstart at balancere på 
grænsen af, hvad man lovmæssigt kan tillade sig. Det har vist sig at være en 
meget succesfuld strategi, for hvor de før var et lille lavprisselskab, er 
de jo enorme i dag«, siger han. 
</p><h3>
Fagforeningerne kan stille krav 
</h3><p>
Balladen om Ryanair blev for alvor aktuel i Danmark, da selskabet i oktober 
sidste år annoncerede, at man ville åbne en base i Kastrup Lufthavn fra 
midten af marts i år. Det fik fagforeningerne op i det røde felt, fordi 
Ryanair kategorisk nægtede at diskutere overenskomster, og det har ført til 
mindre demonstrationer og trusler om strejker. 
</p><p>
For selv om selskabet i dag allerede flyver fra både Billund og Aarhus, er 
situationen en anden for Ryanair i København. 
</p><p>
»Ryanair har skabt sit forretningsgrundlag i de mindre lufthavne og dermed en 
masse jobs. De steder har fagforeningerne ikke kunnet gå ind og brokke sig, 
for alternativet er, at Ryanair bare finder en anden lufthavn at operere fra 
– og så vil der slet ikke være nogen jobs at få«, siger Jacob Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2532757/fagbevaegelsen-optrapper-krigen-mod-ryanair/">Fagbevægelsen optrapper krigen 
mod Ryanair</a></p><p>
Men i Københavns Lufthavn i Kastrup er det lidt anderledes, fordi der i 
forvejen er så mange rejsende og flyselskaber. Det betyder, at 
fagforeningerne ikke er helt så bange for at stille krav til selskaberne, 
fordi arbejdspladserne nok skal være der alligevel. 
</p><p>
At parterne skulle nå frem til en aftale i morgen, virker altså usandsynligt 
lige nu, hvis man spørger Jacob Pedersen. Han mener ikke, at Kastrup 
Lufthavn er stor eller vigtig nok til at få Ryanair til at opgive sin 
forretningsstrategi. 
</p><h3>
Møde i Arbejdsretten 
</h3><p>
Men allerede i næste uge skal de to parter mødes i Arbejdsretten, hvor der 
tages hul på spørgsmålet om, hvorvidt Ryanair må drive virksomhed i Danmark 
uden overenskomst. Udfordringen er, at Ryanair og FPU har to meget 
forskellige opfattelser af, hvad der er solidarisk opførsel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2544431/flypersonale-til-krisemoede-efter-lancering-af-nyt-sas-lavprisselskab/">Flypersonale til krisemøde 
efter lancering af nyt SAS-lavprisselskab</a></p><p>
»Hvor Ryanair vil hævde, at det er solidarisk at skabe nye arbejdspladser, er 
det for FPU vigtigere, at de nye arbejdspladser er på de overenskomster, de 
har sikret i Danmark. Derfor handler mødet formentlig først og fremmest om 
at høre hinandens argumenter«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ikke nogen basis for truslerne om ulovlige aktioner for at forhindre 
skabelsen af disse velbetalte jobs i Danmark
</p>
<p class="sender">
Ryanair i skriftlig kommentar 
</p>
</blockquote>
</div><p/><p>
I en skriftlig kommentar til Politiken skriver Ryanair: 
</p><p class=" bl-elem">
»Der vil ikke være nogen forhandlinger mellem Ryanair og denne eller andre 
fagforeninger. Vi har allerede bekræftet, at vi deltager i 
arbejdsretshøringen i næste uge. Der er ikke nogen basis for truslerne om 
ulovlige aktioner for at forhindre skabelsen af disse velbetalte jobs i 
Danmark«. 
</p>	
</div>
</div></body></html>
