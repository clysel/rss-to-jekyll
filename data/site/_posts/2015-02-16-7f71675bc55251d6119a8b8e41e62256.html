---
layout:     post
title: 	    "Borgerlige vil have bedre politibeskyttelse af jøder"
post_author:	    
post_date:	    Mon, 16 Feb 2015 09:46:02 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2548411/borgerlige-vil-have-bedre-politibeskyttelse-af-joeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Mens de fleste politikere i går nøjedes med at sørge og bevidst undlod at 
komme med politiske meldinger om weekendens terrorhandlinger i København, 
ser det anderledes ud fra morgenstunden i dag. 
</p><p>
Både de konservative og Liberal Alliance ser med venlige øjne på det krav, som 
Dansk Folkeparti allerede var ude med i går om langt mere politibeskyttelse 
af danske jøder. 
</p><p>
»Det synes jeg ikke, der kan være nogen tvivl om. Når vi taler om at stå 
skulder ved skulder, skal det også være konkret. Og det er det selvfølgelig 
ved, at samfundet går ind og beskytter de danske jøder og på ingen måde 
sparer i forhold til, hvad der skal til«, siger Liberal Alliances 
retsordfører, Simon Emil Ammitzbøll. 
</p><h3>
DF: Jøder skal ikke selv betale vagter 
</h3><p>
Det var Dansk Folkepartis næstformand, Søren Espersen, der i går til Politiken 
sagde, at terrorhandlingerne, kaldte på et helt konkret modsvar fra 
samfundets side. 
</p><p>
»Det er, at politiet nu tager sig af overvågningen af både Carolineskolen og 
synagogen. Det jødiske samfund har haft vældige problemer med at få råd til 
den her private bevogtning, som de dels har haft af private vagtværn og unge 
frivillige, som selvfølgelig har fået en skilling for at stå der. Det er 
ikke rimeligt, at det jødiske samfund på måde skal bruge mange hundrede 
tusinde kroner på at det her hvert år. Der mener jeg, at politiet nu 
fuldstændig skal tage over«, lød det fra Espersen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Portræt: Den kvikke og 
antændelige mand endte som terrormistænkt</a></p><p>
Den nu dræbte formodede gerningsmand, Omar Abdel Hamid el-Hussein, lod som 
bekendt sit andet angreb lørdag gå ud over den jødiske synagoge i København, 
hvor en jødisk vagt mistede livet. 
</p><p>
Den konservative retsordfører, Mai Mercado, mener på den ene side, at man som 
politiker i en situation som denne skal passe på med at »fare ud i 
desperation med forslag fra højre og venstre«. 
</p><p>
»Men når det er sagt, må jeg sige, at det gjorde meget stort indtryk på mig, 
at den jødiske meninghed jo faktisk havde bedt om politibeskyttelse efter 
det første angreb, fordi de følte sig truet. Og det gjorde de så med god 
grund, fordi en af deres vagter selv mistede livet. Det må altså ikke være 
sådan, at der er en religiøs meninghed i Danmark, som på den måde føler sig 
truet«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi taler om at stå skulder ved skulder, skal det også være konkret
</p>
<p class="sender">
Simon Emil Ammitzbøll 
</p>
</blockquote>
</div><p/><p><i class=" bl-elem">Det lyder som om du hælder til mere politibeskyttelse?</i></p><p>
»Jeg hælder i hvert fald til, at vi er nødt til at kigge på, hvilke redskaber 
vi har i spil. Hvad er det, vi gerne vil, og hvad vi ikke vil. For der er 
også noget, vi ikke vil. Vi vil ikke sætte kameraer op på hvert eneste 
gadehjørne, vi vil ikke lave et DNA-register og et fingeraftryksregister for 
alle. Men jeg vil gerne være med til at kigge på, om den beskyttelse, vi 
yder vores jøder i Danmark, er god nok. Og er den ikke det, skal vi 
selvfølgelig gøre, hvad vi kan for at sikre det«, svarer Mai Mercado. 
</p><h3>
LA: En offentlig opgave 
</h3><p>
Fra Liberal Alliance afviser Simon Emil Ammitzbøll, at han som politiker med 
sit krav blander sig i politiets vurderinger og prioriteringer. 
</p><p>
»Nej, jeg synes, det her har et niveau, der er så alvorligt, at det er 
vigtigt, at vi sikrer mindretallet. Det, det handler om, er, at når der er 
nogen, der truer bestemte mennesker, er det så en offenligt opgave at sikre 
de mennesker, der bliver truet? Og der er vores svar 100 provent »ja««, 
siger han. 
</p><p>
Fra Socialdemokraterne opfordrer retsordfører Trine Bramsen til, at man slår 
koldt vand i blodet. 
</p><p>
»Det er jo ikke en ny problematik. Det er en problematik, som det jødiske 
samfund har rejst tidligere, og det har betydet, at der har været afholdt 
møde med justitsministeren om sikkerheden. Og med PET. Netop med det formål 
at sikre det jødiske samfunds sikkerhed generelt og ved særlige 
arrangementer. Det arbejde skal selvfølgelig fortsætte«, siger hun og 
tilføjer, at »vi skal gøre alt, hvad vi kan for at forhindre, at det sker 
igen«. 
</p><h3>
S: Dørmænd kendt fra mange sammenhænge 
</h3><p>
På spørgsmålet, om det bør være nødvendigt for en jødisk fest at have deres 
egen private vagt uden for, svarer Trine Bramsen: 
</p><p>
»Gennem længere tid har det været kendt, at der har været adgangskontrol, som 
jeg også forstår, at der har været ved det her arrangement. Suppleret af 
politiet. Men det her arrangement er netop et eksempel på, at politiet har 
været til stede. Sikkerheden har været opprioriteret. Jeg forstår, at de 
havde sat en vagt på også med det formål at sikre, at det var dem, der 
deltog i festen, der kom ind. Det kender vi jo fra mange sammenhænge; at man 
har dørmænd«. 
</p><p><i class=" bl-elem">Var der politiressourcer nok til stede, når det alligevel lykkedes en 
gerningsmand at komme tæt på og slå den jøde, der var sat til at holde øje 
med, hvem der kom ind, ihjel? </i></p><p>
»Det kan jeg ikke vurdere, og der synes jeg, vi skylder at slå koldt vand i 
blodet og afvente hændelsesforløbet, før vi kan vudere, om der kunne have 
været gjort mere i den her konkrete situation«, svarer Trine Bramsen. 
</p><p>
Samme linje er Venstres retsordfører, Karsten Lauritzen, på.
</p><p>
»Jeg forstår godt ønsket fra Dansk Folkeparti og i den grad fra det jødiske 
samfund, men jeg tror, at det på den lange og den korte bane giver mest 
mening, at det er politiet og PET, der i den enkelte situation vurderer, 
hvad der er behov for af beskyttelse. Det er iikke en politisk beslutning, 
det er en faglig politimæssig beslutning«, siger han og tilføjer, at det 
jødiske samfund naturligvis har krav på beskyttelse i fornødent omfang, men:
</p><p>
»Det er forståeligt men desværre forfejlet at gøre det til et politisk 
spørgsmål, hvor vidt der skal være politibeskyttelse ved de forskellige 
arrangementer«, siger han.
</p><p>
Også den radikale retsordfører, Jeppe Mikkelsen, henviser til, at der allerede 
er en dialog igang fra mellem myndighederne og de jødiske samfund. 
</p><p class=" bl-elem">
»Og så trækker vi selvfølgelig også på de vurderinger, som politiet og 
efterretningsvæsenet måtte have, for de er nu en gang bedst til at vurdere 
sikkerhedsrisici - det er ikke politikere«, siger Jeppe Mikkelsen, der ikke 
vil forholde sig til, om der konkret burde have været flere betjente ved den 
jødiske fest i lørdags. 
</p>	
</div>
</div></body></html>
