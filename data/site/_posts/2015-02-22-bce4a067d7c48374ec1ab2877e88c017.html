---
layout:     post
title: 	    "Copenhagen Phil og studerende fyldte Bruckner med liv og varme "
post_author:	    
post_date:	    Sun, 22 Feb 2015 12:04:10 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2557853/copenhagen-phil-og-studerende-fyldte-bruckner-med-liv-og-varme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Copenhagen Phil. Dirigent: Lan Shui.Konservatoriets Koncertsal. 
</p><p class=" bl-elem">
Fredag d. 20 feb.
</p>
</div>
</div><p>
Copenhagen Phil, som landsdelsorkestret på Sjælland kalder sig, har gjort det 
før. Taget et af senromantikeren Anton Bruckners store symfoniske partiturer 
frem, sat alle de tilhørende stemmer op på samtlige musikeres nodestativer 
og ladet publikum give sig hen til en musik, der stiger og falder som 
hjerteslaget hos en hval. 
</p><p>
Jeg har nydt det før. For der er ikke mange symfoniske oplevelser, der slår 
det at høre Bruckners symfonier med deres utrolige blanding af 
ekspansionskraft og inderlighed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2523059/klassisk-koncert-var-en-raa-bralrende-boksekamp/">Klassisk koncert var en rå, 
bralrende boksekamp</a></p><p>
Jeg har også fået på puklen af læsere, der ikke har brudt sig om, at jeg roste 
orkestret for deres Brucknerindsats. Fordi Copenhagen Phil er et lille 
symfoniorkester og ikke har strygere nok til at give Bruckners symfonier den 
fylde, de ret beset skal have. 
</p><p>
Men det har nu ikke generet mig. Andre ting kommer frem i musikken, når den 
bliver lettere, og Bruckner overlever alt. Det gør stor kunst. 
</p><h3>
Fyldt ud med lyd 
</h3><p>
Men i denne uge var der slet ikke den slags problemer. Copenhagen Phil spiller 
nemlig deres københavnerkoncerter i det, der tidligere var Danmarks 
radiohus, men som i dag er Det Kongelige Danske Musikkonservatorium, og de 
laver af samme grund koncertprojekter sammen med de konservatoriestuderende. 
</p><div class="art-quote article-box">
<p class="quote"/>
<blockquote>
<p class="quote-txt">
Med studerende fordelt overalt i orkestret fyldtes både scenen i Konservatoriets 
Koncertsal og rummet mellem Brucknersnodelinjer ud med lyd
</p>
</blockquote>
</div><p>
Ugens projekt var Bruckners mægtige 8. Symfoni, der spiller en lille halvanden 
time fordelt over fire satser med den mægtige kaskelotåndende adagiosats som 
musikkens forunderligt smukke, smerteplagede hjerte.</p><p>
Musikken kan knuge og klemme sin tilhører. Men den kan også marchere som 
tropper på vej ind i Polen, og med studerende fordelt overalt i orkestret 
fyldtes både scenen i Konservatoriets Koncertsal og rummet mellem Bruckners 
nodelinjer ud med lyd. 
</p><h3>
En kompetent herre 
</h3><p>
Det er klart, at man ikke skaber en samlet orkesterklang med så mange nye 
orkestermedlemmer i løbet af en enkelt uges projektforløb. 
</p><p>
Volumenknappen sad lidt løst, og småting rutsjede måske også lidt rundt, da 
dirigenten satte Bruckners mastodont af en symfonimaskine i fremadrettet 
gear og trykkede på gaspedalen. 
</p><p>
Men Lan Shui, der er vant til at arbejde med store senromantiske partiturer 
sammen med sit andet symfoniorkester i Singapore, er en yderst kompetent 
herre, og han sørgede på hele den musikalske køretur for, at ingen bolte 
eller maskindele rystedes løs endsige faldt af vognen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2546798/superpianist-viste-sit-unikke-format-trods-tomgang-ved-soloaften/">Superpianist viste sit unikke 
format trods tomgang ved soloaften</a></p><p>
Selv om symfonien ud over det store strygerudtræk kræver otte horn (plus et 
ekstra for en sikkerheds skyld), fire wagnertubaer, to harper og hele 
geledder af trompeter og basuner, bølgede musikken ud i salen i en typisk 
Lan Shui-version, hvor der var liv og varme i detaljen fra øjeblik til 
øjeblik, uagtet at der samtidig blev gjort klart rede for værkets 
overordnede, blokagtige strukturer. 
</p><h3>
Hun sagde ja! 
</h3><p>
Det blev en fin aften med en kæmpe hval af en symfoni, der gled let gennem 
akvariet og lokkede begejstrede bravoråb frem hos publikum. 
</p><p>
En af orkestrets musikere var formentlig særlig glad. Han havde fået til 
opgave at introducere aftenens koncert, og med romantiske bryllupstoner i 
ryggen fra en håndfuld af sine kolleger benyttede han sin mikrofontid til at 
fri til sin gravide kæreste, der sad nede på publikumsrækkerne. 
</p><p class=" bl-elem">
Kæresten sagde ja, og alle gik glade hjem efter en aften med levende symfonisk 
musik spillet af masser af levende unge musikere med puls, røde kinder og 
mod på en fremtid i musikkens tjeneste. 
</p>	
</div>
</div></body></html>
