---
layout:     post
title: 	    "Automatisk nødkald i alle nye biler fra 2018"
post_author:	    Bjørn Godske
post_date:	    Wed, 29 Apr 2015 12:51:00 +0000
post_site:	    ing.dk 
post_link:	    http://ing.dk/artikel/automatisk-noedkald-i-alle-nye-biler-fra-2018-175782
---
<html><body><div><section class="body">
			<p>Tirsdag vedtog EU-parlamentet, at alle nye personbiler efter 31. marts 2018 skal have installeret såkaldt <a href="http://ec.europa.eu/digital-agenda/en/ecall-time-saved-lives-saved">eCall</a>, som automatisk ringer til en alarmcentral, hvis bilen bliver involveret i en ulykke.</p>
			<p>Det vurderes, at ud af de 25.000 personer, som hvert år omkommer i trafikken i EU, vil 10 procent kunne reddes med hurtig assistance til ulykkesstedet.</p>
			<p>Det skal være gratis for bilisterne at have eCall installeret. Det vurderes, at selve installationsomkostningerne kommer til at ligge på cirka 750 kroner per bil.</p>
			
			<p>Systemet er i stand til at sende data til alarmcentralen om, hvor bilen befinder sig og i hvilken retning den kørte, hvilke airbags der er blevet udløst hvornår sammen med en række data fra bilens øvrige sensorer.</p>
			<p><figure class="plugin right zoomable"><img data-original-image="http://ing.dk/sites/ing/files/ecall-adac.jpg" src="http://ing.dk/sites/ing/files/styles/w1120_media_right/public/ecall-adac.jpg?itok=YV1qYG3-" alt=""/><figcaption> Sådan præsentere den tyske bilejerorganisation ADAC eCall-systemet <cite>Foto: ADAC</cite></figcaption></figure></p>
			<p>Reaktionstiden for hjælp vurderes til at blive reduceret med 40 procent i byen og 50 procent på landet.</p>
			<p>For at sikre, at data ikke misbruges, er det kun lovligt at sende data til en fælles central ved uheld. Systemet må altså ikke opsamle data kontinuerligt. Data må kun indeholde informationer om selve ulykken og altså ikke data om brugerens adfærd. Alle data skal efterfølgende slettes.</p>
			
			<p>Inden oktober 2017 skal alle lande i EU have etableret infrastruktur, således, at det er muligt at modtage de automatiske nødopkald via eCall.</p>
			<p>Flere bilproducenter, blandt andet Ford og GM, har i en årrække haft lignende systemer i deres modeller.</p>
		</section>
		  </div></body></html>
