---
layout:     post
title: 	    "Søren Ryge: Kan man få myggene ud af havens vand?"
post_author:	    
post_date:	    Sun, 19 Apr 2015 06:00:48 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2622937/soeren-ryge-kan-man-faa-myggene-ud-af-havens-vand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Spørgsmål fra Helle Dam:</b></p><p>
Hvordan forhindrer man myggelarver i sine udendørs ’vandhuller’ – trætønde, 
granitkar og andre kar til vandplanter? Jeg blev meget inspireret under 
rejser til Bali, men desværre elsker myggene mig højt. Måske er løsningen 
nogle fisk, der æder myggelarver, men i regntønden ... Det vil jo være 
dyrplageri. Der foresvæver mig noget om, at nogle dråber petroleum i vandet 
vil forhindre myggene i at lægge æg, men kan vandplanterne overleve det? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1964967/soeren-ryge-lad-dog-vaere-med-at-draebe-myrerne/">Søren Ryge: Lad dog være med at 
dræbe myrerne</a></p><p>
Dernæst bliver det forhåbentlig snart tid for blomstring af frugttræerne, og 
sidste år prøvede jeg de bakker med klæbrigt materiale, du har anbefalet mod 
flyvende skadedyr. Desværre er det ikke kun insekter, der går i fælden, 
hvilket vedlagte foto beviser. Da jeg ikke har set en nøgen fugl promenere i 
haven, er den vel blevet til et kattemåltid? 
</p><p>
Der er allerede observeret en del myrer i kælderen, og jeg har forsøgt mig med 
koralalgekalk, som du tidligere har anbefalet. Desværre uden særligt 
resultat, selv om det lå i kælderen i lang tid. Nogle gik til, men de fleste 
overlevede at kæmpe sig igennem kalken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2460289/soeren-ryge-loevtaegen-er-ikke-en-haemoride-bille/">Søren Ryge: Løvtægen er ikke 
en hæmoride-bille</a></p><p>
Desuden er jeg blevet opmærksom på, at man vel ikke bør købe koralalgekalk. 
Omkring Bali er koralrevene ødelagt mange steder, bl.a. fordi turister (og 
måske fastboende) tramper revene i stykker ved lavvande, og nogle balinesere 
bruger koralerne til at kalke huse med. Der er projekter i gang, hvor man 
som sponsor kan få lagt sit navn i jern, tror jeg, det var, på havbunden for 
at få gang i koralrev igen. Det var omtalt i Politiken for nogen tid siden. 
</p><p><b>Søren Ryge Petersen:</b></p><p>
Uha da. Din slags gør mig altid lidt nervøs, for du er så pertentlig og 
samvittighedsfuld og ordentlig, at jeg umuligt kan gøre dig tilfreds. Jeg 
prøver alligevel: 
</p><p>
Myggene først. Ja, de lægger æg i stillestående vand, når det bliver varmt, og 
måske er der en enkelt myg eller to, der vælger dine små vandpytter. Når 
larverne bliver til myg, flyver de ud i den store verden sammen med de 
milliarder af andre myg, der er kommet til verden på samme tidspunkt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2355354/ryge-de-her-raad-er-baade-giftige-og-fjollede/">Ryge: De her råd er både 
giftige og fjollede</a></p><p>
Sandsynligheden for, at du bliver stukket af en myg fra din egen have, er 
uendelig lille, og derfor skal du glemme alt om at bekæmpe dem, hvilket slet 
ikke kan lade sig gøre, medmindre du ofrer en guldfisk. At hælde petroleum 
eller andet giftigt i vandet er forkasteligt. Så vil fugle, katte, pindsvin, 
og hvem der ellers måtte få lyst til at smage på vandet, også blive syge 
eller dø. 
</p><p>
Sådan gik det altså med en stakkels fugl, der blev fanget af limen i din 
insektfælde. Det er jeg ked af at høre, men der er ikke noget at gøre ved 
det, og du tager det jo meget pænt. Hvor der handles, der spildes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2327176/ryge-ingen-kryb-og-kravl-skal-roere-mine-roser/">Ryge: Ingen kryb og kravl skal 
røre mine roser</a></p><p class=" bl-elem">
Værre er det med myrerne. Vi har i flere omgange beskæftiget os indgående med 
dem i disse spalter, og det vrimlede med gode råd fra læserne, som jeg har 
glemt de fleste af. Koralalgekalk må være et af dem, jeg beklager, og jeg 
vil bare gøre den lange historie kort og minde om, at der er to vidt 
forskellige måder at takle myrer på: Enten slår man dem ihjel med gift, hvor 
de velkendte lokkedåser er ret effektive. Eller man irriterer dem så meget, 
at de flytter et andet sted hen. Her er diverse ubehagelige lugte – 
hjortetakolie, diesel med videre – altid gode. Problemet er bare, at du 
sikkert også kan lugte det, og at man ikke kan vide, hvor langt væk de 
flytter. Måske bliver de i dit hus – og kravler op i soveværelset i stedet 
for. 
</p>	
</div>

</div></body></html>
