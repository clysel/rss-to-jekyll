---
layout:     post
title: 	    "Europa skal have mere flydende naturgas"
post_author:	    Sanne Wittrup
post_date:	    Thu, 26 Feb 2015 11:55:14 +0000
post_site:	    ing.dk 
post_link:	    http://ing.dk/artikel/europa-skal-have-mere-flydende-naturgas-174411
---
<html><body><div><section class="body"><p>EU-Kommissionen ser flydende naturgas, LNG, som en backup i en krisesituation, hvor Europa kommer til at mangle gas i ledningsnettet.  Det fremgår af kommissionens <a href="http://ec.europa.eu/priorities/energy-union/docs/energyunion_en.pdf">oplæg</a> til en energiunion, der skal sikre billig, sikker, bæredygtig og økonomisk overkommelig energi til alle EU borgere.</p>
			
			<p>I oplægget skriver kommissionen blandt andet, at den nu vil undersøge det fulde potentiale i at anvende mere flydende naturgas (LNG) i Europa, herunder som backup i krisesituationer, når EU-landene mangler naturgas i rørene.</p>
			<p>Kommissionen vil udarbejde en omfattende LNG-strategi, der skal se på, hvordan man får bragt prisen på LNG ned i forhold til almindelige naturgas. Den skal også vurdere, hvordan de nødvendige ledninger til at forbinde LNG-havne og -terminaler med de europæiske forbrugere kan etableres.</p>
			<p>Også potentialet for gaslagring i Europa og muligheden for at lagre tilstrækkelig gas til vinterperioden vil blive behandlet i den sammenhæng.</p>
			<p>Karsten Plauborg, chef for Dong Energys LNG-aktiviteter, finder det positivt, at kommissionen nu giver LNG opmærksomhed:</p>
			<p>»Vi ser stadig et ret stort potentiale i flydende naturgas, der i den grad har sikret Japan energi og vist sit værd, når vi taler energisikkerhed (i forbindelse med Fukushima-havariet, red.),« siger han.</p>
			
			<p>Dong Energy regner med, at markedet for LNG vil vokse, og at flydende naturgas dermed får en større andel i Europas energimiks.</p>
			<p>Ifølge Dong Energy kan man - når gassen køles ned til minus 162 grader - transportere og opbevare 600 gange så meget energi på den samme plads, som almindelig naturgas kræver.</p>
			<p>Den flydende naturgas blev for eksempel brugt til energiforsyning i Japan, da man i 2011 lukkede sine atomkraftværker ned som en konsekvens af ulykken på Fukushima-værket.</p>
			
			<p>Det samlede udspil fra den nye Juncker-kommission på energiområdet består af tre elementer:</p>
			<p><figure class="plugin right zoomable"><img data-original-image="http://ing.dk/sites/ing/files/energy_union_-_pixi_3_overblik.jpg" src="http://ing.dk/sites/ing/files/styles/w1120_media_right/public/energy_union_-_pixi_3_overblik.jpg?itok=zpBhx08A" alt=""/><figcaption> EU Kommissionens pixiudgave af hvad EUs energiunion går ud på.  </figcaption></figure></p>
			<ul><li>En rammestrategi for en robust energiunion med en fremadskuende klimapolitik, hvor man fastsætter mål for en energiunion i fem indbyrdes forbundne politiske aspekter og de nærmere foranstaltninger, som Juncker-kommissionen vil sætte i værk for at virkeliggøre den. </li>
			</ul><p>Det drejer sig bl.a. om ny lovgivning om at omstrukturere og reformere elmarkedet, sikre større gennemsigtighed i gaskontrakter, mærkbart at udvikle det regionale samarbejde som et vigtigt skridt i retning af et integreret marked med mere regulerede rammer, ny lovgivning for at garantere el- og gasforsyningssikkerheden, øget EU-finansiering til energieffektivitet eller en ny pakke om vedvarende energi, en målrettet europæisk forsknings- og innovationsstrategi på energiområdet, årlig rapportering om »status for energiunionen« – for blot at nævne nogle få.</p>
			<ul><li><p>En meddelelse, hvori der fastsættes nødvendige foranstaltninger for at nå målet om sammenkobling af elnettet på 10 pct. senest i 2020. Det er det nødvendige minimum for, at elektricitet kan strømme og handles mellem medlemsstaterne. Heri angives, hvilke medlemsstater pt. opfylder målet, og hvilke projekter der er nødvendige for at nå frem mod målet i 2020.</p></li>
			<li><p>En meddelelse, der indeholder en vision om en global klimaaftale i Paris i december.</p></li>
			</ul><p>Visionen er at opnå en gennemsigtig, dynamisk og retligt bindende global aftale med retfærdige og ambitiøse tilsagn fra alle parter. Meddelelsen udmønter de afgørelser, der blev truffet på det europæiske topmøde i oktober 2014.</p>
		</section></div></body></html>
