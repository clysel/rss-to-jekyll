---
layout:     post
title: 	    "Skyderi i Göteborg: To personer dræbt og op mod 15 sårede"
post_author:	    
post_date:	    Thu, 19 Mar 2015 09:49:27 +0100
post_site:	    politiken.dk 
post_link:	    http://politiken.dk/udland/ECE2594131/skyderi-i-gteborg-to-personer-draebt-og-op-mod-15-saarede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To personer blev dræbt og mellem 10 og 15 såret, da mindst en person i aftes 
åbnede ild inde på en restaurant i nærheden af svenske Göteborg. 
</p><p>
Det fortæller politiet i Göteborg til svenske medier her til morgen. 
Skyderierne er banderelateret, mener politiet. 
</p><p>
»Det handler om vrede unge mænd med våben, og det handler om magt og 
territorier«, siger Björ Blixer fra Göteborgs politi til den svenske avis <a href="http://www.aftonbladet.se/nyheter/article20491074.ab">Aftonbladet</a>. 
Han tilføjer, at politiet på nuværende tidspunkt ikke arbejder med andre 
teorier. 
</p><p>
De to dræbte er i alderen 20 til 25 år. Politiet kan endnu ikke sige noget om 
de øvrige såredes tilstand, men på Sahlgrenska Sygehus fortæller pressechef 
Lisa Klang, at tre personer er »alvorligt sårede«, skriver <a href="http://www.expressen.se/gt/skottlossning-pa-krog--tva-personer-ar-doda/">Expressen</a>. 
Deres tilstand skulle dog være stabil. 
</p><h3>
To maskerede gerningsmænd 
</h3><p>
Klokken 22.23 onsdag aften fik politiet i Göteborg en melding om, at der var 
blevet skudt med automatvåben på et spisested ved Vårväderstorget i udkanten 
af byen. Kort efter var omkring 20 politibiler til stede, fortæller 
Aftonbladets reporter på stedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593995/to-draebt-og-flere-ramt-af-skud-i-gteborg/">To dræbt og flere ramt af skud 
i Göteborg</a></p><p>
Et vidne beretter om, at to maskerede gerningsmænd stormede restauranten og 
åbnede ild mod restaurantens gæster, skriver svenske medier. Mændene forlod 
efterfølgende gerningsstedet i en bil. 
</p><p>
Et andet vidne fortæller desuden til Expressen, at fire personer efterfølgende 
angreb en bil i nærheden med kniv. Samtidig har brandbiler mindst tre gange 
været ude at slukke bilbrande i området, hvor skyderiet fandt sted, skriver 
avisen. 
</p><h3>
Ingen anholdte endnu 
</h3><p>
Hverken bil eller gerningsmænd er endnu fundet. Politiet har i løbet af natten 
stemt dørklokker i området, og 10 personer er blevet hevet ind til 
afhøringer, men indtil videre er ingen anholdt. 
</p><p>
Restauranten, der er ramt af skyderier, ligger i bydelen Västra Hisinge. Her 
har det sociale boligbyggeri Biskopsgården længe været plaget af uroligheder 
og grov kriminalitet, skriver Ritzau. 
</p><p>
»Desværre har vi vænnet os til voldsudviklingen i vores by. Det har været alt 
fra banderelaterede eksplosioner og skyderier til drab. Vi tolerer ikke 
denne vold, men det sker jo igen og igen«, siger lokalpolitikeren Jahja 
Zeqiraj til Expressen. 
</p><p class=" bl-elem">
Stemningen på pladsen, hvor skyderiet fandt sted, skulle her til morgen være 
»dæmpet«. Pladsen er dog stadig her til morgen afspærret af politiet, der 
gennemfører tekniske undersøgelser af gerningsstedet, skriver svenske 
medier. 
</p>	
</div>
</div></body></html>
