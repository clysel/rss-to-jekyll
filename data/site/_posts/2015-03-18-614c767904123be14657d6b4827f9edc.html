---
layout:     post
title: 	    "Landstræner: Laudrup tænker over det, hvis han bliver spurgt"
post_author:	    
post_date:	    Wed, 18 Mar 2015 18:41:23 +0100
post_site:	    politiken.dk 
post_link:	    http://politiken.dk/sport/fodbold/ECE2593717/landstraener-laudrup-taenker-over-det-hvis-han-bliver-spurgt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Solen skinner og Qatar-mandskabet Lekhwiya SC – det er politiets klub i 
hovedstaden Doha – vinder. Med Michael Laudrup som cheftræner.
</p><p>
Lekhwiya er godt på vej mod det nationale mesterskab. Der er fire kampe 
tilbage, og Laudrups hold har et forspring på syv point til den nærmeste 
forfølger.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/EM-kvalifikation/ECE2592426/analyse-da-olsen-tog-hovedrollen-i-dbu/">Analyse: Da Olsen tog 
hovedrollen i DBU</a></p><p>
Og i den asiatiske version af Champions League (AFC Champions League) vandt 
Lekhwiya SC 1-0 på udebane mod Bunyodkor fra Usbekistan – og det resultat 
bringer klubben fra Qatar op på 2.-pladsen i gruppe A, 2 point efter førende 
Persepolis fra Iran.
</p><p>
Laudrup var netop i Usbekistan, da Morten Olsen tog sin arbejdsgiver på sengen 
og i direkte tv meddelte, at han stopper som landstræner, når hans kontrakt 
udløber 1. juli næste år.
</p><p>
Meldingen fra Olsen, der for 30 år siden var landsholdskammerat med en meget 
ung Michael Laudrup, bragte omgående – som det har været tilfældet flere 
gange før, når det var på tale at Morten Olsen ville stoppe som chef – 
Laudrups navn i spil som samme Olsens afløser.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/">»På et tidspunkt skal man jo 
trykke på knappen«</a></p><p>
Hvad siger den 50-årige Michael Laudrup, der fra 2000 og til 2002 var Olsens 
assistenttræner på landsholdet, til det?
</p><p>
Ikke meget. Han har den faste holdning, at han ikke forholder sig til 
hypotetiske jobmuligheder. Så derfor har han ingen officiel kommentar til at 
blive manden i den kommende ledige landstrænerdragt.
</p><p>
»Men hvis DBU en dag spørger mig, vil jeg tænke over det. Ikke før«, lyder det 
fra Michael Laudrup til Politiken.
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/soerenmikael/ECE2591607/endnu-en-staerk-taktisk-manoevre-fra-morten-olsen/">Endnu en stærk taktisk manøvre 
fra Morten Olsen</a></p><p>
»Det har jeg sagt ved tidligere lejligheder, og det gælder stadig«.
</p><p>
Med andre ord: En høflig reaktion, der hverken efterlader et »måske« eller et 
»nej tak«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/sport/ECE2591771/morten-olsen-det-har-aldrig-bare-vaeret-et-arbejde---det-har-vaeret-en-livsstil/">Morten Olsen: »Det har aldrig 
bare været et arbejde - det har været en livsstil«</a></p><p class=" bl-elem">
Altså er ingen broer brændt eller døre smækket fra den mand, Morten Olsen 
tidligere har anbefalet til jobbet, og som har trænererfaring på godt og 
ondt i Danmark, Spanien, Rusland, Storbritannien og nu senest Qatar. Og som 
i sin aktive karriere nåede 104 landskampe – i øvrigt to flere end Morten 
Olsen.
</p>	
</div>
</div></body></html>
