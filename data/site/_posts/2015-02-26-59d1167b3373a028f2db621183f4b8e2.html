---
layout:     post
title: 	    "På gaden: De er irriterende, men bør ikke forbydes "
post_author:	    
post_date:	    Thu, 26 Feb 2015 12:47:39 +0100
post_site:	    politiken.dk 
post_link:	    http://politiken.dk/indland/ECE2564227/paa-gaden-de-er-irriterende-men-boer-ikke-forbydes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun er 22 år, moderat muslim og har et eksempel på Hizb ut-Tahrirs virke. 
</p><p>
»Jeg fortalte en god veninde, at jeg gerne vil være læge. Så begyndte hun at 
tale mig fra det, og hun sendte mig en video med en islamisk 
foredragsholder, som siger, at man som muslim ikke må være læge, 
sygeplejerske eller social- og sundhedshjælper, fordi man ikke må se andres 
kønsdele«, fortæller hun. 
</p><p>
Alle muslimer ved, forklarer den 22-årige kvinde, som her i artiklen vil 
kaldes Flora, at der er undtagelser i Koranen, hvis man er læge eller 
sygeplejerske. 
</p><p>
»Jeg spurgte min veninde direkte, om hun var blevet medlem af Hizb ut-Tahrir, 
hvilket hun bekræftede. Så kom vi op at skændes og blev enige om ikke at 
snakke mere«, siger Flora. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2563807/politisk-flertal-vil-forbyde-hizb-ut-tahrir/">Politisk flertal vil forbyde 
Hizb ut-Tahrir</a></p><p>
En hverdagsagtig måde at løse en problemstilling på, men, ifølge Flora, et 
stigende problem. 
</p><p>
»Jeg kender Hizb ut-Tahrir fra Nørrebro. Deres rolle er rimelig dominerende, 
og man kan ikke komme udenom, at de er dygtige til at argumentere og 
manipulere med folk. Jeg er bare sindssygt irriteret over den måde, de 
argumenterer på«, siger hun. 
</p><h3>
Holder til på Nørrebro 
</h3><p>
Af samme grund ønsker hun ikke sit fulde navn i avisen. Hun orker ikke at tage 
den diskussion over Facebook eller andre sociale medier, som hendes kritik 
vil medføre, mener hun. 
</p><p>
»Jeg synes, at de har markeret sig de seneste par år. Det er typisk mænd, som 
er blevet medlem af gruppen, og så får de lige konen med. Der er også 
almindelige unge som mig med en moderat muslimsk baggrund, som måske havner 
i en forkert omgangskreds, og så bliver de medlem hos dem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563833/politikertjek-boer-ridsadvokaten-igen-undersoege-om-hizb-ut-tahrir-kan-forbydes/">Politikertjek: Bør 
Ridsadvokaten igen undersøge, om Hizb ut-Tahrir kan forbydes?</a></p><p>
Ifølge lektor ved Syddansk Universitet og forsker i Hizb ut-Tahrir Kirstine 
Sinclair er Hizb ut-Tahrir primært et københavnerfænomen. 
</p><p>
»Det er især på Nørrebro, de holder til, og det er der, hvor de for det meste 
holder deres møder. Så kan du finde dem i Kokkedal, i Brøndby og i Ishøj«. 
</p><h3>
En presset organisation 
</h3><p>
Hizb ut-Tahrir opgiver ikke medlemstal, men Kirstine Sinclair, som selv har 
deltaget i mange af organisationens arrangementer, skønner, at 
organisationen har omkring 150 medlemmer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563818/tidslinje-hizb-ut-tahrir-i-danmark/">Tidslinje: Hizb ut-Tahrir i 
Danmark</a></p><p>
»Så er der en større gruppe af sympatisører udenom, og de kan godt trække 
1.000 deltagerer til et arrangement. Men jeg har ikke indtryk af, at de er 
blevet flere. Jeg har snarere indtryk af, at de er lidt pressede. Man kan 
sige, at deres medlemstal er nogenlunde konstant«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Vi er kriminelle, ikke ekstremister
</p>
<p class="sender">
</p><p class=" bl-elem">Bandemedlem, Indre Nørrebro</p> 

</blockquote>
</div><p>
På Blågårds Plads på Nørrebro trækker et centralt medlem af bandemiljøet i 
dunjakke på smilebåndet over diskussionen om Hizb ut-Tahrir.</p><p>
»Hør her, vi snakker med dem, fordi vi er vokset op i det samme kvarter. De er 
gode bekendte, men det er jo ikke nogen, som vi deler interesser eller 
religiøs opfattelse med. Vi er kriminelle, ikke fundamentalister«, siger 
medlemmet, som ønsker at være anonym. 
</p><h3>
Lokalbetjent: Forbud er tåbeligt 
</h3><p>
Marc Johansson er driftsansvarlig i medborgerhuset Folkets Hus i Folkets Park 
midt på Indre Nørrebro. Som tidligere ansat i politiet har han virket som 
lokalbetjent i området siden 2009 og er en kender af området. 
</p><p>
»Jeg oplever ikke, at Hizb ut-Tahrir er synlige her omkring. De er naturligt 
til stede, fordi de bor her, men jeg har ikke iagttaget, at de er blevet 
mere missionerende, end de altid har været«, siger han. 
</p><p>
Marc Johansson ser ikke nye forskydninger i ungdomsgrupperne i kvarteret, og 
han mener ikke, at organisationen har nogen særlig indflydelse på lokale 
bandegrupperinger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/samfund/ECE2310185/hizb-ut-tahrir-hverver-unge-kriminelle/">Hizb ut-Tahrir hverver unge 
kriminelle</a></p><p>
»Hvis du bliver medlem af Hizb ut-Tahrir, så er du nødt til at leve dit liv en 
del anderledes, end mange unge gør herinde, og der er ikke mange her, som 
har lagt deres livsstil om i retning af et mere retlinet islamisk liv«. 
</p><p>
Han mener, at et forbud mod Hizb ut-Tahrir vil være en fejl. 
</p><p>
»Det vil være tåbeligt. Hvis man mener, at folk bliver radikaliseret af Hizb 
ut-Tahrir, vil man aldrig kunne afradikalisere dem ved at forbyde 
organisationen. Vi har en meget bedre føling ved at kunne tale med dem og 
holde en dialog. 
</p><h3>
På godt og ondt 
</h3><p>
Heller ikke Kirstine Sinclair, der forsker i Hizb ut-Tahrir, tror på et 
forbud. 
</p><p>
»De er absolut problematiske, og jeg er ked af, at der går 150 personer rundt 
med de synspunkter, men sådan som organisationen definerer sig selv, har vi 
mulighed for at få dem i tale, møde frem til deres arrangementer samtidig 
med at de jo viser vilje til en vis dialog med samfundet. Ingen vinder noget 
ved, at de bliver forbudt. Det bliver sværere at følge med i, hvad de 
foretager sig, og jeg kan ikke se, at deres aktiviteter er kvalitativt 
anderledes end tidligere«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/samfund/ECE2310187/tidligere-medlem-hellere-islamister-end-bandekriminelle/">Tidligere medlem: Hellere 
islamister end bandekriminelle</a></p><p>
22-årige Flora tror heller ikke på et forbud. 
</p><p class=" bl-elem">
»Jeg ved, at de også får nogle unge balladedrenge væk fra gaden. Så de gør 
noget godt og dårligt på samme tid«. 
</p>	
</div>
</div></body></html>
