---
layout:     post
title: 	    "Australske myndigheder misbruger terrorlovgivning til at overvåge kritiske journalister"
post_author:	    Christian Loiborg
post_date:	    Wed, 25 Mar 2015 15:07:40 +0000
post_site:	    www.version2.dk 
post_link:	    http://www.version2.dk/artikel/australske-myndigheder-misbruger-terrorlovgivning-til-overvaage-kritiske-journalister-115959?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>13 journalisters telefonsamtaler, e-mails og færden på nettet er blevet overvåget af det australske føderale politi uden en dommerkendelse i løbet af de seneste 18 måneder. Det skriver den australske udgave af The Guardian ifølge <a href="http://www.b.dk/globalt/kildebeskyttelse-er-en-by-i-australien">Berlingske</a>.</p>

<p>For at få adgang til journalisternes data har politiet benyttet sig af Telecommunications Interception and Surveillance Act. En lov, der har til formål at kunne afsløre terrorisme, organiseret kriminalitet samt pædofiliringe. Den gør det muligt at skaffe sig adgang til oplysninger om whistleblowere i myndighederne, der har lækket fortrolige informationer til journalister.</p>

<p>Men ifølge The Guardian så har otte ud af de 13 journalister skrevet kritiske artikler om den nuværende regerings asylpolitik. Der er altså næppe tale om de områder, som loven er sat i verden for at afdække.</p>

<p>Den australske premierminister Tony Abbott arbejder i øjeblikket på at få vedtaget en ny logningslovgivning, The Data Retention Bill. Den kræver, at tele- og internetselskaber gemmer alle data i to år, hvorefter en lang række myndigheder, som eksempelvis skattemyndighederne, kan få adgang til data om alle borgere uden en dommerkendelse.</p>



<p>Den planlagte logningslovgivning fik tidligere på måneden Wikipedia-medstifteren Jimmy Wales til i skarpe vendinger at kritisere myndighederne. Han kaldte det blandt andet et brud på menneskerettighederne.</p>
  </section></div></body></html>
