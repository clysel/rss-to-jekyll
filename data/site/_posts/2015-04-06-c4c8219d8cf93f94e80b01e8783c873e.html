---
layout:     post
title: 	    "Medierne om Rifbjerg: »Umættelig skabertrang« og »provokatør«"
post_author:	    
post_date:	    Mon, 06 Apr 2015 17:51:01 +0200
post_site:	    politiken.dk 
post_link:	    http://politiken.dk/kultur/boger/ECE2617573/medierne-om-rifbjerg-umaettelig-skabertrang-og-provokatoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>At skrive var for Klaus Rifbjerg som at drikke ferskvand og svømme</p><p> i saltvand</p><p class=" bl-elem"/>

<p class="sender">
</p><p class=" bl-elem">Per Wästberg, forfatter</p> 

</blockquote>
</div><p>
Tres års vægtigt og flittigt forfatterskab sætter sig spor. 
</p><p>
Det er man ikke i tvivl om, når litterater, forfattere og journalister sætter 
sig til tasterne for at sætte ord på, hvad Klaus Rifbjerg har betydet for 
dansk og skandinavisk litteratur. 
</p><p><b>Gyldendals litterære direktør, Johannes Riis, udtaler til Ritzau: </b></p><p>
»Der bliver et før og efter Klaus Rifbjerg. Han har været så synlig og har 
spillet en så stor rolle både som forfatter og samfundsdebattør. Han elskede 
at udfordre og provokere borgerskabet og få os til at reflektere over, hvad 
der foregik herhjemme og ude i den store verden. Han trivedes med det og 
kunne ikke lade være med at sige sin uforbeholdne mening. Og selv om han fik 
slag over næsen en gang imellem, så holdt det ham ikke tilbage«. 
</p><p><b>Jyllands-Postens leder var i dag dedikeret til Rifbjerg og hed helt kort 
’Rif’ i overskriften. Der stod blandt andet følgende om Rifbjergs 
kulturradikalisme og politiske engagement:</b></p><p>
»Her var plads til frisind og livsnyderi, men også til fastfrosne positioner i 
den venstreorienterede tidslomme, hvis udladninger mod borgerlige 
regeringer, Dansk Folkeparti og dansk militær engagement ikke leflede for 
tidsånden. Men først og fremmest var der plads til at have holdninger, også 
på andres vegne, og det er her, de 2.000 begavede danskere og de mange dumme 
kommer ind i billedet igen. Og det er måske også her, at Klaus Rifbjergs 
kulturradikale arv virkelig betyder noget, for hvem skal føre den fakkel 
videre og turde påtale tidens dumhed og dårskab? Måske er det, som Lars von 
Trier siger i dagens avis, sådan, at kulturradikalismen dør med Klaus 
Rifbjerg«. 
</p><p><b>Den svenske forfatter Per Wästberg skrev i Svenska Dagbladet mandag: </b></p><p>
»At skrive var for Klaus Rifbjerg som at drikke ferskvand og svømme i 
saltvand. I et sidste brev til mig fortalte han, hvordan han hver morgen 
stavrede fra kystvejen ned til stranden, uanset hvor koldt vandet var. 
Ordene var hans element«, og fortsætter om Rifbjergs forfatterskab: 
</p><p>
»Temaet i hans prosa er livsløgnen, som udhules, gløden i det trivielle, 
ømheden for det ubemærkede. Han frilagde det klasse- og tidsbundne i vores 
omgang og vore følelser. Han viste os, at alt er værd at fortælle om«. 
</p><p><b>Også den svenske forfatter Per Olov Enquist har skrevet mindeord, i 
Expressen lyder det:</b></p><p>
»For samtidig med det politiske raseri, som har afstedkommet så mange debatter 
omkring Klaus Rifbjerg de seneste 60 (!) år, var der jo også humoristen, 
nonsensdigteren, kabaretisten. Han skrev på et dansk, som var så let og 
tornerosestikkende, at det næsten ikke kunne oversættes; i Sverige blev han 
aldrig rigtig forstået«. 
</p><p><b>I Dagbladet Information skrev litteraturkritiker Torben Brostrøm nekrolog 
under overskriften ’Den umættelige skabertrang’: </b></p><p>
»Klaus Rifbjerg er her ikke mere. Er det muligt, at dette livsoverskud i 
omgang og nærvær er slut. Denne stemme, der selv let kunne få udråberklang 
eller bare have sit eget emotionelle eftertryk. Sygdom har slået ham omkuld. 
Hans højstammede figur kan ikke længere ses, stemmen skal ikke høres ansigt 
til ansigt, den lysende begavelse er slukket«. 
</p><p><b>Berlingskes litteraturredaktør, Søren Kassebeer, skrev:</b></p><p>
»Der findes forfattere, der bliver til mere end ’bare’ forfattere. Som alle, 
der deler deres modersmål, kender til, hvad enten de rent faktisk har læst 
vedkommende eller ej, og som de kender til, fordi de er – eller var – så 
meget. Fordi de fylder – eller fyldte – så meget. Sådan en forfatter var 
Klaus Rifbjerg«. 
</p><p>
Kassebeer fremhævede også, hvor meget Klaus Rifbjerg har fyldt i det litterære 
landskab. 
</p><p>
»En stemme var han, Klaus Rifbjerg. Ikke bare en litterær stemme, men jo også 
en konkret, fysisk stemme med en smuk, fuldstændig umiskendelig diktion, en 
særlig rifbjergsk tydelighed, som det var umuligt ikke at lytte fascineret 
til. Og provokatør. Et sindbillede på en type intellektuel, som nogle elsker 
og andre elsker at hade«. 
</p><p><b>Politikens litteraturredaktør, Jes Stein Pedersen, skrev i sin nekrolog: </b></p><p>
»Fra fødslen på det flade Amager gik turen til både mediemøllen og det 
litterære establishments bonede gulve, og sammenhængen er vigtig, for 
Rifbjergs triumf skyldtes ikke mindst hans massive tilstedeværelse i den 
offentlige bevidsthed. Både som pejlemærke og prygelknabe«. 
</p><p>
Og som i mange af de andre nekrologer blev Rifbjergs flid og høje 
udgivelsesfrekvens fremhævet af Stein Pedersen: 
</p><p>
»Som forfatter blev han læst, men ikke mere end så mange andre danske 
forfattere blev det. Forskellen er, at Rifbjerg aldrig var ude af billedet. 
Modsat de fleste andre kolleger sprøjtede han nye udgivelser ud hele tiden. 
Gode eller dårlige, de kom i en lind strøm, alle bogsæsoner var 
Rifbjerg-sæsoner, i de fleste producerede den rifbjergske sprog- og 
litteraturfabrik to-tre titler«. 
</p><p class=" bl-elem"><b class="ext-link">LÆS NEKROLOG</b><a class="embeddedlink" href="http://politiken.dk/kultur/boger/ECE2616661/danmarks-roterende-dreng-nummer-eet/">Danmarks roterende dreng nummer 
eet</a></p>	
</div>

</div></body></html>
