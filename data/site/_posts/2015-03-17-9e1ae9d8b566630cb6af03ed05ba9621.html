---
layout:     post
title: 	    "Moderne tysk træner har styr på spillestilen"
post_author:	    
post_date:	    Tue, 17 Mar 2015 19:09:37 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2592178/moderne-tysk-traener-har-styr-paa-spillestilen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bayer Leverkusen er kendt som holdet, der altid snubler i sidste øjeblik og 
næsten aldrig vinder en titel. Mest legendarisk er sæsonen 2001-2002, hvor 
klubben fra Rhinlandet lå til at blive tysk mester, pokalvinder og var i 
Champions League-finalen, men tabte det hele på gulvet og endte som nummer 2 
i alle tre turneringer. 
</p><div class="art-fakta article-box">
<h4 class="">
BLÅ BOG</h4>
<h5>
ROGER SCHMIDT</h5>
<div class="fakta-body" data-buildingblock="embedded_factboxlink">
<p><b>Født</b> 13. marts 1967 
</p><p><b>Østrigsk</b> mester og pokalvinder med RB Salzburg 
</p><p class=" bl-elem"><b>I Leverkusen</b> siden 2014 
</p>
</div>
</div><p/><p>
Holdet, der i aften skal forsvare en 1-0-føring fra den første kamp i 
Champions League-ottendedelsfinalen mod Atlético Madrid, er ud over sine 
mange lige ved og næsten-triumfer igennem de seneste 30 år også blevet kendt 
for at spille attraktivt fodbold. Det startede, da Christoph Daum i 1996 
blev træner i Leverkusen, og i dag føres den offensive stafet videre af 
Roger Schmidt. 
</p><p>
Efter en lidet opsigtsvækkende spillerkarriere i de nedre tyske rækker kastede 
Roger Schmidt sig i 2004 over trænergerningen. Her steg han langsomt i 
graderne fra udgangspunktet Delbrücker SC i Oberliga Westfalen over Preussen 
Münster til SC Paderborner i 2. Bundesliga. 
</p><p>
Med en femteplads blot et point fra en kamp om oprykning til Bundesligaen 
gjorde Schmidt sit arbejde så godt, at han blev hentet til Red Bull 
Salzburg, som han i sit andet år gjorde til østrigsk mester og pokalvinder. 
</p><p><b>Pres på modstanderen</b></p><p>
»Dengang han kom til Salzburg, havde han en måde at spille fodbold på, der var 
mere orienteret mod boldbesiddelse. Igennem sin udvikling i Red Bull er han 
nået frem til den spillestil, han står for i dag«, fortæller HB Køges 
træner, Henrik Pedersen, der kender Roger Schmidt fra sin tid som 
ungdomstræner i netop den østrigske klub. 
</p><p>
Den tyske træners spillestil er i dag orienteret mod et aggressivt pres på 
modstanderen, forklarer Henrik Pedersen. 
</p><p><b>Overtal omkring bolden</b></p><p>
»Han vil gerne have det lidt boldorienterede og aggressive pres. Det der med 
at skabe overtal omkring bolden for at kunne bruge det til at spille hurtige 
omstillinger. Roger Schmidt spiller ikke nødvendigvis altid med det 
allerhøjeste pres. Han varierer lidt mellem det høje pres og det lidt lavere 
pres. Det boldorienterede pres og de hurtige omstillinger er klart hans 
varemærke. I Salzburg var han i starten mere orienteret mod boldbesiddelse, 
og der var længere passager på bolden, men som tiden skred frem, blev det 
mere og mere angrebshidsigt«, siger Henrik Pedersen. 
</p><p>
Den 48-årige Roger Schmidt har fastholdt Leverkusen som et af de traditionelle 
tophold i den tyske Bundesliga, og p.t. ligger holdet på fjerdepladsen. 
</p><p>
Han er eksponent for en moderne og offensiv spillestil, men er samtidig langt 
fra en ikke så fjern fortids trænerfigurer i Tyskland, der lagde og i nogle 
tilfælde stadig lægger vægt på en stram og autoritær stil – en stil 
personificeret i navne som Jupp Heynckes, Otto Rehagel og Felix Magath. 
</p><p><b>Moden til store opgaver</b></p><p>
»Han har en fantastisk evne til at være tæt på sine spillere, men alligevel 
skabe afstand til dem. Det var det, han fik bygget op i Salzburg, at både 
dem var på banen og dem uden for havde stor respekt for ham og følte, at de 
var en del af det. Så hans ledelsesmæssige egenskaber synes jeg er rigtig 
spændende og gode. Jeg synes, han er hård, fordi han er så afklaret med, 
hvad han vil, og hvad han forventer af sine spillere. Det går han ikke på 
kompromis med«, siger Henrik Pedersen. 
</p><p>
HB Køge-træneren er overbevist om, at Roger Schmidt bliver en succes i 
Bundesligaen og i fremtiden vil være moden til større opgaver. 
</p><p><b>Måske Dortmund i fremtiden</b></p><p>
»Jeg kunne sagtens se ham i Dortmund i fremtiden. Der er mange af værdierne de 
samme som dem, han står for«, siger Henrik Pedersen. 
</p><p>
Leverkusen skal i aften forsvare en spinkel 1-0-føring i Madrid, og det er 
Henrik Pedersen spændt på, hvordan forløber. 
</p><p class=" bl-elem">
»Det er to hold, hvis kendetegn er et aggressivt pres og hurtige omstillinger. 
Jeg tror, at Roger Schmidt starter med et lidt lavere pres, så Atletico er 
nødt til at komme lidt frem«, siger Henrik Pedersen. 
</p>	
</div>
</div></body></html>
