---
layout:     post
title: 	    "To fyrede får ny chance for at bevise aldersdiskrimination "
post_author:	    
post_date:	    Wed, 04 Mar 2015 07:03:28 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2571284/to-fyrede-faar-ny-chance-for-at-bevise-aldersdiskrimination/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efterhånden som årene går på det danske arbejdsmarked, gør man klogt i at 
styrke sine kompetencer. 
</p><p>
Nye tal fra Djøf, der repræsenterer over 84.000 medlemmer, viser, at der 
stadig er en overrepræsentation af ansatte over 50 år, som modtager en 
fyreseddel, særligt når man sammenligner den offentlige sektor med det 
private erhvervsliv. 
</p><p>
Tallene fra 2014 viser, at mens de 50-54 årige offentligt ansatte udgør 9 
procent af medlemmerne i Djøf, udgør de 12 procent af dem, der er ført 
afskedssager for, mens de 55-59 årige udgør 5 procent af medlemmerne og 10 
procent af afskedssagerne. Samme fordeling gør sig gældende for de 60-64 
årige. 
</p><p>
Og det er netop tallene i den offentlige sektor, der får Djøf til at spærre 
øjnene op, for i det private er der ingen nævneværdig forskel mellem 
medlemsfordeling og afskedssager. Her stemmer den aldersmæssige fordeling af 
medlemmer stort set overens med andelen af afskedssager, som i 2014 lå på 
1.180 mod 975 sager i 2013. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man ikke kan bruge statistik og det grundlag, der ellers blev lagt frem, 
så bliver det jo nærmest umuligt at vinde denne type sager
</p>
<p class="sender">
Peter Breum, advokat 
</p>
</blockquote>
</div><p/><p>
»Vi ser, at det særligt er blevet værre i staten, mens det i den øvrige 
offentlige sektor står stille, så der er altså ingen ændringer i det dystre 
billede fra sidste år«, siger Lars Qvistgaard, der er formand for de 
overenskomstansatte jurister og økonomer i Djøf. 
</p><h3>
Håber på retningslinjer 
</h3><p>
Djøf har ført to sager om ældre medarbejdere i 50´erne, der i 2011 blev fyret 
af statens personalekontor, Moderniseringsstyrelsen - en sag, der nu er 
blevet anket til Højesteret. 
</p><p>
I første omgang underkendte den offentlige myndighed Ligebehandlingsnævnet i 
2012 fyringerne med den begrundelse, at de var sket på grund af 
medarbejdernes alder og derfor var ulovlige. Desuden sagde afgørelsen, at 
styrelsen skulle betale en erstatning på næsten 700.000 kroner. 
</p><p>
Moderniseringsstyrelsen afviste at følge Ligebehandlingsnævnets afgørelse, og 
sagen endte derfor i Landsretten som i januar i år afgjorde, at der ikke var 
tale om uberettigede fyringer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2520667/dom-annullerer-erstatning-paa-700000-kr-til-to-fyrede-ansatte/">Dom annullerer erstatning på 
700.000 kr. til to fyrede ansatte</a></p><p>
Nu har Ligebehandlingsnævnet så besluttet, at sagen skal for Højesteret. 
</p><p>
»Jeg håber, at vi kan få en retningslinje for, hvad der skal til for at 
sandsynliggøre, at det rent faktisk var alderen, der var afgørende for 
afskedigelserne«, siger advokat Peter Breum, der fører sagen for nævnet. Han 
henviser til, at man i Landsretten blandt andet brugte statistik for at 
sandsynliggøre, at der var tale om afskedigelser på grund af alder. 
</p><p>
»Hvis man ikke kan bruge statistik og det grundlag, der ellers blev lagt frem, 
så bliver det jo nærmest umuligt at vinde denne type sager«, siger Peter 
Breum. 
</p><h3>
Ekspert: Man gør for lidt for at fastholde ældre 
</h3><p>
Billedet fra Djøfs tal bekræfter en kendt tendens på det danske arbejdsmarked, 
siger arbejdsmarkedsforsker ved Aalborg Universitet, Per H. Jensen. 
</p><p class="art-ext-other">

</p><p/><p>
Han peger på, at det er alt for svært at løfte bevisbyrden i den type sager, 
og at man typisk tager arbejdsgivers ord for virkelighedstro. 
</p><p>
»Men virkeligheden er, at man gør alt for lidt for at fastholde de ældre 
ansatte. Der er et helt batteri af muligheder som efteruddannelse, 
deltidsjob og opfordringer til at blive, som man ikke bruger. Især i den 
offentlige sektor«, siger Per H. Jensen. 
</p><p>
I 2012 offentliggjorde han en undersøgelse, hvor han blandt andet havde 
undersøgt, hvor ofte arbejdsgivere havde opfordret ældre medarbejdere til at 
udsætte deres tilbagetrædelse. 72 procent svarerede, at det havde de aldrig 
gjort, mens 26 procent svarede 'lejlighedsvis'. 
</p><div class="art-quote article-box">
<p class="quote"/>
<blockquote>
<p class="quote-txt">
Nogle mener, at ældre ikke kan lære nyt, mens andre mener det modsatte, og 
tallene viser, at det er arbejdsgivers syn på den ældre medarbejders evne 
til at lære nyt, der er afgørende
</p>
<p class="sender">
Per H. Jensen. , arbejdsmarkedsforsker 
</p>
</blockquote>
</div><p/><p>
»Nogle mener, at ældre ikke kan lære nyt, mens andre mener det modsatte, og 
tallene viser, at det er arbejdsgivers syn på den ældre medarbejders evne 
til at lære nyt, der er afgørende«, siger han. 
</p><p>
Per H. Jensen peger på, at de ældre ansatte også har en del at gøre for at 
fastholde sig på arbejdsmarkedet. 
</p><p>
»Nogle mener, at de behersker jobbet og derfor ikke behøver efteruddannelse, 
men når der så sker reorganiseringer på arbejdspladsen og de skal lave noget 
andet, så har vi problemet«, siger han og påpeger desuden, at ældre 
medarbejdere har en tendens til at være bange for kompetencelæring. 
</p><h3>
Ønsker bevisbyrden delt 
</h3><p>
I Djøf taler man for at stille den forurettede bedre, så man som ifølge 
barselsreglerne, deler bevisbyrden, for et af de afgørende aspekter er, at 
det kan være svært at løfte bevisbyrden, som ligger hos den afskedigede 
alene. 
</p><p>
En anden del af løsningen ligger i et nærmere kig på personalepolitikkerne, så 
man sørger for, at de ansatte får vedligeholdt og opdateret deres 
kompetencer - og, ikke mindst, bruger dem: 
</p><p class=" bl-elem">
»Mange steder har man en seniorpolitik, men et af de store problemer er, at 
der ikke er mange, der rent faktisk bruger dem«, siger Per H. Jensen. 
</p>	
</div>
</div></body></html>
