---
layout:     post
title: 	    "Populær musik-app vil snart også kunne genkende objekter"
post_author:	    Martin Bernth
post_date:	    Fri, 06 Mar 2015 08:00:20 +0000
post_site:	    www.version2.dk 
post_link:	    http://www.version2.dk/artikel/populaer-musik-app-vil-snart-ogsaa-kunne-genkende-objekter-93324?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den populære app Shazam, der hjælper mere end 100 millioner brugere med at genkende og købe den musik, de hører, vil fremover også være i stand til at ‘se’ og genkende objekter. Det løftede firmaet lidt af sløret for på den netop afholdte Mobile World Congress i Barcelona. <a href="http://www.reuters.com/article/2015/03/05/us-telecom-mwc-shazam-idUSKBN0M119720150305">Det skriver Reuters.</a></p>

<p>»Shazam er allerede et verbum. Vi vil udvide universet for, hvad du kan “Shazam’e”,« sagde administrerende direktør for firmaet bag app’en Rich Riley til Reuters under Mobile World Congress i Barcelona.</p>

<p>Som eksempel på den kommende funktionalitet nævner han, at tjenesten fremover vil kunne genkende etiketten på morgenmadsprodukter, mens brugeren står i butikken og på den måde give ekstra information om ernæringsindholdet. Eller ved at pege telefonens kamera mod coveret på en DVD vil brugeren blive ført til en side, hvor det er muligt at downloade soundtracket.</p>

<p>Der er endnu ikke nogen detaljer om, hvor langt firmaet er med sine planer, men ifølge mediet <a href="http://thenextweb.com/insider/2015/03/06/music-identification-app-shazam-will-soon-recognize-objects-too/">The Next Web</a> rejste firmaet i januar mere end 200 millioner kroner i investorkapital, så det kunne udvide med flere folk til den i forvejen 250 mand store organisation.</p>
  </section></div></body></html>
