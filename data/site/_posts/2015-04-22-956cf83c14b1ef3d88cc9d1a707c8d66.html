---
layout:     post
title: 	    "Helikopter-drone hjælper med at finde og redde bådflygtninge i Middelhavet"
post_author:	    Anne Marie Lykkegaard
post_date:	    Wed, 22 Apr 2015 03:30:10 +0000
post_site:	    ing.dk 
post_link:	    http://ing.dk/artikel/helikopter-drone-hjaelper-med-finde-og-redde-baadflygtninge-i-middelhavet-175581
---
<html><body><div><div class="panel-panel panel-col-first container">
		    <section class="body">
			<p>Weekendens kæntringer i Middelhavet, hvor omkring 900 flygtninge anslås at være druknet, viser hvor vanskeligt det er at finde og hjælpe menneskene ombord på de synkefærdige både.</p>
			<p><a href="http://www.moas.eu/">Redningsorganisationen MOAS</a>, Migrant Offshore Aid Station, har dog fået en idé til, hvordan man hurtigere og nemmere kan komme flygtningene til hjælp. De bruger droner.</p>
			<p>»Ofte har vi med små gummibåde at gøre, og de er vanskelige at finde med andre midler såsom radar. Derfor bruger vi droner til denne fase,« siger Christopher Catrambone, der grundlagde MOAS sammen med sin italienske kone Regina Catrambone, til <a href="http://www.forbes.com/sites/federicoguerrini/2015/04/19/dead-by-sea-in-lampedusa-trying-to-ease-the-toll-with-patrolling-drones/">Forbes</a>.</p>
			<p>Dronerne er af typen Camcopter S-100 fra firmaet Schiebel og kan udstyres med en række sensorer, der kan spotte og undersøge både. De kan eksempelvis med deres infrarøde kameraer se, om der er mennesker ombord.</p>
			<p>Brugen af droner betyder, at redningsskibet kan afdække et område på 2.330 kvadratkilometer på seks timer, hvor de via billederne kan være sikre på, at de ikke har overset nogen eller noget.</p>
			<p>Du kan i videoen se, hvordan Camcopter S-100 fungerer.<br/>
			<section class="video plugin"/></p>
			
			<p/></section>
			<h2>MOAS skal samarbejde med Læger Uden Grænser</h2>
			<p>MOAS består kun af ét skib, men formåede alligevel at redde 3.000 mænd og kvinder i løbet af 60 dage sidste år.</p>
			<p>Fra maj til oktober i år skal skibet, som er støttet af fonde og donationer, samarbejde med Læger Uden Grænser om at redde endnu flere bådflygtninge. Og med god grund.<br/>
			UN Refugee Agency vurderer nemlig, at antallet af bådflygtningen vil stige i år. I januar var der sammenlignet med året før 60 % flere, som forsøgte at tage den farefulde færd over Middelhavet.</p>
			<p><aside class="plugin right box">
			  <strong>Camcopter S-100</strong></aside></p>
			<p>Dronen vejer uden udstyr 100 kilo, men kan lette med en samlet vægt på 200 kilo og opnå en hastighed på 240 km/t.</p>
			<p>Dronen kommer med et radarsystem kaldet Ground Moving Target Indicator, der nemmere kan identificere objekter, som bevæger sig.<br/>
			</p>
			<p>Derfor undrer det også direktøren for MOAS, at EU netop sidste år valgte at skrotte det succesfulde redningsprogram Mare Nostrum. Det udførte redningsaktioner i et område på næsten 70.000 kvadratkilometer og ifølge European Council on Refugees and Exiles reddede mere end 140.000 mennesker på ét år.</p>
			<p>»Hver dag står vi op til nyheder om flere omkomne i Middelhavet. Reduktionen af Europas redningsaktioner har ikke afskrækket disse desperate indvandrere fra at risikere deres liv i disse farlige krydsninger. Det har kun ført til flere dødsfald,« siger Martin Xuereb, der er direktør for MOAS til Forbes.</p>
			<p>I stedet for Mare Nostrum har EU Kommissionen indsat Operation Triton, der får leveret udstyr fra EU’s medlemslande. Indtil videre har de ikke droner på udstyrslisten, men råder over fire fly, én helikopter og en række skibe og både til grænsekontrol. Det er da også grænsekontrol og ikke redningsaktioner, der er førsteprioritet i Operation Trition, som ikke opererer i internationalt farevand ligesom MOAS.</p>
		
		  </div>
		  </div></body></html>
