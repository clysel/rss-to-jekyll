---
layout:     post
title: 	    "Krigseventyr med børn i hovedrollen vinder Pulitzer-prisen"
post_author:	    
post_date:	    Tue, 21 Apr 2015 09:53:46 +0200
post_site:	    politiken.dk 
post_link:	    http://politiken.dk/kultur/boger/ECE2636327/krigseventyr-med-boern-i-hovedrollen-vinder-pulitzer-prisen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tidligere modtagere af prisen</h4>
<div class="fakta-body" data-buildingblock="embedded_factboxlink">
<p>
2009: 'Olive Kitteridge' af Elizabeth Strout
</p><p>
2010: 'De små ting' af Paul Harding
</p><p>
2011: 'Tæskeholdet banker på' af Jennifer Egan
</p><p>
2013: 'De stjålne liv' by Adam Johnson
</p><p class=" bl-elem">
2014: 'Stillidsen' af Donna Tartt
</p>
</div>
</div><p>
En medrivende fortælling om en blind fransk pige og en forældreløs tysk dreng 
under Anden Verdenskrig modtager årets Pulitzerpris i fiktionskategorien. 
</p><p>
Bogen er skrevet af 41-årige amerikanske Anthony Doerr, der netop har besøgt 
Danmark for at promovere den danske oversættelse af romanen, der har titlen 
'Alt det lys vi ikke ser'. 
</p><p>
Prisjuryen motiverede med ordene: »et fantasifuldt og intrikat stykke 
arbejde«, som udforsker »den menneskelige natur og teknologiens iboende 
modstridende kræfter«. 
</p><p>
Politiken anmeldte bogen i rosende toner, gav fem hjerter og skrev blandt 
andet: 
</p><p>
»Uden at krigens grusomhed bagatelliseres, placeres den i en ramme, der taler 
til indlevelse og det at mobilisere modet til at sige fra og kæmpe for sin 
menneskelighed uanset situationen. [...] Med alt det, Doerr vil have med i 
sin fortælling, er det imponerende så let til bens og så let læst, romanen 
er blevet«, skrev Kim Skotte. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/boger/skonlitteratur_boger/ECE2624735/funklende-krigseventyr-foeles-som-verdensomsejling-under-murbrokkerne/">Funklende krigseventyr føles 
som verdensomsejling under murbrokkerne</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Pulitzers_929745h.jpg" alt="" border="0"/></span>
Det er forfatterens anden roman (og fjerde bog), og den har været 10 år 
undervejs. 
</p><p>
»Researchen var så udmattende. Jeg troede aldrig, jeg ville blive færdig med 
bogen, og så blev jeg det, og nu er der en masse mennesker, der læser den, 
og det er så sært«, har han udtalt i et interview med New York Times. 
</p><p>
Bogen er allerede en bestseller med mere en 1,6 millioner solgte eksemplarer, 
den har ligget på New York Times bestsellerliste i 49 uger, og den var også 
finalist, da den amerianske National Book Award skulle uddeles. 
</p><p><b class="ext-link">LÆS INTERVIERW MED ANTHONY DOERR</b><a class="embeddedlink" href="http://politiken.dk/kultur/boger/ECE2634840/forfatter-i-dag-vil-islamisk-stat-formentlig-kunne-sige-det-samme-om-youtube-som-goebbels-sagde-om-radioen/">Forfatter: 
»I dag vil Islamisk Stat formentlig kunne sige det samme om YouTube, som 
Goebbels sagde om radioen«</a></p><p>
Pulitizerprisen i fiktionsgenren gives til en amerikansk forfatter for en 
roman udgivet i det foregående kalenderår. Prisen er blevet uddelt siden 
1918. 
</p><p>
Årets øvrige finalister var forfatterne Richard Ford for novellesamlingen 'Let 
Me Be Frank with You' og Joyce Carol Oates for 'Lovely, Dark, Deep'. 
</p><p class=" bl-elem">
Der uddeles desuden Pulitzerpriser i blandt andet journalistik, drama og 
komposition i ialt 21 kategorier. Hver modtager får et diplom og 10.000 
dollar. Årets modtager i den fineste kategori, public journalisme, er avisen 
The Post and Courier i South Carolina for serien 'Till Death Do Us Part', 
som afdækker, hvorfor staten har USA's højeste dødelighed blandt kvinder. 
</p>	
</div>

</div></body></html>
