---
layout:     post
title: 	    "Løkke freder andre velfærdsydelser end kontanthjælp"
post_author:	    
post_date:	    Sun, 22 Mar 2015 08:03:36 +0100
post_site:	    politiken.dk 
post_link:	    http://politiken.dk/indland/politik/ECE2598651/loekke-freder-andre-velfaerdsydelser-end-kontanthjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter massiv kritik af Venstres såkaldt 'moderne kontanthjælpsloft' gør 
partiformand Lars Løkke Rasmussen det klart, at det kun er kontanthjælpen, 
der skal skæres. Ikke alle mulige andre offentlige ydelser. 
</p><p>
Det skriver Jyllands-Posten. 
</p><p>
Socialdemokraterne har i flere uger kørt kampagner med spørgsmålet: 'Hvor 
meget vil Løkke skære i børnepengene?' 
</p><p>
Og i et S-nyhedsbrev lyder det, at »Løkke vil have mandat til at reducere 
eller afskaffe børnechecken« og »reducere værdien af boligsikring eller 
friplads i daginstitutioner«. 
</p><h3>
Løkke: Det er et skærmmebillede 
</h3><p>
Men det er forkert, siger Venstre-formanden til Jyllands-Posten. 
</p><p>
»Tænkningen om det moderne kontanthjælpsloft er ikke at gå på jagt efter alle 
mulige ydelser. Skræmmebilledet om, at nu vil vi nedsætte det ene eller det 
andet, har ikke noget på sig. Vores udgangspunkt er, at vi har en 
grundlæggende respekt for de systemer, vi har med fripladsgrænser, 
boligsikring og det ene og andet og tredje«, siger Lars Løkke Rasmussen til 
avisen. 
</p><p>
Partiet har fået kritik for ikke at ville beskrive nærmere, hvad det 'moderne 
kontanthjælpsloft' skal indeholde, men nu afslører Løkke altså lidt mere af 
indholdet. 
</p><p>
Han afviser direkte, at kontanthjælpsloftet betyder en mindre børnecheck. 
</p><h3>
Beregning: Skattelettelse på 25 kr.
</h3><p>
I sidste uge regnede Beskæftigelsesministeriet sig frem til, at Venstre med et 
øget beskæftigelsesfradrag til alle kun kan levere en månedlig 
skattelettelse på 25 kroner til de lavtlønnede. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2588619/venstres-valgtrumf-giver-skattelettelse-paa-25-kroner/">Venstres valgtrumf giver 
skattelettelse på 25 kroner</a></p><p>
Men Løkke kalder beregningen »hånlig« og forklarer, at tallene er fejlagtige, 
fordi målet ikke er at give samme lettelse til alle. 
</p><p>
»Det politiske sigte er at give den skattelettelse så målrettet som 
overhovedet muligt til folk med små arbejdsindkomster«, siger Løkke 
Rasmussen. 
</p><p class=" bl-elem">
/ritzau 
</p>	
</div>
</div></body></html>
