---
layout:     post
title: 	    "Tilværelsens svære beslutninger"
post_author:	    
post_date:	    Sat, 28 Mar 2015 11:07:15 +0100
post_site:	    politiken.dk 
post_link:	    http://politiken.dk/magasinet/sketiugen/ECE2608273/tilvaerelsens-svaere-beslutninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">»Selv om en hel del er for besynderligt til, at det virker troværdigt, så 
er ingenting for mærkeligt til, at det kunne ske«</i></p><p><b>Thomas Hardy (1840-1928), engelsk arkitekt og forfatter</b><br/><br/><i class=" bl-elem">»Hvor jeg er, er paradis på jord«</i></p><p><b>Francois de Voltaire (1694-1778), fransk filosof, samfundskritiker og 
forfatter</b><br/><br/>
Hvis det virkelig er sandt, hvis det virkelig er sådan, at andenpiloten, den 
unge tysker fra lillebyen Montabaur, besluttede sig for at sende sig selv og 
149 andre i flydøden i de franske alper, så kan det næsten ikke blive værre. 
</p><div class="art-fakta article-box">
<header><h4 class="">
Sket i ugen</h4>
</header><div class="fakta-body" data-buildingblock="embedded_factboxlink">
<p><b>Er en institution på Politiken</b> og har i fire årtier haft sin faste 
plads i søndagstillægget PS, hvor skiftende skribenter har satiriseret over 
den forgangne uges begivenheder. 
</p><p class=" bl-elem"><b>Klummen blev opfundet</b> af journalisten J.B. Holmgaard, som i 1982 fik 
dansk journalistiks fornemste pris, Cavling-prisen, for indsatsen. 
</p>
</div>
</div><p/><p/><p>
Og så er det man tænker: Hvad søren gik der galt undervejs i de 27 år, den 
tyske pilot nåede at leve? Hvad var det, der var så frygteligt, at han følte 
sig nødt til at gøre det, han gjorde? 
</p><p>
Måske finder man ud af det hele. Måske har man, når disse linjer læses, 
allerede sporet den mulige psykiske defekt hos piloten gennem de hemmelige, 
iturevne sygemeldingspapirer, politiet tilsyneladende fandt i den unge 
tyskers lejlighed. 
</p><p>
Men måske hænger det slet ikke sammen, som myndighederne påstår. Måske var det 
ikke et skingrende vanvittigt selvmord og massemord, når det kommer til 
stykket. Jeg mener, man har jo blot hørt manden trække vejret i de sidste 10 
minutter af den skæbnesvangre flyvetur. 
</p><p>
Folk i Montabaur forstår det i hvert fald ikke. For andenpiloten, der godt nok 
var en noget tavs type, hvilket i sig selv er stærkt mistænkeligt i disse 
skrighalsetider, var jo – som min radios udsendte mand i byen kunne fortælle 
– både medlem af det frivillige brandkorps og halvmaratonmotionist. 
</p><p>
Nu kan man vist ikke hævde, at disse gøremål forklarer eller undskylder noget 
som helst – jeg har kendt skingrende skøre spejdere og dybt besynderlige 
medlemmer af Amnesty International – men det giver dog umiddelbart et 
billede af en ung mand, der ikke skiller sig opsigtsvækkende ud fra 
fællesskabet. 
</p><h3>
Har alle mon tisset? 
</h3><p>
Motionstosser og andre tosser er der jo masser af alle vegne, og hvad de 
pludselig finder på at foretage sig, er ikke til at forudsige eller gardere 
sig mod. Dér er vi alle på Herrens mark. 
</p><p>
Men næste gang jeg går om bord i en flyvemaskine – og det sker om nogle få 
dage – vil jeg nok stikke hovedet ud i cockpittet og spørge, om alle har 
husket at tisse og derfor ikke behøver at forlade pladsen i utide, og om alt 
ellers er vel. Og så vil jeg smile og sige »Op med humøret, alle sammen, jeg 
giver en is, når vi er landet. Men ikke før«. 
</p><p>
Og når vi nu taler om fællesskabets ve og vel, så synes det danske at være 
gået glip af en masse penge i den seneste tid. 
</p><p>
Dels har statsforetagendet Skat, der jo ellers – og med bind for øjnene og 
hænderne i lommen – er rasende dygtige til at jonglere rundt med 
ejendomsvurderinger, sjusket så grundigt med papirerne, at skattegæld i 
milliardstørrelsen er blevet hovsa-forældet og ikke kan inddrives. 
</p><p>
»Det skal der rettes op på, det er en skandale«, sagde den konservative Brian 
Mikkelsen nærmest truende i fjernsynet. Men det stod ikke helt klart, hvem 
han truede, for der er nærmest ingen almindelige medarbejdere tilbage hos 
Skat. De fleste blev sparet væk for nogle år siden for at gøre det hele 
meget, meget bedre. 
</p><p>
Og dels var vor semisocialistiske finansminister, Don Corydone, temmelig 
beskeden, da han – kunne herværende publikation fortælle den anden dag – 
sidste år skulle fastsætte værdien af energiforetagendet Dong forud for det 
delvise aktiesalg til kapital- og kapitalistbutikken Goldman Sachs. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00924/2015-03-29_sket_i_u_924556" data-id="924556" data-imgtype="jpg" data-caption="Tegning: Roald Als"/><p>
Det har nemlig vist sig, at havde Don Corydone og hans slæng ventet tre 
måneder, så havde værdien af Dong været adskillige milliarder højere på 
grund af nogle britiske vindmølleparker. 
</p><h3>
Penge til Guldkantsdanmark 
</h3><p>
Hvordan det præcis hænger sammen, skal jeg ikke rode mig ud i, men det korte 
af det lange er, at finansministeren har klokket godt i det, fordi han var 
helt vild med at sælge til de glubske, amerikanske spekulanter, og af samme 
grund havde han hverken overblik eller tålmodighed. 
</p><p>
»Vissevasse«, lyder det fra Dong’s kommunikationschef, Martin Barlebo. Og det 
er bestemt den indkogte version af det meterlange læserbrev, han har fået 
trykt her i Politiken, og som går ud på at forklare, hvorfor det hele blev 
til langt færre milliarder, men som ingen med garanti har gidet læse. 
</p><p>
Milliarder og milliarder, ja nu er boet efter manden, der altid bestræbte sig 
på at vise rettidig omhu, ved at være gjort op. 
</p><div class="art-fakta article-box">
<header><h4 class="">
Sagt i ugen</h4>
</header><div class="fakta-body" data-buildingblock="embedded_factboxlink">
<p>
Den kradsbørstige borgerlige debattør <b>Claes Kastholm </b>er ikke 
imponeret af initiativerne til at få folk, der ikke laver en døjt, til at 
arbejde: 
</p><p><i>»Kendsgerningen er, at ’noget for noget’ har skabt og båret de menneskelige 
kulturer, lige så længe der har været mennesker til, og det samfund, der 
ikke lyder denne grundlov, skaber kun ulykke, uvirkelighed og i sidste 
instans kimen til sin egen undergang«. </i>(Berlingske) 
</p><p>
Siden 1947 har jagtretten i de danske statsskove været kongehusets. Nu skal 
det slutte, jagten skal lejes ud og bringe penge i statskassen. SF’s <b>Lisbeth 
Bech Poulsen</b>: 
</p><p><i>»Det er helt urimeligt, at kongehuset overhovedet har ret til at gå på jagt 
i statens skove. Det er på høje tid, at den ret bliver taget fra dem«. </i>(DR) </p><p>
Sexologen og debattøren <b>Jakob Olrik</b> mener, at man skal sætte flirt 
på skoleskemaet: 
</p><p><i>»Vi har et paradoks. For mens en stor del danske kvinder snakker om 
sexchikane og grænseoverskridende mænd, så skriger en (anden) stor flok 
kvinder på flere maskuline initiativrige modige mænd i gadebilledet. Mænd er 
blevet for slatne, for små, for nervøse og feminine, siger disse kvinder«. </i>(Politiken.dk) </p><p>
Socialdemokraternes politiske ordfører, <b>Maja Panduro,</b> langer ud 
efter Lars Løkke, der beskylder regeringen for ikke at have styr på 
økonomien: 
</p><p><i>»Det er fuldstændig klassisk Venstre-skræmmekampagne. Og det kommer fra en 
mand, der selv efterlod et statsministerium, hvor hver gang man åbnede en 
skuffe, så væltede det ud med ubetalte regninger. Samme mand, som fik bragt 
Danmark under administration af EU, så det er helt vildt, hvad man skal høre 
på«. </i>(Ekstra Bladet) 
</p><p>
Forfatteren og reklamemanden <b>Knud Romer</b> om Helle Thorning-Schmidt i 
kampagnen ’Kommer du til Danmark, skal du arbejde’: 
</p><p><i>»Det vildeste er, at et af de mest privilegerede og magtfulde mennesker i 
Danmark optræder med sit ansigt på en plakat, hvor hun vil sætte de mest 
udsatte og magtesløse mennesker i arbejde. Misforholdet mellem den position, 
hun taler fra, og det, hun siger til dem, er så stort, at man tager sig til 
hovedet«. </i>(Politiken) 
</p><p>
Redaktør<b> Anton Geist </b>om Venstres kampagne for at få lavet et 
’moderne’ kontanthjælpsloft, dog uden at sige på hvor meget: 
</p><p class=" bl-elem"><i>»Ved at opretholde fortællingen om et ikke nærmere defineret 
kontanthjælpsloft og om de 17.000 danskere, der ikke får noget ud af at 
arbejde, kan partiet foregive, at et loft over kontanthjælpen vil reducere 
gruppen betydeligt. Det ligner imidlertid vildledning af vælgerne, og det er 
ikke værdigt for et parti, der ifølge meningsmålingerne står til at overtage 
regeringsmagten«. </i>(Information) 
</p>
</div>
</div><p/><p/><p>
Det viser sig, kunne Berlingske fortælle i forgårs, at Skat skal have hele 4,6 
milliarder kroner i skatter og afgifter fra Mærsk Mc-Kinney Møller, hvilket 
godt nok må hjælpe noget på humøret efter restancefadæsen. 
</p><p>
Halvanden milliard af summen tilfalder dog den i forvejen stenrige Gentofte 
Kommune i Guldkantsdanmark, der næppe aner, hvad man skal bruge den 
gigantiske sum til. 
</p><h3>
Støtte til stuepigeuniformer 
</h3><p>
Men hvis pengene på en eller anden måde skal komme de velstillede borgere til 
gode og ikke deles med træskofolket i Udkantsdanmark, så kunne der måske 
afsættes et beløb til indkøb af nydelige, klassiske skræddersyede 
stuepigeuniformer a la ’Badehotellet’ til de mange aupairpiger, der befolker 
kommunen. 
</p><p>
Tidligere har det heddet sig, at Gentofte ikke var særlig flink til at huse 
indvandrere og flygtninge, men det er ikke retfærdigt. Gentofte har godt nok 
ikke så mange tyrkere som Ishøj – kommunen i Køge Bugt har 18 gange så mange 
– men til gengæld ligger Gentofte klart i førerpositionen, når det gælder om 
at opsamle kulturhungrende gæster fra Filippinerne. 
</p><p>
Og det i sådan en grad, at filippinske aupairpiger og husassistenter udgør 
langt den største indvandrergruppe i Gentofte. 
</p><p>
Nøjagtig det samme er tilfældet i Rudersdal Kommune, der indtager en flot 
andenplads på filippinerranglisten, og hvor en 26-årig kvinde fra øerne så 
langt væk – vi kan jo kalde hen Askepot – boede hos en familie i Vedbæk. Her 
arbejdede hun 12 timer om dagen i stedet for de tilladte fem, men på den 
måde fik hun selvfølgelig også en langt større og dybere indsigt i dansk 
familiekultur, almen opvartning og rengøringsånd. Og således blev hun 
væsentlig klogere end sine landsmænd, der fjollede fritiden væk på deres 
værelser. 
</p><h3>
Roden til alt ondt 
</h3><p>
Jo, der er nogle indvandrere, der lever op til regeringens stramme krav om at 
bestille noget, når de bliver en del af det nordiske paradis. For lediggang 
er roden til alt ondt, har vi af den ægte nordiske stamme lært fra barnsben. 
</p><p>
Og det med at arbejde for føden og pladsen i samfundet gælder også en del af 
de bombestressede flygtninge, der er kommet hertil efter tilværelsens 
sværeste beslutning, og som allernådigst bliver sluppet ind af vor 
socialdemokratiske statsminister og hendes grænsebomsmoster, justitsminister 
Mette Frederiksen. 
</p><p>
En smilende, men bestemt dame fortæller på opsigtsvækkende busreklamer de 
nyankomne, der har forladt ruinerne og alle deres ejendele i eksempelvis 
Syrien, at her lever vi efter noget for noget. 
</p><p>
Der er dem, der mener, at regeringens hop over plankeværket til det borgerlige 
tankesæt er stemmefiskeri i den gryende valgkamp. 
</p><p>
Men det afvises på det bestemteste af socialdemokraternes politiske ordfører, 
Maja Panduro, der har overtaget trafikminister Magnus Heunickes rolle som 
partiets sjove verbale frontkæmper. 
</p><p>
»Vi tænker kun på at gøre den danske verden bedre og fremme integrationen for 
flygtninge og indvandrere«, sagde hun i P1 Debat med en stemme og indføling, 
der fik min radio til at hulke. 
</p><p>
Jo, vi lever i et land, hvor alle kan føle kærlighed og omsorg – ikke mindst 
papegøjer, kunne jeg læse forleden. En bortfløjen papegøje bankede stille på 
en verandadør i Hornslet, den ville ind i varmen. Og så gik Falck, politiet 
og dyrlæger ellers i gang med en energi, der ville få en almindelig syg 
dansker til at håbe, hun var fugl og ikke et skatteyderkræ. 
</p><p>
Lad mig lige her ved sidste udkald til ugens afgang fra gate 29 bemærke, at 
når jeg sidder i min sofa – det sker af og til – og lytter til det, de siger 
i fjernsynet, får jeg absurde tanker som: Mon ikke ordene »pletvis glatte 
veje« er blandt de mest sagte i fjernsynets og vejrudsigternes mere end 50 
år lange historie? 
</p><p>
De fører i hvert fald foran »fortsat god søndag«. 
</p><p class=" bl-elem"><i class=" bl-elem">Publiceret 29. marts 2015</i></p>	
</div>
</div></body></html>
