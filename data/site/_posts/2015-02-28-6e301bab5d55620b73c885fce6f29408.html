---
layout:     post
title: 	    "Søren Ryge: Skadet æbletræ kan nok klare sig et par år"
post_author:	    
post_date:	    Sat, 28 Feb 2015 09:30:44 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2564948/soeren-ryge-skadet-aebletrae-kan-nok-klare-sig-et-par-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span><br/>Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. Han har også lavet blandt andet haveprogrammer for DR siden 1978. Han 
er forfatter til adskillige bøger om haver, natur og dyr. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk</a></p>
</div>
</div><p><b>Annette Kristensen:</b></p><p>
Er fugerne i dette james grieve-træ en sygdom? 
</p><p>
Og kan jeg gøre noget ved det? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1549384/soeren-ryge-maa-spoerge-ven-til-raads-om-formidabelt-valnoeddetrae/">Søren Ryge må spørge ven 
til råds om »formidabelt« valnøddetræ</a></p><p><b>Søren Ryge Petersen:</b></p><p>
Åh, det er så svært med alle disse sår og revner i træer, og jeg tør 
efterhånden slet ikke svare selv, for tænk, hvis man nu – som en anden læge 
– har overset en dødelig sygdom! 
</p><p>
Derfor røg spørgsmålet videre til Mimi Hvass, der i smukkeste stil har 
overtaget sin far, Niels Hvass’ virksomhed og ekspertise, når det gælder 
træer. En rigtig trædoktor, med et lige så rigtigt doktorsprog. Som 
sædvanlig fralægger undertegnede og Politiken sig ethvert ansvar for 
diagnosen: 
</p><p>
»Det kan være svært at vurdere, om æbletræet har en sygdom, når fotoet er 
taget om vinteren og der kun vises et lille udsnit af træet. Min vurdering 
skal derfor tages med forbehold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2208043/ryge-aebletrae-ramt-af-sjaelden-sygdom/">Ryge: Æbletræ ramt af 
sjælden sygdom</a></p><p>
Træets alder er uvis, men jeg vurderer træet til at have en del år på bagen. 
Fotoet viser et område på cirka 1 meter af stammen taget i cirka 2 meters 
højde. Træet har i det område afskallende bark på den ene side af stammen, 
en stab efter en afsavet gren samt et dybere lodret sår. Der er rigt med 
grene, men skudtilvæksten er ikke stor på de enkelte skud, og nogle af dem 
ser ud til at være døde. 
</p><p>
Min vurdering er, at det er et ældre træ, som reagerer på en forholdsvis 
kraftig beskæring, der er sket for år tilbage. Jeg vurderer træets alder ud 
fra træets tilvækst og begyndende knop-udtørring, og min antagelse 
vedrørende beskæringen beror på den stab, der er nederst på stammen samt det 
dybe lodrette sår længere oppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1649191/ryges-brevkasse-syge-store-traeer/">Ryges brevkasse: Syge 
store træer </a></p><p>
Det lodrette sår ligner et slidsår efter en tværgående gren, som i årevis har 
gnedet sig mod stammen. Den gren er væk nu. At barken skaller af, er måske 
en reaktion på det, men det kan også være en reaktion på ændringer 
vedrørende rodforhold, klimaforhold, insektangreb (minerangreb) m.v. 
</p><p class=" bl-elem">
Jeg vil tro, at træet vil klare sig nogle år endnu, da det kun er yderbarken, 
der er skallet af. Yderbarken har til formål at beskytte træet mod vejr og 
vind. Bastlaget står åbent, men forhåbentlig vil træet danne ny bark over 
det. Det vigtigste er, at vækstlaget, som er en anelse længere inde, ikke 
beskadiges«. 
</p>	
</div>
</div></body></html>
