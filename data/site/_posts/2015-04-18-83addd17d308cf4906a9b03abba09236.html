---
layout:     post
title: 	    "Slaggernes kronprins genfinder gnisten efter en sæson, der var et langt styrt"
post_author:	    
post_date:	    Sat, 18 Apr 2015 14:49:14 +0200
post_site:	    politiken.dk 
post_link:	    http://politiken.dk/sport/ECE2633577/slaggernes-kronprins-genfinder-gnisten-efter-en-saeson-der-var-et-langt-styrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fysisk er Michael Jepsen Jensen på toppen. Altså, lige bortset fra smerterne i 
hoften fra det styrt, der gjorde hele sidste sæson til en haltende affære 
rent sportsligt. Og så selvfølgelig kravebenet, som brækkede fire steder, da 
den 23-årige rytter blev påkørt bagfra under efterårets sidste VM-grandprix 
i polske Torun. Generne holdes på afstand af en indopereret titaniumplade. 
</p><p>
For en speedwaykører et ganske hæderligt udgangspunkt for en stor sæson. 
</p><p>
»Det driller stadig en smule, men det er ingenting«, siger Michael Jepsen 
Jensen. 
</p><p>
Netop en stor sæson stiler Michael Jepsen Jensen efter, når VM-serien, også 
kendte som Speedway Grand Prix, begynder lørdag aften i Polens hovedstad 
Warszawa. 
</p><p>
»Det er længe siden, at jeg har haft så meget lyst, så meget motivation. Jeg 
har trænet rigtig godt hele vinteren, så jeg skal bare ud og fyre den af«, 
siger Michael Jepsen Jensen, der også fik en flyvende start, da han første 
gang i år slap koblingen i den polske liga i forgangne weekend. 
</p><p>
Her scorede han 14 ud af 15 mulige point for sin klub Sparta Wroclaw. 
</p><h3>
Ræs uden lyst 
</h3><p>
At motivationen er i top, er imidlertid ikke nogen selvfølge for Michael 
Jepsen Jensen. De seneste år har en stribe skader, sygdom i familien og et 
surt økonomisk slagsmål med hans daværende polske arbejdsgiver været 
ødelæggende for motivationen. 
</p><p>
»Jeg har virkelig savnet lysten til at køre. Man skriver under på et papir hos 
en klub, og så skal man jo køre uge efter uge. Også når lysten ikke er der. 
Når tankerne er et helt andet sted, eller man stadig har problemer med en 
skade. Det er jo det, der betaler min løn«, siger sønderjyden, som selv i 
gennembrudsåret 2012, der bød på en sejr i grandprix-serien og VM-guld for 
hold og i U21-rækken, savnede motivation. 
</p><p><b class="ext-link">LÆS OGSå</b><a class="embeddedlink" href="http://politiken.dk/sport/ECE2424488/to-danskere-faar-wildcard-til-naeste-aars-speedway-vm/">To danskere får wildcard til 
næste års speedway-VM</a></p><div class="art-quote article-box">
<p class="quote"/>
<blockquote>
<p class="quote-txt">
</p><p>Det er på sin vis underligt, at jeg faktisk ikke følte mig helt tilpas, når jeg samtidig kørte så stærkt</p><p class=" bl-elem"/>

<p class="sender">
</p><p class=" bl-elem">Michael Jepsen Jensen</p> 

</blockquote>
</div><p>
»Det er på sin vis underligt, at jeg faktisk ikke følte mig helt tilpas, når 
jeg samtidig kørte så stærkt. Det har jeg tænkt en del over hen over 
vinteren. Og over, hvorfor det var, at jeg kastede mig ud i det her skidt i 
første omgang. I den proces har jeg genfundet gnisten. Og når jeg kan køre 
stærkt uden lysten, så er det spændende at se, hvor hurtigt det går nu, hvor 
lysten er der«, siger Michael Jepsen Jensen. </p><p>
Det var især den internationale motorcykelunion, FIM’s, beslutning om at 
tildele ham et wildcard til VM-serien, der har vendt lykken for Michael 
Jepsen Jensen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/MJJepsen_929341a.jpg" alt="" border="0"/><span class="caption"><span class="f-img-caption">Klar. 
</span>Michael Jepsen Jensen er tidligere U21-verdensmester. - Foto: wikipedia</span></span></p><p>
»Sidste år var jeg godt nok noget træt af det hele, og jeg havde egentlig 
indstillet mig på, at jeg skulle bruge 2015 på at kvalificere mig til 
grandprix-serien. Men så blev jeg inviteret med. Det var virkelig en positiv 
overraskelse«, siger rytteren, som fik spoleret store dele af sæsonen af 
skader og derfor glippede muligheden for at deltage i kvalifikationen til 
VM-serien. 
</p><p>
Vinteren er blevet brugt på at komme i topform. Godt nok uden løb. Det kunne 
kravebenet ikke tåle. 
</p><h3>
Aldrig set skarpere 
</h3><p>
Også landstræner Anders Secher har bidt mærke i den nye udgave af Michael 
Jepsen Jensen. 
</p><p>
»Jeg har aldrig set ham skarpere. Han er virkelig motiveret. Michael havde en 
hård sæson sidste år, men han har talentet til at gå hele vejen til tops. 
Måske ikke i år, men det glædelige er, at han nu for første gang er fuldt 
med i VM-serien. Så han skal bare ud og vise, hvad han er lavet af«, siger 
Anders Secher, som også kan glæde sig over at have Nicki Pedersen og 
Niels-Kristian Iversen med i aften i Warszawa. Og over, at Peter Kildemand 
er seriens 1. reserve. En tjans, der som regel kaster en fem-seks 
grandprixer af sig over sæsonen. 
</p><p>
»Det er alle ryttere, der har evnerne til at lave store resultater, så jeg er 
meget positiv i forhold til sæsonen«, siger Anders Secher, som satser på, at 
Michael Jepsen Jensen kan køre sig i den samlede top-8, og dermed forny 
VM-billetten til serien i 2016. Det kræver som minimum, at han lever op til 
niveauet for de fem grandprixer, som han fik lov at køre sidste sæson, da 
han selv var reserve. 
</p><p>
Top-8 er imidlertid ikke nok for Michael Jepsen Jensen. Han vil for alt i 
verden undgå at blive seriens dårligste dansker. 
</p><p>
»Og det er jo ikke nødvendigvis nemt, når man ved, hvem man er oppe imod«, 
siger Michael Jepsen Jensen. 
</p><p class=" bl-elem">
Nicki Pedersen har vundet VM-serien tre gange og har 13 grandprix-sejre bag 
sig. Niels-Kristian Iversen vandt VM-bronze i 2013 og har tre gange vundet 
et grandprix. 
</p>	
</div>

</div></body></html>
