---
layout:     post
title: 	    "Industriens og byggeriets pessimisme slår skår i opsvinget"
post_author:	    
post_date:	    Mon, 30 Mar 2015 13:38:51 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2610242/industriens-og-byggeriets-pessimisme-slaar-skaar-i-opsvinget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En fortsat faldende oliepris, lave renter, svagere kronekurs og en rekordhøj 
økonomisk selvtillid blandt danskerne har meldt forårets komme i dansk 
økonomi efter næsten syv års finanskrise. 
</p><div class="art-quote article-box">
<p class="quote"/>
<blockquote>
<p class="quote-txt">
Bedre er ikke det samme som godt. Noget kraftigt opsving har vi ikke endnu.
</p>
<p class="sender">
Las Olsen, Danske Bank 
</p>
</blockquote>
</div><p/><p>
Men regnskyerne er endnu ikke helt fordampet. Direktører og mestre i 
industrien og byggeriet er fortsat nervøse over fremtiden, viser Danmarks 
Statistiks konjunkturbarometer for marts, som udkom i dag. 
</p><p><b class="ext-link">FORÅR?</b><a class="embeddedlink" href="http://politiken.dk/oekonomi/dkoekonomi/ECE2606878/corydon-opjusterer-vaekstskoen-men-foraaret-er-lunefuldt/">Corydon opjusterer vækstskøn, men..: 
»Foråret er lunefuldt«</a></p><p>
De lave tal undrer dog Las Olsen, privatøkonom i Danske Bank. 
</p><p>
»Industrien har meget, meget lave konjunkturtal, men det har de faktisk haft 
siden sommer, og der har de jo ikke haft tilbagegang«
</p><p>
Konjunkturbarometret opgøres på baggrund af flere parametre. For industrien er 
det ordrebeholdningen og de <i>for store</i> færdigvarelagre, der trækker 
pilen nedad, mens produktionsforventningerne trækker opad. 
</p><p>
Las Olsen lægger især vægt på produktionen i sin vurdering af barometret, 
hvorfor han ser mere positivt på tallene end Danmarks Statistik gør. 
</p><p>
»Industrien har positive produktionsforventninger, så jeg tror ikke, at vi 
står over for en tilbagegang – mere at udsigterne reelt er på samme niveau 
som tidligere, altså en moderat fremgang«, siger han. 
</p><p>
Det er især produktionen, Las Olsen lægger vægt på i sin vurdering af 
barometret, hvorfor han ser mere positivt på tallene end Danmarks Statistik 
gør. 
</p><p>
Samme stille fremgang har man set i byggeriet, men her kan de meget store 
forskelle inden for branchen være grund til det negative syn, vurderer Las 
Olsen. 
</p><p>
»Dem, der bygger nyt, har det ekstremt svært, mens det for de virksomheder, 
der udfører renovations- og store anlægsprojekter som hospitaler og veje, 
går væsentligt bedre«. 
</p><h3>
Endnu ikke helt ude af krisen 
</h3><p>
Efter små syv års økonomisk krise er forårssolen ellers så småt begyndt at få 
dansk økonomi til at spire. 
</p><p>
I forrige uge fremlagde nationalbankdirektør Lars Rohde sin vejrudsigt for de 
kommende år, som forudsagde BNP-vækst på mellem 1,8 og 2,1 procent frem til 
2017. Og i starten af sidste uge hoppede også danskerne med på optimismen 
med den højeste forbrugertillid i syv år – et afgørende nøgletal for, 
hvordan det går med dansk økonomi, fordi det kan være tegn på, at det 
private forbrug er på vej frem. 
</p><p><b class="ext-link">REKORDHØJ FORBRUGERTILLID</b><a class="embeddedlink" href="http://politiken.dk/oekonomi/privatoekonomi/ECE2600499/danskernes-oekonomiske-selvtillid-er-paa-hoejeste-niveau-i-7-aar/">Danskernes 
økonomiske selvtillid er på højeste niveau i 7 år</a></p><p>
Også regeringen ser positivt på økonomien, hvilket fredag fik økonomi- og 
indenrigsminister Morten Østergaard (R) til at understrege, at »der er 
fremgang i dansk økonomi«. 
</p><p>
Men de pessimistiske tanker hos industrien og byggeriet kan være tegn på, at 
opsvinget ikke har bidt sig helt fast endnu, vurderer Las Olsen trods sine 
forbehold. 
</p><p>
»Der er ingen tvivl om, at dansk økonomi har det bedre end for et år siden og 
meget bedre end for to år siden – og om et år vil havde det endnu bedre. Men 
bedre er ikke det samme som godt. Noget kraftigt opsving har vi ikke endnu«, 
siger Las Olsen. 
</p><p>
Fordi industrien i høj grad lever af at eksportere sine varer, har Europas 
tilstand en større betydning for denne branche end det hjemlige klima har. 
At der lige nu er fremgang i europæisk og især tysk økonomi, vil derfor 
komme til at afspejle sig i fremgang hos industrien, vurderer Las Olsen. 
</p><p>
Det er Erik Bjørsted, chefanalytiker i Arbejderbevægelsens Erhvervsråd (AE), 
enig i, men: 
</p><p>
»Der er tegn på risikoelementer. Truslen om Grænkenlands exit fra Euroen og 
deflationsspøgelset, der lige nu betyder faldende priser i Sydeuropa, kan 
ramme industrien hårdt. Men hvis den Europæiske Centralbank (ECB) bliver ved 
med at pumpe penge ud, mener jeg, at der nok skal komme gang i hjulene«, 
siger han og fortsætter: 
</p><p>
»Industrien har skruet op for produktiviteten, og det betyder, at den står 
godt rustet til et kommende opsving. Beskæftigelsen har også overrasket 
positivt i år, og hvis der kommer mere gang i væksten i udlandet, forventer 
vi, at den vil fortsætte med at stige. 
</p><p><b class="ext-link">NATIONALBANKEN FORUDSER VÆKST</b><a class="embeddedlink" href="http://politiken.dk/oekonomi/dkoekonomi/ECE2593244/nationalbankens-direktoer-gaar-til-angreb-paa-skaev-boligbeskatning/">Nationalbankens 
direktør går til angreb på skæv boligbeskatning</a></p><p>
Byggeriets pessimisme skyldes, at særligt de store renoveringer og offentlige 
byggeprojekter samt boligjobordningen, som har holdt hånden under 
efterspørgslen, nu langsomt bortfalder, vurderer Erik Bjørsted. Til gengæld 
kan positive udsigter på boligmarkedet få pilen til igen at pege opad. 
</p><p>
»Når boligpriserne stiger, og renterne holder sig lave, begynder det at blive 
attraktivt at investere igen – og så kan der komme gang i byggeriet. Men det 
er endnu usikkert, om det vil ske«, siger Erik Bjørsted. 
</p><h3>
Fremgang i servicesektoren 
</h3><p>
I barometret falder industriens konjunkturindikator fra minus 13 i februar til 
minus 16 i marts, mens byggeriet falder fra minus 12 til minus 17. 
</p><p>
Det er dog ikke i alle brancher, at krystalkuglen viser mørke udsigter. 
Indikatoren for serviceerhvervene stiger fra 7 i februar til 8 i marts, og 
det er vigtigt at bide mærke i, understreger Erik Bjørsted, for 
servicesektoren beskæftiger størstedelen af danskerne. 
</p><p>
Las Olsen fra Danske Bank tilføjer: 
</p><p>
»Nogle dele af servicesektoren har stor fremgang. Især erhvervsservicen, som 
dækker alt lige fra advokater til rengøringshjælp, ser ud til at fortsætte 
deres lange fremgang«. 
</p><p>
I detailhandlen er indikatoren godt nok faldet fra 14 i februar til 10 i 
marts, men forventningerne ligger stadig i den positive ende. Skal de 
forventninger blive endnu lysere, kræver det, at danskerne igen begynder at 
hive deres sparepenge op ad lommerne, så der kommer gang i privatforbruget, 
understreger Las Olsen. 
</p><p class=" bl-elem">
Danmarks Statistiks konjunkturbarometer opgøres hver måned for de fire 
brancher industri, byg, service og detailhandel på baggrund af spørgeskemaer 
besvaret af et stikprøveudsnit af brancherne. 
</p>	
</div>

</div></body></html>
