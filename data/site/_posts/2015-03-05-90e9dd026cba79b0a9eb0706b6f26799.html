---
layout:     post
title: 	    "Supermateriale gør din jakke til hoppeborg for vanddråber"
post_author:	    
post_date:	    Thu, 05 Mar 2015 20:01:58 +0100
post_site:	    politiken.dk 
post_link:	    http://politiken.dk/viden/ECE2575011/supermateriale-goer-din-jakke-til-hoppeborg-for-vanddraaber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En flydende væske, som du kan smøre på dit tøj, der får vanddråber til at 
springe væk, som var det hoppebolde på asfalten, og som hverken kan ridses 
eller slides op. Samtidig er det selvrensende og afholder dit tøj fra 
misfarvninger. Det kan måske lyde for godt til at være sandt, men ikke desto 
mindre er den god nok. 
</p><p>
I Science, der er en af verdens førende vidensksabstidsskrifter, har en række 
forskere netop offentliggjort opfindelsen af et såkaldt supermateriale, der 
ved hjælp af en tynd belægning på titandioxid partikler har ovenstående 
funktioner på både hårde og bløde overflader. Lignende materialer er før set 
i form af goretex i tøj og teflon på stegepander, men hidtil har man ikke 
været i stand til at udvikle det således, at det kunne stå imod ridser og 
slitage, men det er nu lykkedes, og det glæder Anne Ladegaard Skov, der er 
lektor ved Institut for Kemiteknik på DTU. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2570233/mytedraeber-fotografisk-hukommelse-findes-ikke/">Mytedræber: Fotografisk 
hukommelse findes ikke</a></p><p>
»Det er en fantastisk ting, de har lavet. Normalt når man har de her 
overflader, som er vandskyende, så kan de normalt ridses i stykker, så det 
er ikke rigtig noget, der dur i praksis, men det lader det til, at deres 
gør. Det er lidt vildt, at de har været i stand til at ridse det med 
sandpapir, uden det har ødelagt den super hydrofobiske evne«, fortæller hun 
og fortsætter: 
</p><p>
»Så på den måde synes jeg, det er ret imponerende«. 
</p><p>
Foruden den ridsefri overflade, er det ifølge forskerne bag også noget nyt, at 
deres nye ’supermateriale’ er nogenlunde afvisende over for olie, da 
overfladespændingen i olie er lavere end i vand, hvilket resulterer i, at 
olie har lettere ved at trænge igennem blandt andet bløde overflader. Men 
til trods for den olieafvisende egenskab, så vil det ifølge forskerne bag 
være muligt at smøre på for eksempel cykelkæder, hvorefter de vil være 
afvisende over for både vand og snavs. 
</p><h3>
Selvrensende overflader 
</h3><p>
Når de mange forskellige overflader bliver behandlet med materialet, så får 
det samtidig den egenskab, at det bliver selvrensende. Det sker eksempelvis, 
hvis vandet glider ned over en behandlet overflade, hvor det vil trække 
skidt og snavs med sig. Det gør sig både gældende på de hårde og bløde 
overflader. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2569730/lav-dit-eget-legetoej-i-noerdet-opfinderunivers/">Lav dit eget legetøj i nørdet 
opfinderunivers</a></p><p>
Og materialets effekt på de mange forskellige overflader er også noget, der 
begejstrer Anne Ladegaard Skov. 
</p><p>
»Det er ret imponerende, at det kan gå fra overflader, der varierer fra glas, 
stål, bomuld og papir, og virker på så mange overflader. Flere af 
materialets egenskaber er noget, man har set før, men det er aldrig et 
produkt, der har virket, og det lader til, at de netop har lavet et produkt, 
der virker«. 
</p><p>
Det potentielle supermateriale består af særlige nanopartikler, der er opløst 
i sprit, som dermed danner en form for maling og er til at sprøjte på de 
mange forskellige overflader. Og det er en opskrift, der burde være 
nogenlunde let at producere i praksis, hvis man skal tro Anne Ladegaard 
Skov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559216/professor-kortlaegger-sit-ufoedte-barns-arvemasse/">Professor kortlægger sit 
ufødte barns arvemasse</a></p><p>
»Det eneste man ikke rigtig ved, det er, hvad prisen er på det her coatede 
titandioxid. Men det lyder ikke som rocket science at coate titandioxid 
partiklerne - altså at få lavet de her partikler og få dem i produktion 
hurtigst«. 
</p><p>
Typisk bliver nanopartikler let ødelagt eller fjernet fra hårde overflader, 
men det nye materiale vil ved hjælp af en form for klæbemiddel, der ikke 
skulle være med til at fjerne materialets egenskaber, sætte sig fast på de 
hårde og bløde overflader. Anne Ladegaard Skov er dog i tvivl om, hvor godt 
det reelt vil fungere, hvis man for eksempel sprøjter det på tøj. 
</p><p class=" bl-elem">
»Hvor godt det virker, det ved jeg ikke, for det er lidt svært at vurdere, 
hvor bøjeligt det er. Lige så snart du har en jakke, så skal den kunne 
bøjes, og det viser de ikke rigtig. Men hvis du har en ståloverflade, du vil 
have gjort vandskyende, så er det super fint«, siger Anne Ladegaard Skov, 
der mener, at det vil være et ideelt materiale at smøre på brillerne, når 
man cykler i regnvejr. 
</p>	
</div>
</div></body></html>
