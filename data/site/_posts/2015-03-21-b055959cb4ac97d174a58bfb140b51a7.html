---
layout:     post
title: 	    "Dopingskandale: 11 bulgarske vægtløftere ryger i fælden"
post_author:	    
post_date:	    Sat, 21 Mar 2015 15:25:58 +0100
post_site:	    politiken.dk 
post_link:	    http://politiken.dk/sport/ECE2598129/dopingskandale-11-bulgarske-vaegtloeftere-ryger-i-faelden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>11 bulgarske vægtløftere er gået i dopingfælden ved en test for to uger siden.</p><p>Det oplyser det bulgarske vægtløftningsforbund lørdag.</p><p>Den massive dopingskandale betyder, at Bulgarien har været nødt til at melde fra til EM, som begynder i Tbilisi i Georgien den 11. april.</p><p>De 11 bulgarske vægtløftere, otte mænd og tre kvinder, er alle testet positive for stoffet stanozolol, som stimulerer muskelvævet og således øger muligheden for at opbygge muskler.</p><p>Ifølge nyhedsbureauet AFP, hævder vægtløfternes træner Ivan Ivanov, at nogen må have puttet stoffet i vægtløfternes mad.</p><p>En lignende skandale ramte et par måneder før OL i Beijing i 2008. Da blev flere atleter taget for stoffet metadienone.</p><p class=" bl-elem">De 11 vægtløftere står nu til mindst to års karantæne. For fire af dem vil der blive tale om karantæne på livstid fordi det er anden gang, de er testet positive.</p>	
</div>
</div></body></html>
