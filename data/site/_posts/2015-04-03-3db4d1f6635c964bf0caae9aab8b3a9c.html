---
layout:     post
title: 	    "Bayern-stjerne: Det er årets kamp mod Dortmund"
post_author:	    
post_date:	    Fri, 03 Apr 2015 16:32:55 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2615817/bayern-stjerne-det-er-aarets-kamp-mod-dortmund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<p>
I morgen brager Borussia Dortmund og Bayern München sammen i Bundesligaen, og 
selv om mesterskabet ikke er direkte på spil, som det ellers har været i de 
senere år mellem ærkerivalerne, så bliver det årets kamp i Bundesligaen.
</p><p>
Det siger Bayern Münchens Mario Götze, der har en fortid hos netop Dortmund.
</p><p>
»I Bundesligaen er det her årets kamp for os. Det er den, vi ser frem til. Vi 
er ikke sikre på at vinde noget som helst, så vi har kun vigtige kampe foran 
os, siger Mario Götze ifølge det tyske nyhedsbureau dpa.
</p><p>
Han suppleres af sin træner Pep Guardiola.
</p><p>
»Det bliver en super, super kamp. Det er en stor duel, det er en klassiker, 
siger spanieren.
</p><h3>
Dortmund kører skidt i Bundesligaen
</h3><p>
Borussia Dortmund har haft en skidt sæson i Bundesligaen, hvor holdet ligger 
nummer 10, efter at have overvintret under nedrykningsstregen.
</p><p>
Dortmund-træner Jürgen Klopp ser frem til kampen, selv om der ikke er guld på 
spil. Træneren peger på et stærkt og aggressivt forsvar som en nøgle til at 
vinde kampen.
</p><p>
»Vi skal have et rimelig stærkt forsvar, og vi må aldrig blive for passive 
over for Bayern München, for det straffer de straks. Selv om det er 
anderledes denne gang, så må vi ikke glemme, at det er en hjemmekamp for 
Borussia Dortmund, og der har vi aldrig tabt på forhånd. Vi har set både 
Gladbach og Wolfsburg slå Bayern München på det seneste«, siger Jürgen Klopp.
</p><p class=" bl-elem">
Der forventes over 80.000 tilskuere til kampen på Signal Iduna Park i 
Dortmund. Opgøret begynder lørdag klokken 18.30.
</p>	
</div>

</div></body></html>
