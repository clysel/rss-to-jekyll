---
layout:     post
title: 	    "Tottenham redder point, da Eriksen kom ind"
post_author:	    
post_date:	    Sun, 22 Feb 2015 15:37:29 +0100
post_site:	    politiken.dk 
post_link:	    http://politiken.dk/sport/fodbold/ECE2558054/tottenham-redder-point-da-eriksen-kom-ind/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Christian Eriksen måtte for en sjælden gangs skyld tage plads på 
udskiftningsbænken, da Tottenham på en udligning i overtiden spillede 2-2 
mod West Ham på White Hart Lane. 
</p><p>
Og savnet af den velspillende danske kreatør var til at mærke på et 
Tottenham-hold, der i store dele af kampen havde problemer med at spille sig 
igennem West Hams hårdtarbejdende kollektiv. 
</p><p>
Fra kampens begyndelse var Eriksens fravær ikke umiddelbart til at få øje på. 
Tottenham lagde stærkt ud og satte gæsterne under et solidt pres de 
indledende 10 minutter. Derfra begyndte West Ham imidlertid at arbejde sig 
ind i kampen, og med et aggressivt boldpres formåede de, at slå 
hjemmeholdets rytme godt og grundigt i stykker. 
</p><p><b class="ext-link">2-1</b><a class="embeddedlink" href="http://politiken.dk/sport/fodbold/premierleague/ECE2557382/swansea-tager-endnu-en-sejr-mod-manchester-united/">Swansea tager endnu en sejr mod Manchester 
United</a></p><p>
Og da Cheikhou Kouyate i 22. minut steg til vejrs og headede West Ham i front 
efter en hurtig omstilling, så gæsterne for alvor ud til at have styr på 
kampens udvikling. I en kamp, der bølgede frem og tilbage i et hektisk 
tempo, formåede Sam Allardyce's tropper at holde Tottenham fra for alvor at 
blive farlige. 
</p><h3>
Eriksen ind i fra starten af anden halvleg
</h3><p>
Konsekvensen blev en indskiftning af Christian Eriksen til anden halvlegs 
start, men den aktion gav ikke umiddelbart pote. Tværtimod var det gæsterne, 
der igen var farligst, da Diafra Sakho med en halv time igen mødte et indlæg 
ved bagerste stolpe og sparkede bolden ind til 2-0. 
</p><p>
Tidligere målscorer Kouyate var tæt på at spolere glæden, da han fra en 
offsideposition prøvede at få hovedet på indlægget. Han nåede dog ikke 
bolden, flaget blev nede, og pludselig skulle Tottenham kigge langt efter 
point. 
</p><p>
De kom dog efter en hæsblæsende slutspurt i kampens sidste kvarter. Med 
Christian Eriksen i dirigentens rolle begyndte Tottenham-offensiven at 
flyde, og West Ham blev presset langt tilbage på banen. En udvikling, 
gæsterne kun ganske kortvarigt holdt stand imod, inden Danny Rose noget 
tilfældigt fik reduceret. Et indlæg efterlod West Hams målmand Adrián på 
mellemhånd i feltet, og Rose kunne med et noget kikset spark fra distancen 
se bolden gå i jorden og efterfølgende i en blød bue ind bag West Ham 
defensiven og i mål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2544381/chelsea-risikerer-endnu-en-karantaene-for-voldelig-opfoersel/">Chelsea risikerer endnu en 
karantæne for voldelig opførsel</a></p><p>
Tottenham fortsatte ufortrødent deres pres i jagten på et udlignende mål og 
var flere gange nærgående uden dog at passere Adrián i målet. Men i kampens 
absolut døende sekunder - 10 sekunder inden slutfløjt for at være helt 
præcis - viste West Ham så, hvorfor de kun har formået at hente en enkelt 
sejr i de sidste 8 kampe. Et klodset straffespark af Barcelona-lejesvenden 
Alex Song gav formstærke Harry Kane muligheden for endnu en gang at blive 
helt for hjemmeholdet. 
</p><h3>
Tredje brændte straffespark på fem forsøg, men ...
</h3><p>
Netop på straffespark har Harry Kane dog ikke umiddelbart set stærk ud med kun 
2 scoringer på 4 forsøg. Og der gik også et nervøst sug igennem White Hart 
Lane, da Adrián dykkede ned og parerede et svagt spark fra Tottenhams 
topscorer. Bolden endte imidlertid tilbage i midten af feltet, og der var 
Kane hurtigst på pletten. Nervøsitet blev erstattet af jubel, da han 
sparkede returen i nettet, og Tottenham sikrede sig med hiv og sving et 
enkelt point. 
</p><p class=" bl-elem">
2-2 og en pointdeling er dog næppe tilfredsstillende for Eriksen og co. i 
jagten på at bryde ind i det eftertragtede top fire felt, der giver adgang 
til Champions League fodbold i næste sæson. En jagt, de nu risikerer at tabe 
tærren i senere på dagen, når to af deres direkte konkurrenter Liverpool og 
Southampton mødes klokken 17.15. 
</p>	
</div>
</div></body></html>
