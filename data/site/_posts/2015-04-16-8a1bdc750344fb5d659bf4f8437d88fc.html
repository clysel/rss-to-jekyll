---
layout:     post
title: 	    "Omar overholdt ikke betingelserne for prøveløsladelse"
post_author:	    
post_date:	    Thu, 16 Apr 2015 21:54:51 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2631486/omar-overholdt-ikke-betingelserne-for-proeveloesladelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Der var flere svigt fra Kriminalforsorgens side, da Omar Abdel Hamid 
El-Hussein var på prøveløsladelse i årene før angrebene på Krudttønden og 
synagogen i København. 
</p><p>
Han levede slet ikke op til kravene for at være sat fri fra sin afsoning før 
tid. Han dukkede ikke op til de obligatoriske samtaler med 
Kriminalforsorgen. Og udeblivelserne fik ingen konsekvenser. Det viser nye 
oplysninger fra Rigsadvokatens redegørelse, som <a target="_blank" href="http://nyhederne.tv2.dk/krimi/2015-04-16-ingen-konsekvens-omar-el-hussein-droppede-tilsyn-under-proeveloesladelse">TV 
2</a> er kommet i besiddelse af. 
</p><h3>
Redegørelse afslører manglende indgriben 
</h3><p>
Rigsadvokatens fortrolige redegørelse i sagen viser nemlig ikke kun. at man 
overså en række advarsler når det gælder El-Husseins tiltagende 
radikalisering i fængslet. 
</p><p>
Den viser også, at han i stigende grad udeblev fra Kriminalforsorgens 
kontrolsamtaler i de tre perioder, hvor han var prøveløsladt – uden at det 
fik konsekvenser, selv om samtalerne var en del af kravet for, at Omar 
El-Hussein kunne forblive på fri fod. 
</p><p>
»Jeg synes, det er betænkeligt, at vi har folk – der er på vej med sådan en 
kriminel karriere og ender så groft – giver systemet fingeren i forbindelse 
med prøveløsladelse, og så reagerer systemet ikke«, siger formand for 
Fængselsforbundet Kim Østerbye. 
</p><p>
Omar Abdel Hamid El Hussein blev første gang prøveløsladt fra Københavns 
Fængsler 1.juli 2011 med vilkår om to års prøvetid og et års tilsyn. 
Allerede her var der ifølge Rigsadvokatens redegørelse »nogle udeblivelser 
fra tilsynssamtalerne«. 
</p><p>
13. december 2011 bliver han igen løsladt. De næste fire måneder bliver han 
væk fra stort set alle tilsynssamtaler. 
</p><p>
Og da han 27. juli 2012 bliver prøveløsladt, havde han en del udeblivelser. 
</p><p><b class="ext-link">STRAFFEREGISTER</b><a class="embeddedlink" href="http://politiken.dk/indland/fokus_danmark/fokus_terror/ECE2580937/omar-el-husseins-mange-domme-det-begyndte-med-et-roedt-koben-/">Omar el-Husseins mange domme: Det 
begyndte med et rødt koben ...</a></p><p>
»Der burde være sket en genindsættelse efter min bedste overbevisning«, siger 
Kim Østerbye. 
</p><p>
Og den vurdering kan formand for Kriminalforsorgsforeningen John Hatting godt 
følge. 
</p><p>
»Her har vi at gøre med en fyr som - hvis det havde lykkedes med at fastholde 
ham - måske havde kunnet undgå at han begik den her kriminalitet«, siger 
John Hatting. 
</p><h3>
Anbragt sammen med ekstremist trods advarsler 
</h3><p>
Tidligere er det kommet frem, at Omar El-Hussein blev sat i celle med en mand, 
der hyldede terrororganisationen Islamisk Stat. Det skete selv om der flere 
gange var advaret om, at den unge dansk-palæstinensiske mand var ved at 
udvikle ekstreme islamiske holdninger. 
</p><p>
På baggrund af angrebene i København vil regeringen nu undersøge mulighederne 
for at stramme op på prøveløsladelser. 
</p><p>
Fem unge mænd sidder imens varetægtsfængslet, sigtet for at have hjulpet 
gerningsmanden til terrorangrebene mod et ytringsfrihedsmøde på Østerbro og 
mod synagogen i Krystalgade med våben og andet materiel. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutter med terror 
i København</a></p><p class=" bl-elem">
Terrorangrebene og truslen mod mål i København har tvunget myndighederne til 
at opretholde et forhøjet beredskab i hovedstaden. Det fortsætter foreløbigt 
frem til begyndelsen af september og medfører, at betjente fra hele landet 
sættes ind til bevogtningsopgaver i byen. 
</p>	
</div>

</div></body></html>
