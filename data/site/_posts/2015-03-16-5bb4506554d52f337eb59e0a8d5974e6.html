---
layout:     post
title: 	    "Windows 10-opdateringer vil kunne downloades via P2P-teknologi"
post_author:	    Martin Bernth
post_date:	    Mon, 16 Mar 2015 07:33:51 +0000
post_site:	    www.version2.dk 
post_link:	    http://www.version2.dk/artikel/windows-10-opdateringer-vil-kunne-downloades-p2p-teknologi-103225?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Opdateringer til det kommende Windows 10-styresystem skal ikke nødvendigvis komme fra Microsoft-ejede servere. Brugere vil nemlig kunne tillade systemet at opdatere fra et distribueret netværk af pc’ere og servere, <a href="http://www.theverge.com/2015/3/15/8218215/microsoft-windows-10-updates-p2p">skriver The Verge.</a></p>

<p>Mediet refererer til et læk af den seneste udgave af Microsofts Windows 10 preview, som snart forventes at blive gjort officielt tilgængelig. Et skærmbillede fra det kommende styresystem viser, at brugeren har mulighed for at indstille systemopdateringer til at komme ‘fra mere end én kilde’.</p>

<p>Ifølge The Verge kan indhold både hentes fra pc’er på et lokalt netværk eller som en kombination mellem lokale maskiner, ‘fremmede’ computere på internettet samt Microsofts egne servere.</p>

<p>Det er måske ikke overraskende, at softwarevirksomheden rykker mod P2P-teknologien, efter det i 2013 opkøbte Pando Networks, som netop udviklede fildelingsteknologier.</p>

<p>Målet er, at overførslerne kommer til at gå hurtigere, og selvom P2P-tilgangen kan vække sikkerhedsbekymringer, vurderer teknologi-mediet, at Microsoft højest sandsynligt har taget sine sikkerhedsforanstaltninger i form af en verifikationsprocedure, og formentlig ikke vil lade virus-inficeret system-pakke installere.</p>
  </section></div></body></html>
