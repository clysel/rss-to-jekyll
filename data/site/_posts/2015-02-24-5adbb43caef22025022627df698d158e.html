---
layout:     post
title: 	    "Tyskere står fast: Ingen ny jernbane til Femern før 2024"
post_author:	    Christian Østergaard
post_date:	    Tue, 24 Feb 2015 13:58:00 +0000
post_site:	    ing.dk 
post_link:	    http://ing.dk/artikel/tyskere-staar-fast-ingen-ny-jernbane-til-femern-foer-2024-174350
---
<html><body><div><section class="body"><p>Den tyske jernbane fra Femerntunnelen bliver hverken yderligere forsinket eller fremskyndet. Det slår det tyske transportministerium nu fast efter mødet mellem transportminister Magnus Heunicke (S) og den tyske transportminister Alexander Dobrindt.</p>
			<p>Af en <a href="http://www.bmvi.de/SharedDocs/DE/Pressemitteilungen/2015/014-dobrindt-heunicke.html">pressemeddelelse </a>fremgår det, at de tyske myndigheder har bedt jernbaneselskabet DB AG om at planlægge den nye dobbeltsporede jernbane, som er på tegnebrættet. Samtidig slår pressemeddelelsen fast, at strækningen først skal stå klar i 2024.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><br/><aside class="plugin right box"><strong>Fokus på Femern</strong></aside></p>
			<p><strong>I slutningen af februar</strong> fremsætter transportministeren lovforslag om den faste forbindelse ved Femern Bælt. Herefter kan byggeriet til 46 mia. kr. gå i gang.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.
			<br/>
			Dermed kommer godstog og elektriske passagertog til at vente tre år med at kunne bruge den faste forbindelse mellem Femern og Lolland.</p>
			<p>»Tyskland står ved sin kontraktlige forpligtelse til at udbygge landanlæggene på den tyske side. Delstaten Slesvig Holsten undersøgte sidste år forskellige linjeføringer og anbefalede at opføre en overvejende ny jernbanestrækning. Anlægget af en ny bane tager længere tid, men aflaster turistområderne langs den baltiske kyst for jernbanestøj,« siger den tyske transportminister Alexander Dobrindt i pressemeddelelsen.</p>
			<p>For Magnus Heunicke har det ifølge transportministerens egne udmeldinger frem til mødet været centralt at få svar på, hvor lang tid de tyske anlægsarbejder ville vare, samt hvor længe de tyske miljøgodkendelser vil tage.</p>
			
			<p>Det eneste indhold fra mødet, der er tilgængeligt, er den tyske pressemeddelelse, men på baggrund af den lader Magnus Heunicke til at være tilfreds med budskabet fra tyskerne, da det bekræfter Tysklands interesse i at fortsætte samarbejdet om projektet.</p>
			<p>»Fremtidens faste Femern-forbindelse giver store fordele for både Danmark og Tyskland, og jeg er meget tilfreds med det konstruktive og gode samarbejde mellem de to nabolande om den forbindelse, som blev bekræftet på dagens møde,« siger Magnus Heunicke i den tyske pressemeddelelse.<br/><figure class="plugin right zoomable"><img data-original-image="http://ing.dk/sites/ing/files/gesamttrasse_aenderungen_karte_uebersicht_210_280__blob%3Dposter.jpg" src="http://ing.dk/sites/ing/files/styles/w1120_media_right/public/gesamttrasse_aenderungen_karte_uebersicht_210_280__blob%3Dposter.jpg?itok=OzrTG7XM" alt=""/><figcaption>Den eksisterende jernbane og den udvidelse og ombygning, som tyskerne bliver forsinket med, der skal spare beboerne i en række byer for støjen fra godstogene til og fra Danmark. (Illustration: Delstatsregeringen i Schleswig-Holstein) </figcaption></figure></p>
			<p>Tyskland skal betale anlæggene på den tyske side, mens Danmark står for finansiering af selve forbindelsen, som med tiden skal tjenes hjem gennem afgifterne for brugere af tunnelen. Det er da også tydeligt i pressemeddelelsen, at der med tyske øjne er tale om et dansk projekt.</p>
			
			<p>‘Et vigtigt punkt i drøftelserne var status for planlægningen af den faste forbindelse over Femern Bælt. Danmark planlægger en næsten 18 kilometer lang tunnel til vej- og jernbanetrafik under Østersøen mellem øerne Femern (Tyskland) og Lolland (Danmark),’ hedder det i den tyske pressemeddelelse.</p>
			<p>Det fremgår ikke, om de to ministre diskuterede miljøgodkendelserne, eller hvilke krav Magnus Heunicke har stillet til sin tyske kollega.</p>
			
			
			<p><em>Transportministeriet har efter artiklen blev skrevet udendt en <a href="http://www.trm.dk/da/nyheder/2015/magnus-heunicke-moedtes-med-sin-tyske-kollega">dansk oversættelse</a> af den tyske pressemeddelelse.</em></p>
		</section></div></body></html>
