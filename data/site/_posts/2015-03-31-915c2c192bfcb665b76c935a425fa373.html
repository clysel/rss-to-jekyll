---
layout:     post
title: 	    "Hvert 6. skolebarn ramt af kronisk sygdom: 9-årige Kaisa kæmper med gigten"
post_author:	    
post_date:	    Tue, 31 Mar 2015 10:02:15 +0200
post_site:	    politiken.dk 
post_link:	    http://politiken.dk/indland/uddannelse/ECE2610834/hvert-6-skolebarn-ramt-af-kronisk-sygdom-9-aarige-kaisa-kaemper-med-gigten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For nogle børn gør skolen ondt. Når man står alene tilbage i idrætstimen, 
efter første- og andenvælgeren har udtaget de hurtigste klassekammerater. 
Eller når ugentlige indsprøjtninger med medicin gør øjnene døsige, og 
smerterne gør det svært at koncentrere sig timerne. Det kender den 9-årige 
gigtpatient Kaisa Sørensen alt til. 
</p><p>
Og der er mange som hende. Hvert sjette barn i folkeskolen har en kronisk 
eller langvarig sygdom, lyder det i en rapport fra Sundhedsstyrelsen, og en 
stor del af de børn mærker smerter hver eneste dag. Det sætter 
organisationen Danske Patienter nu fokus på i projektet Skole For Mig, der 
varer indtil 2018. 
</p><p>
Projektet skal gøre skolerne opmærksomme på, at smerter påvirker børnenes 
koncentration, læring og lyst til – eller mulighed for – at deltage i 
sociale og fysiske aktiviteter. Det kræver, at lærerne yder en ekstra 
indsats for at inkludere børnene i undervisningen, og derfor har Danske 
Patienter lavet ti konkrete anbefalinger, som en række skoler til efteråret 
skal implementere i et pilotprojekt. 
</p><div class="art-fakta article-box">
<h4 class="">
Gode råd til lærere når elever har ondt</h4>
<div class="fakta-body" data-buildingblock="embedded_factboxlink">
<ul><li><b>Regn med at barnet har ondt</b>, når barnet siger det. Når du anerkender 
barnets smerter, føler det sig taget alvorligt.</li><li><b>Giv kammerater og voksne omkring barnet indblik i smerterne</b>, så de 
forstår, hvorfor deres ven siger fra, når det har for ondt til at 
deltage. Har barnet lyst, kan det selv fortælle om sine smerter.</li><li><b>Giv plads i skolen til de små strategier</b>, som børnene udvikler til 
at holde smerterne på afstand. Spørg barnet og dets forældre, hvad der 
hjælper. </li><li><b>Støt barnet til at lære dets egne grænser at kende</b>, så 
stærke belastninger følges af ro og plads til at komme sig.</li><li><b>Fortæl barnet, at du gerne vil høre om dets smerter</b>, og 
afbryd ikke med dine egne opfattelser af smerte og sygdom.</li><li><b>Giv plads til at barnet ikke altid kan deltage</b> i aktiviteter i skolen, 
og vis klassen at det er socialt og moralsk legitimt. </li><li><b>Læg mistroen væk. </b>Når børnene møder mistro, bruger de kræfter 
på at overbevise de voksne om, at de taler sandt eller underkender 
smerten. </li><li><b>Husk at</b><b>målet er, at barnet selv lærer sin smerte og sin grænse at 
kende</b>, og accepter at det kan tage tid og flere forsøg. </li><li><b>Forældre og lærere må informere hinanden om, hvordan barnet har det i 
skolen og når det kommer hjem</b>. Find ud af, hvordan 
belastninger og energi kan fordeles over dagen, så det giver barnet et 
godt liv både i og uden for skolen. </li><li class=" bl-elem"><b>Børn forstår og oplever deres smerter forskelligt</b> afhængigt 
af, hvor gamle de er. Tilpas derfor altid støtten til barnet til dets 
alder.</li></ul><p class=" bl-elem"><i class=" bl-elem">Kilde: Skole For Mig </i></p>
</div>
</div><p>
For det er helt essentielt, at der kommer lige så meget opmærksomhed omkring 
disse børn, som der for eksempel er på elever med diagnoser som adhd, mener 
lederen af projektet, Charlotte Bredahl Jacobsen. </p><p>
»Der er en fin indsats i gang, når det gælder inklusion af børn med 
udviklingsforstyrrelser, der er meget tydelige udadtil. Men der er ikke 
opmærksomhed på det store antal børn, der er stille med deres sygdom. 
Skolerne bør have et beredskab klar til at tage sig af disse elever«, mener 
hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1041295/skoleboern-har-smerter-hver-dag/">Skolebørn har smerter hver dag </a></p><p>
På Rigshospitalet kommer 9-årige Kaisa Sørensen kørende i en kørestol. Hun har 
været til en af sine jævnlige undersøgelser, og det gør ondt i hendes hofter 
og ben, fortæller hun. Vi tager plads i kantinen, og Kaisa lægger sig på 
sædet. 
</p><p>
»Det er det værste«, siger Kaisas mor Christina Sørensen: »Den kroniske 
træthed«. Særlig i løbet af en skoledag i tredje klasse bruger Kaisa al sin 
energi, fortæller Christina. 
</p><p>
»I skolen gør hun alt for ikke at være anderledes, og derfor bruger hun jo sig 
selv i for eksempel frikvartererne. Men når hun kommer ind til timerne, er 
hun helt bombet. Hun har konstante smerter, og hun er træt«. 
</p><p><i class=" bl-elem">Kaisa, hvordan er det, når du er i skole, og det gør ondt? </i></p><p>
»Jeg bider bare smerterne i mig«, siger hun: 
</p><p>
»Men det svier meget i benene. Så er det svært at koncentrere sig«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/FUGLEBJERG__N_STVED_924906y.jpg" alt="" border="0"/><span class="caption"><span class="f-img-caption">Kompromis. 
</span>På grund af gigten kan Kaiser ikke spille fodbold i fritiden. I stedet har hun fundet sin egen niche med hesten Egon. - Foto: ANDERS RYE SKJOLDJENSEN</span></span></p><h3>
Ekspert: lyt, når børn siger fra 
</h3><p>
Det startede i juledagene i 2008. Kaisa Sørensen havde et hævet knæ, og 
langsomt blev det værre. Syv år senere har gigten spredt sig til 22 af 
hendes led. Efter at have levet med smerter næsten hele sit liv, er hun ikke 
pivet, fortæller hendes mor: Alligevel har Kaisa flere gange fået af vide af 
sine lærere, at hun skal blive i skolen, når hun gerne vil hjem på grund af 
smerter. 
</p><p>
Netop den problematik er en af grundstenene i projektet Skole For Mig, som 
anbefaler lærere at lægge mistroen væk og tage barnets smerter alvorligt, 
støtte barnet i at sætte grænser, når det gør ondt og give plads til, at det 
ikke altid er muligt at deltage i skolens aktiviteter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE1040602/voksne-tager-ikke-boerns-smerter-alvorligt/">Voksne tager ikke børns 
smerter alvorligt</a></p><p>
Anbefalinger, som psykoterapeut Maiken Bjerg er enig i. Hun er medforfatter 
til bogen ’Smerter hos børn – indsigt, mestring og lindring’ og arbejder med 
børn med smerter. 
</p><p>
»Det er helt klart, at hvis man ikke får hjælp til at sætte grænser og hele 
tiden er overbelastet, har det nogle konsekvenser for barnet som voksen. Man 
kan få øget overfølsomhed over for smerte, hvis den ikke bliver reguleret, 
og man kan blive mere modtagelig over for for eksempel stress senere hen«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg ønsker jo bare, at hun får lov til at være et almindeligt barn. 
</p>
<p class="sender">
Christina, Kaisas mor 
</p>
</blockquote>
</div><p>
Derfor er det nødvendigt, at lærere lytter, når børnene siger fra, siger hun 
og understreger ligesom Danske Patienter, at det bestemt ikke er tilfældet 
nu. </p><p>
»Vores erfaring er, at der mangler viden om børns smerter i skoleregi. Der 
mangler viden om, hvad det gør ved kroppen, indlæringsevnen og det sociale 
liv«. 
</p><h3>
Børn føler sig hæmmet i hverdag 
</h3><p>
For det svækker både hukommelsen og koncentrationsevnen, når børn er plaget af 
smerter, og det gør det selvsagt sværere i skolen, siger psykoterapeut 
Maiken Bjerg. Men også børnenes sociale liv bliver ofte belastet, siger hun: 
</p><p>
»Børn reagerer typisk ved at trække sig mere, fordi de ikke har det samme 
overskud til at være sociale i frikvartererne, række hånden op i timerne 
eller lave legeaftaler efter skole. Det forstærker smerten og forringer 
selvværdet – og det er nogle meget alvorlige bivirkninger«. 
</p><p><b class="ext-link">SE BILLEDER</b><a class="embeddedlink" href="http://politiken.dk/fotografier/ECE2591037/det-goer-altid-ondt-altid/">»Det gør altid ondt. Altid«</a></p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/FUGLEBJERG__N_STVED_924907w.jpg" alt="" border="0"/><span class="caption"><span class="f-img-caption">Fremtid. 
</span>Det er ikke til at sige, om Kaisas gigt bliver værre efter hospitalsbesøget. - Foto: RYE SKJOLDJENSEN ANDERS</span></span></p><p>
Ifølge Det Nationale Forskningscenter for Velfærd føler næsten halvdelen af de 
børn med kronisk eller langvarig sygdom sig da også hæmmet af sygdommen i 
hverdagen. 
</p><p>
Det kan Kaisa Sørensens mor godt genkende. Derfor håber hun, at projektet får 
lærerne til at hjælpe Kaisa Sørensen igennem skoledagen og tilbyde ekstra 
undervisning, når hun har højt sygefravær. 
</p><p>
»Jeg kunne godt ønske, at der blev grebet ind, når hun har det svært i 
forvejen. Jeg skal som forælder være på hele tiden, ellers sker der ikke 
noget«, siger Christina Sørensen. 
</p><p class=" bl-elem">
»Jeg ønsker jo bare, at hun får lov til at være et almindeligt barn«. 
</p>	
</div>

</div></body></html>
