---
layout:     post
title: 	    "Overblik: Sådan går det Arsenal, Monaco, Leverkusen og Atlético"
post_author:	    
post_date:	    Wed, 25 Feb 2015 14:16:19 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2561596/overblik-saadan-gaar-det-arsenal-monaco-leverkusen-og-atltico/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
20.45 Leverkusen-Atlético Madrid 
</h3><p><b>Tyskerne er startet skidt </b>siden de i december spillede sig videre fra 
efterårets tætteste Champions League gruppe. Kun 5 point i 5 kampe er det 
blevet til siden Bundesligaen startede op efter vinterpausen, og tyskerne 
skal finde en en bedre form frem, hvis de skal forbi sidste års finalister 
fra Atletico. 
</p><ul><li><b>Senest:</b> Er uden sejr i tre kampe efter nederlag til Werder Bremen, 
Wolfsburg i en hæsblæsende 5-4 kamp og senest en uafgjort mod 
Pierre-Emile Højbjergs Augsburg. </li><li><b>Gruppespillet:</b> Spillede sig med 10 point videre fra en jævnbyrdig 
gruppe med Monaco, Zenit og Benfica uden dog at imponere synderligt. </li><li class=" bl-elem"><b>Hjemme: </b>Nummer 6 i Bundesligaen, 2 point fra den Champions 
League-givende 4. plads. </li></ul><p><b>Det var et mindre chok</b> for mange, da Diego Simeones Atlético-mandskab 
sidste år spillede sig til både et spansk mesterskab og en Champions 
League-finale. I år har været en mere ujævn oplevelse, hvor man har tabt 
terræn i ligastriden med Real Madrid og Barcelona. I Champions League kom 
man dog igen sikkert videre fra gruppespillet og jagter nu en gentagelse af 
sidste års bedrift. 
</p><ul><li><b>Senest:</b> Har slået Almeria og slagtet Real Madrid 4-0. Har til gengæld 
tabt til upåagtede Celta Vigo. </li><li><b>Gruppespillet:</b> Sikker førsteplads foran blandt andet Juventus efter 4 
sejre og kun et enkelt nederlag. </li><li class=" bl-elem"><b>Hjemme:</b> På en 3. plads, 7 point efter Real Madrid. </li></ul><h3>
20.45 Arsenal-Monaco 
</h3><p><b>De sidste fire år er 1/8-finalerne</b> blevet endestationen for Arsène 
Wenger og Arsenal. I år har lodtrækningen dog parret dem med noget lettere 
modstand, end de har været vant til, og de må betragtes som favoritter mod 
franske Monaco. Ført an af sommerens nok bedste Premier League indkøb Alexis 
Sánchez lugter det af kvartfinale i London. 
</p><ul><li><b>Senest:</b> Arsenal har vundet 8 af deres seneste 9 kampe med et nederlag 
til rivalerne fra Tottenham som eneste plet på en flot stime. </li><li><b>Gruppespillet:</b> Klarede sig videre med 4 sejre, 1 uafgjort og 1 
nederlag, men sluttede alligevel efter Dortmund grundet dårligere 
målscore. </li><li class=" bl-elem"><b>Hjemme:</b> En stærk stime i det nye år har bragt dem op på 3. pladsen i 
et tæt subtopfelt i Premier League. </li></ul><p><b>TRUMF: <a class="embeddedlink" href="http://politiken.dk/sport/fodbold/championsleague/ECE2561998/gadedreng-skal-sparke-arsenal-videre/">Gadedreng skal sparke Arsenal videre</a></b></p><p><b>Holdet fra det franske fyrstedømme</b> har haft en turbulent 
tilværelse de senere år. Senest under den russiske rigmand Dmitry 
Ribolovlev, der på blot 3 år har skudt Monaco fra den næstbedste franske 
række og til Champions Leagues 1/8 finaler. Sommerens farvel til spillere 
som Radamel Falcao og James Rodriguez har dog sænket forventningerne en del 
til Leonardo Jardims mandskab. 
</p><ul class=" bl-elem"><li><b>Senest: </b>Vandt ude over Nice og spillede sig kort inden videre i den 
franske pokalturnering med en sejr over Rennes. </li><li><b>Gruppespillet:</b> Spillede sig videre som 1’er på noget undervældende 
facon med kun 4 mål i 6 kampe. </li><li class=" bl-elem"><b>Hjemme:</b> Ligger skuffende nummer 4 med 7 point op til Marseille og 
Champions League pladserne. </li></ul></div>
</div></body></html>
