---
layout:     post
title: 	    "De fem bud: Dizzy Mizz Lizzy er blandt ugens sange"
post_author:	    
post_date:	    Fri, 17 Apr 2015 15:52:54 +0200
post_site:	    politiken.dk 
post_link:	    http://politiken.dk/kultur/musik/ECE2631809/de-fem-bud-dizzy-mizz-lizzy-er-blandt-ugens-sange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Tame Impala ’Cause I’m a Man’</b></p><p>
Der er sket en del for de generte garagerockrevivalister fra Australiens meget 
lidt vilde vesten, Perth, som i weekenden er blandt hovednavnene på den 
mægtige ørkenfestival, Coachella. Men når man lytter til førstesinglen fra 
deres kommende tredje album, ’Currents’, falder alle brikker på plads i 
yndefuld slowmotion. Inderlig, psykedelisk soulballade udført til 
perfektion. 
</p><p><a href="https://www.youtube.com/watch?v=EyEB2AEqHxc">Hør sangen her</a> (ekstern 
link) 
</p><p><b>2. Soak ’Blud’</b></p><p class="art-ext-other">

</p><p>
Med sine sølle 16 år bliver engelske Bridie Monds-Watson alias Soak den 
absolutte benjamin på sommerens Roskilde Festival. Men hvilken en! Som en 
akustisk lillesøster til The xx bevæger Soak sig i et stilfærdigt 
singer-songwriter-univers, der får seriøse vinger af hendes gennemførte 
sangskrivning og underspillede, men vildt klangfulde vokal. Hør blot ’Blud’, 
som i ugens løb også fik en fin lille sort-hvid video. </p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2604314/fakta-her-er-de-85-nye-navne-til-aarets-roskilde-festival/">Fakta: Her er de 85 nye navne 
til årets Roskilde Festival</a></p><p><b>3. Mastodon ’White Walker</b></p><p>
Helvede og patter! ’Game of Thrones’ er tilbage, og det fejrer 
sydstatsmonsteret Mastodon med en rank og storladen hyldest til de kølige 
typer hinsides den store mur, de såkaldte white walkers. Nummeret er at 
finde på mixtapet ’Catch the Throne Vol. 2’, der kan høres på , hvor også 
folk som Method Man og Anthrax besynger tv-serien med hver sit næb. (ekstern 
link) 
</p><p><a href="https://soundcloud.com/catchthethrone/12-mastodon-white-walker-1">Hør 
sangen her </a>(ekstern link) 
</p><p><b>4. Dizzy Mizz Lizzy ’Made To Believe’</b></p><p class="art-ext-other">

</p><p>
Så er det igen tid til at grave i månen med en sølvske. Der var med andre ord 
godt nyt til rigets Dizzy Mizz Lizzy-fans, da Tim Christensen og Co. i 
fredags skød weekenden i gang med deres nye single ’Made To Believe’. Og her 
er intet nyt godt nyt, for med sit solide riff og ukomplicerede væsen glider 
sangen direkte på lystavlen. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2431760/dizzy-mizz-lizzy-indspiller-ny-musik-for-foerste-gang-i-18-aar/">Dizzy Mizz Lizzy indspiller ny 
musik for første gang i 18 år </a></p><p><b>5. Jenny Hval ’Sabbath’</b></p><p>
Folk skal som udgangspunkt knytte sylten, når de bedyrer, at musikere, der 
ikke er PJ Harvey, lyder som PJ Harvey. Men nu gør jeg det alligevel ... For 
der er vitterlig noget over norske Jenny Hvals stemme, der uvægerlig får mig 
til at tænke på hendes engelske kollega. Ikke mindst på Hvals nye single 
’Sabbath’, der lover endog rigtig godt for hendes nye plade, der kommer til 
juni. 
</p><p class=" bl-elem"><a href="https://www.youtube.com/watch?v=CSOU46Edxn4">Hør sangen her</a> (ekstern 
link) 
</p>	
</div>

</div></body></html>
