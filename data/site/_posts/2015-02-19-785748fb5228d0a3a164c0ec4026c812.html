---
layout:     post
title: 	    "Statsministeren: »Vi vil til enhver tid kunne forsvare Danmark«"
post_author:	    
post_date:	    Thu, 19 Feb 2015 13:46:51 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554084/statsministeren-vi-vil-til-enhver-tid-kunne-forsvare-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
»Sikkerhedsniveauet er højt. Beredskabet er højt. Men vi er også udfordret. De 
militante islamister udvikler hele tiden nye måder at udfordre vores 
sikkerhed på«. 
</p><p>
Sådan sagde statsminister Helle Thorning-Schmidt, da hun på regeringens vegne 
præsenterede 12 forslag til en styrket indsats mod terror. 
</p><div class="art-quote article-box">
<p class="quote"/>
<blockquote>
<p class="quote-txt">
»Ingen almindelige danskere skal føle at de bliver åndet i nakken«
</p>
<p class="sender">
Økonomi- og indenrigsminister Morten Østergaard (R) 
</p>
</blockquote>
</div><p>
Samlet sætter regeringen en milliard kroner af til de 12 initiativer over de 
næste fire år. </p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><p>
Pengene går blandt andet til, at myndighederne får øget mulighed for at 
overvåge terrorister og de miljøer, de udspringer af. En del af planen har 
også fokus uden for landets grænser. 
</p><p>
»Vi vil til enhver tid kunne forsvare Danmark, vi vil beskytte vore værdier, 
vi vil beskytte vores land og vores befolkning: Vi vil insistere på at kunne 
leve trygt, som dem vi er i Danmark«, sagde statsministeren på pressemødet, 
hvor hun var flankeret af hele fire ministre. 
</p><h3>
Fremstrakt hånd til danske muslimer 
</h3><p>
Blandt andet økonomi- og indenrigsminister Morten Østergaard (R), som 
fortalte, at dagens udspil regeringen har arbejdet med pakken i flere uger, 
men at det er blevet aktualiseret af weekendens angreb. 
</p><p>
Han mente, at tiltagene forstærker og tilpasser Danmarks anti-terrorindsats 
til de nye trusler, uden at gå på kompromis med grundlæggende, danske 
værdier. 
</p><p>
»Ingen almindelige danskere skal føle at de bliver åndet i nakken«, sagde 
Morten Østergaard, som forsikrede om, at det også omfattede almindelige 
muslimer. 
</p><h3>
Øget indsats i fængsler 
</h3><p>
Justitsminister Mette Frederiksen (S) fremhævede, at indsatsen i fænglserne 
skulle opgraderes. 
</p><p>
»Danske fængsler skal ikke være rugekasser for radikalisering eller 
ekstremisme«, sagde justitsministeren. 
</p><p>
Og så fortalte hun, at ekstremister hele tiden finder nye veje, blandt andet 
er de aktive på nettet, hvilket er årsagen til, at et af de 12 initiativer 
er 150 mio. kroner til øget it- og analysekapacitet hos PET og hos politiet. 
</p><p>
»Vi styrker de danske myndigheder, så de kan forebygge, afværge og bekæmpe 
terrorangreb i Danmark. Mit budskab til de danskere, som gør brug af vores 
frihedsrettigheder er, at vi vil gøre alt, der står i vores magt for at 
sikre jeres sikkerhed og tryghed«. 
</p><h3>
Massiv hjælp fra danskerne 
</h3><p>
Mette Frederiksen takkede også politiet for indsatsen i weekenden, hvor de 
forhindrede, at mange flere mistede livet. 
</p><p>
Og hun takkede offentligheden og fortalte, at politiet havde fået over 1.000 
henvendelser, og at 300 opkald direkte har medvirket til opklaringen. 
</p><p>
Forsvarsminister Nikolaj Wammen (S) oplyste blandt andet, at Forsvarets 
Efterretningstjeneste ud over flere ressourcer også lovgivningsmæssigt vil 
kunne få flere beføjelser til at overvåge danske ekstremister i udlandet. 
</p><h3>
Flere tiltag kan være på vej 
</h3><p>
Statsministeren oplyste, at processen herfra er politiske forhandlinger, som 
hører under justitsministeren og forsvarsministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/">Partier: Anti-terrorplan er 
kun en reaktion på angrebet i Paris</a></p><p>
Hun sagde også, at der ville komme en samlet rapport fra politiet og Politiets 
Efterretningstjeneste som reaktion på weekendens angreb, og at der kan komme 
yderligere tiltag efter det. 
</p><p class=" bl-elem">
Blandt andet nævnte hun, at der kan være behov for et samlet register over 
overvågningskameraer. 
</p>	
</div>
</div></body></html>
