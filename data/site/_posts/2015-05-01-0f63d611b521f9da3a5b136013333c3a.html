---
layout:     post
title: 	    "Selvbiografisk roman er mislykket på en meget vellykket måde"
post_author:	    
post_date:	    Fri, 01 May 2015 22:02:51 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2651335/selvbiografisk-roman-er-mislykket-paa-en-meget-vellykket-maade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Af Malmø-forfatteren Kristian Lundberg er der inden for de seneste par år 
kommet to fine romaner på dansk: ’Yarden’ og ’En hjemby’. Nu foreligger 
bogen, som udkom mellem de to og altså er opfølgeren til ’Yarden’, der 
handlede om Lundbergs hårde tilværelse som manuel løsarbejder i frihavnen. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Kristian Lundberg: Og alt skal være kærlighed. 
</p><p>
Oversat af Anne Marie Tetevide. Batzer &amp; Co. 192 sider. 248 kroner. 
</p><p>
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus</a></p><p class=" bl-elem">
Udkommer i dag.
</p>
</div>
</div><p>
Lundberg havde skrevet tyve bøger, var etableret forfatter, men så kom 
skriveblokaden og gælden, som førte til, at han var nødt til at blive 
’kropsarbejder’ nede på havnen. Hvor han efter et års udendørs arbejde i al 
slags vejr indser, at den gammeldags klassekamp stadig eksisterer. </p><p>
Den krasse socialrealisme i ’Yarden’ bragte Lundberg på tilbage på avisernes 
kultursider. I fortsættelsen hører man om de gamle arbejdskammeraters 
reaktion. De følte sig udleveret og forrådt: Var du kun på Yarden for at 
skrive en bog, spørger de. 
</p><h3>
Kæmper med stoffet 
</h3><p>
Nej, svarer Lindberg, der selv føler, at bogen, han skrev om sin barske 
’klasserejse’, et udtryk, der nu giver ham kvalme, manglede noget helt 
afgørende: kærligheden. Den, han mødte i form af »den glimtende nymfe«, K. 
med det lyse hår. 
</p><p>
Problemet er, at den kærlighedshistorie, han så gerne vil skrive, ikke rigtig 
vil ned på siderne. Lundberg kæmper med stoffet, oplever bestandig at fare 
vild, skriver om hele processen og indser efterhånden, at hans fortælling, 
som en slange i græsset, løber sine egne veje, og at han er nødt til at lade 
sig trække med: 
</p><div class="art-quote article-box">
<p class="quote"/>
<blockquote>
<p class="quote-txt">
Lundberg kæmper med stoffet, oplever bestandig at fare vild, skriver om hele 
processen og indser efterhånden, at hans fortælling, som en slange i 
græsset, løber sine egne veje
</p>
</blockquote>
</div><p>
»Jeg havde tænkt mig, at jeg ville rejse mig op og skrive en anden fortælling 
om et afgrænset område. Jeg havde formuleret min indledning. Jeg havde en 
konklusion. Jeg tænkte, at sproget skulle være koldt og klinisk, at jeg 
ville sømme mig selv fast til verden og lade virkeligheden træde frem. Sådan 
blev det ikke«. </p><p>
Nej, mildt sagt ikke, men man bærer over med nederlaget, for Kristian 
Lundbergs styrke er ikke på forhånd udtænkte plot, men hudløsheden i de 
erkendelser, han langsomt skriver sig frem til. Han er så meget i 
følelsernes og skriftens vold, at han kunne være prædikant i en frimenighed, 
men det er tydeligt, at det er sig selv, han taler til: »Alt, hvad jeg 
fortæller, er sandt. Det må være sådan. Den, der taler, ændrer verden. Den, 
som benævner redskabet, får lov at brug det. Jeg er et menneske«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2649369/undergangen-er-allestedsnaervaerende-i-det-dystopiske-koebenhavn/">Undergangen er 
allestedsnærværende i det dystopiske København.</a></p><p>
Sådanne manende besværgelser er der mange af. Der erkendes, mens der skrives, 
og det fører nok den skrivende på afveje, ligesom det afstedkommer rigtig 
mange gentagelser, men det fører også til større klarhed om det 
væsentligste: »Kærligheden stiller ikke spørgsmål. Den kommer med svar. Den 
siger: Lad den anden blive større end dit eget jeg«. 
</p><h3>
Totale ærlighed 
</h3><p>
Lundbergs metode er den selvbiografisk erindrende. De tre titler, som nu 
foreligger på dansk, cirkler bestandig om smertepunkterne i hans liv. 
Barndommen, der var præget af utryghed, fattigdom og omflakken, fordi 
faderen var fraværende, moderen sindssyg og velfærdssamfundets myndigheder 
langt borte. Og ungdommen, der var fuld af alkohol, stoffer, kriminalitet og 
vold. Han har tidligere fortalt om dengang, han og andre fattige drenge 
solgte sig selv for en halvtredser til byens bøsser. 
</p><p>
I sit voksne liv kæmper forfatteren, der nu er 42 år, stadig med de skader, 
som moderens notoriske vanvid påførte ham, men også mod det mørke, som udgår 
fra »de beskidte gener«, han har arvet fra hende. Et sted hedder det: »Jeg 
forsøger at skrive det sammen, som er gået itu«. 
</p><div class="art-quote article-box">
<p class="quote"/>
<blockquote>
<p class="quote-txt">
'Og alt skal være kærlighed' skal læses for sin totale ærlighed og den 
selvterapeutiske nødvendighed, som driver forfatteren fremad
</p>
</blockquote>
</div><p>
Undervejs i ’Og alt skal være kærlighed’ hører man kort om moderen, som han 
besøger i hendes lejlighed, og om sønnen, som han forsøger at være en god 
far for, og der er et par åbninger ud mod omverdenen, som den om Ali, der 
ifølge Ibrahim, som ringer fra Yarden, har brækket et ben og har brug for 
uofficiel lægehjælp. </p><p>
Mon Kristian Lundberg kender en læge? Det gør han, men historien om Ali bliver 
ikke udfoldet, for Lundberg spoler endnu en gang historien tilbage til sit 
eget nulpunkt og kampen for at få styr på tankemylderet, som altså også helt 
bogstaveligt er forfatterens kamp for at få styr på sit stof. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2643581/der-er-mere-blod-sved-og-taarer-end-tanker-i-krigsroman-om-forbudt-kaerlighed/">Der er mere blod, sved og 
tårer end tanker i krigsroman om forbudt kærlighed</a></p><p>
’Og alt skal være kærlighed’ skal læses for sin totale ærlighed og den 
selvterapeutiske nødvendighed, som driver forfatteren fremad. Lundberg er 
fanget mellem alt det, han skrev om i ’Yarden’, og den smukke historie om 
frigørende kærlighed, som han først fik ned på det utaknemmelige papir i ’En 
hjemby’. Også den kristne inspiration, som først blev forløst i den roman, 
dukker op på linjerne her. 
</p><p class=" bl-elem">
Der er noget sært rørende over denne lidt rodede mellembog fra Kristian 
Lundberg, hvis berettigelse er, at den er mislykket på så vellykket en måde. 
</p>	
</div>

</div></body></html>
