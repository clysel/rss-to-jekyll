---
layout:     post
title: 	    "Flere unge føler sig for tykke"
post_author:	    
post_date:	    Fri, 10 Apr 2015 19:29:11 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2623477/flere-unge-foeler-sig-for-tykke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Over halvdelen af de danske piger på 15 år føler sig for tykke. Det samme 
gælder for en fjerdedel af drengene. Det viser tal fra 
Skolebørnsundersøgelsen 2014, der udkom i går. 
</p><p>
Og det på trods af, at selv samme undersøgelse viser, at færre og færre unge 
er overvægtige. 
</p><p>
Antallet af piger, der føler sig for tykke, var ellers faldende i 00'erne, men 
er nu steget fra 43 procent til 54 procent fra 2010 til 2014. Jo ældre, 
pigerne bliver, jo flere føler sig for tykke, viser undersøgelsen - blandt 
de 11-årige er det en tredjedel.
</p><h3>
Stort fokus på kroppen 
</h3><p>
Mia Beck Lichtenstein er psykolog og forsker i blandt andet kropsidealer, 
spiseforstyrrelser og træningsafhænighed. Hun nikker genkendende til 
problemet med, at flere unge føler sig for tykke, og mener, at følelsen 
opstår hos de unge, fordi samfundet har et enormt fokus på sundhed, kost og 
udseende: 
</p><p>
»På de sociale medier, og især på Instagram (et socialt medie, der bruges til 
at dele billeder, red.), er der enormt stort fokus på krop, kost og motion. 
Og det er især ekstreme former for kropsdyrkelse og diæter, der er stort 
fokus på«, siger Mia Beck Lichtenstein. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2621033/danske-boern-og-unge-er-mindre-tilfredse-med-livet/">Danske børn og unge er mindre 
tilfredse med livet</a></p><p>
Ifølge forsker ved Center for Ungdomsforskning Niels Ulrik Sørensen skyldes de 
unges negative følelser om egen krop, at kroppen er blevet en vigtig brik i 
folks selvbillede. 
</p><p>
»Kroppen er blevet en utrolig vigtig arena for identitetsdannelse, ligesom 
personlig stil. Og den er i høj grad blevet noget, man bliver målt på«, 
siger Niels Ulrik Sørensen. 
</p><h3>
Det handler ikke om sundhed 
</h3><p>
Mia Beck Lichtenstein vurderer, at det ikke er det sundhedsmæssige, de unge er 
bekymrede for, når de føler sig for tykke.
</p><p>
»Jeg mener klart, at det handler om udseendet og ikke om sundhedshensyn, når 
de unge føler sig for tykke. Der er ikke meget, der tyder på, at det skulle 
være sundheden, der vejer tungest«, siger Mia Beck Lichtenstein. 
</p><p>
Hun mener desuden, at de unges opfattelse af, hvad der er en normal krop, er 
skredet mod det mere ekstreme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2408194/unge-har-aldrig-foelt-sig-daarligere/">Unge har aldrig følt sig 
dårligere</a></p><p>
»Der er sket et skifte i, hvad der opfattes som sundt og normalt; hvad der er 
en sund krop, hvad der er normal træning. De unge stræber efter det 
perfekte, og det er jo svært at opnå«, siger Mia Beck Lichtenstein. 
</p><p>
Niels Ulrik Sørensen mener ligeledes, at der simpelthen er tale om følelsen af 
ikke at slå til, når man ikke er perfekt. 
</p><p>
»For de unge opleves det perfekte i stigende grad som det normale. Der er en 
tendens til, at man kigger på sig selv og betragter det, der ikke er 
perfekt, som unormalt«, siger Niels Ulrik Sørensen. 
</p><h3>
Usund performancekultur 
</h3><p>
Både Mia Beck Lichtenstein og Niels Ulrik Sørensen mener, at det er samfundet 
omkring os, der er med til at skabe de negative følelser hos de unge. 
</p><p>
Niels Ulrik Sørensen mener, at vores kultur er så fokuseret på individet og på 
præstationer, at det er naturligt, at det smitter negativt af på de unge. 
</p><p>
»Vi har i dag en individualiseret performancekultur, hvor de unge føler, de 
selv er ansvarlige for at få succes, men samtidig er de også alene med 
skammen, hvis ikke de lykkedes«, siger Niels Ulrik Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/trivsel/ECE2406676/eksperter-om-unges-trivsel-det-perfekte-er-det-nye-normale/">Eksperter om unges trivsel: 
Det perfekte er det nye normale</a></p><p>
Mia Bech Lichtenstein mener, at der er behov for en modkultur, hvor der lægges 
vægt på livsnydelse og alt andet i livet, der ikke har med kroppen at gøre. 
Hun ved nemlig, hvor alvorlige konsekvenserne kan være. 
</p><p class=" bl-elem">
»Vi ved, at et negativt kropsbillede fører til spiseforstyrrelser. Derfor er 
det en bekymrende tendens«, siger Mia Lichtenstein. 
</p>	
</div>

</div></body></html>
