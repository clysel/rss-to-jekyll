---
layout:     post
title: 	    "Guldfavoritten tager til Skjern ? og stortalentet tager til Barcelona"
post_author:	    
post_date:	    Mon, 13 Apr 2015 18:08:22 +0200
post_site:	    politiken.dk 
post_link:	    http://politiken.dk/sport/haandbold/ECE2626600/guldfavoritten-tager-til-skjern--og-stortalentet-tager-til-barcelona/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Håndboldmændenes forsvarende mesterhold Kolding København tørner tirsdag aften 
i Herning sammen med Skjern i fjerde spillerunde i det danske slutspil.
</p><p>
Og selv om Skjern vandt de to klubbers indbyrdes opgør i pokalturneringens 
Final-4, stiller Kolding København op som favorit til at vinde både kampen 
og pulje 1 – som lige nu har Tvis Holstebro på andenpladsen.
</p><p>
Men Kolding København gør det uden den spiller, der hele to gange er blevet 
kåret til ’bedste unge spiller’ i Champions League, den 20-årige Lasse 
Andersson.
</p><p>
For den knæskadede Lasse Andersson – han er plaget af såkaldte springerknæ i 
begge ben – rejser til Spanien, hvor han skal besigtiges af FC Barcelonas 
erfarne idrætslæge, Josep Antoni Gutierrez.
</p><p>
»Jeg tager til Barcelona for at få et andet syn, en anden indgangsvinkel på 
den skade, der nu for anden gang holder mig ude af holdet i denne sæson, og 
som har plaget mig, siden jeg var 17 år«, siger Lasse Andersson til 
Politiken.
</p><p>
Den unge venstre back, der er blevet behandlet på ’alle måder’ i Danmark, og 
som også har fået knæene renset for arvæv og kalkdannelser – og også er 
blevet tilset af en svensk specialist – håber at besøget i Barcelona kan 
vende det hele på hovedet.
</p><p>
»De smerter, jeg har nu, kan klares til en vis grad. Men når de for alvor gør 
ondt, så hæmmer de mig så meget, at jeg ikke kan ignorere dem. Og så kan jeg 
ikke spille«.
</p><p>
Det er Lasse Anderssons opfattelse, at knæene er blevet bedre at se på, men at 
den foreløbige behandling ikke har fjernet smerterne.
</p><p>
»Det mest frustrerende – det, der ’dræber’ mig langsomt – er, at der ikke er 
nogen udsigt til bedring. Når det kommer til stykket, er der ikke nogen, der 
ved noget. Ingen, der ved, hvad skaden kommer af. Og jeg får fire 
forskellige meninger om, hvad der skal gøres, fire forskellige meninger om, 
hvordan jeg skal genoptræne. Det er dét, der er så frustrerende«, siger 
Kolding-spilleren.
</p><p>
»Hvis jeg var 33 år, kunne jeg måske nok bide smerterne i mig og holde ud det 
sidste stykke tid. Men jeg er jo langt fra de 33, jeg er først lige begyndt 
– og så er det ikke sjovt at tænke på, at det kan ende med, at jeg må opgive 
at spille«.
</p><p>
Men dertil er Lasse Andersson ikke nået endnu. Og derfor flyver han til 
Barcelona.
</p><p class=" bl-elem">
»Gutierrez har ry for at være en meget dygtig håndboldlæge, der tænker 
’anderledes’. Og det er nok det, jeg har brug for. Jeg har jo prøvet alt 
andet, så jeg har ikke noget at tabe ved at tage til Barcelona«, siger 
Kolding-spilleren.
</p>	
</div>

</div></body></html>
