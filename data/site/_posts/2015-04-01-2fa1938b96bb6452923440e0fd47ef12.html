---
layout:     post
title: 	    "Studiereform kan gøre flere unge til dårlige betalere"
post_author:	    
post_date:	    Wed, 01 Apr 2015 18:22:28 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2613909/studiereform-kan-goere-flere-unge-til-daarlige-betalere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fremdriftsreformen</h4>
<div class="fakta-body" data-buildingblock="embedded_factboxlink">
<p>
Danske studerende skal hurtigere gennem uddannelsen. Det er baggrunden for den 
såkaldte fremdriftsreform, der blev vedtaget af Folketinget i 2013. Reformen 
har indført en række krav til timeforbrug og eksamensbeståelse, der samlet 
skal sænke studietiden.
</p><p class=" bl-elem">
Reformen er blevet gradvis implementeret og træder fuldt ud i kraft i 
sommeren 2015.
</p>
</div>
</div><p> En ny studiereform vil drive flere unge studerende ud i gældsfælden, 
fordi reformen er så ambitiøs, at de ikke kan overkomme et studiejob. 
</p><p>
Det vurderer Danske Studerendes Fællesråd, der også frygter, at de studerende 
bliver dårligere til deres fag, fordi de ikke kan få erhvervserfaring – en 
bekymring, der deles af et af Danmarks største universiteter, DTU. 
</p><p>
Den såkaldte fremdriftsreform blev vedtaget i Folketinget i 2013 og bliver 
fuldt gennemført til sommer. Dens mål er at tvinge flere studerende 
hurtigere igennem uddannelserne med en række kontante krav til studietempo. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/uddannelse/ECE2604882/studerende-skal-baade-laese-og-arbejde/">Studerende skal både læse og 
arbejde</a></p><p>
Det betyder også, at det vil blive sværere at supplere SU med en 
erhvervsindtægt på et tidspunkt, hvor flere og flere unge ender i registrene 
over dårlige betalere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et valg mellem pest eller kolera
</p>
<p class="sender">
Yasmin Davali, formand, Danske Studerendes Fællesråd 
</p>
</blockquote>
</div><p> »Det er et valg mellem pest eller kolera. Enten tager man job ved 
siden af studierne og risikerer at dumpe. Eller også dropper man jobbet og 
kommer i dyb gæld«, siger Yasmin Davali, der er formand for Danske 
Studerendes Fællesråd (DSF). 
</p><p>
Hendes kritik kommer, efter at Politiken har fremlagt nye tal for, hvor mange 
unge, der er dårlige betalere. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/privatoekonomi/ECE2611901/skamfulde-unge-skjuler-gaeldsproblemer/">Skamfulde unge skjuler 
gældsproblemer</a></p><p>
Specielt mange unge fristes ofte af kassekredit, kviklån og de lidt 
længerevarende forbrugslån, der typisk løber mellem et og fem år. Lånene 
løber tit løbsk for unge, der føler et stort pres for at have det perfekte 
tøj og det perfekte liv og ikke får lært at begrænse sig, men kædebruger de 
nye lånemuligheder, indtil det går galt. 
</p><p>
Udviklingen har betydet, at mange unge kommer i det såkaldte RKI-register over 
håbløst forgældede. I 24 af Danmarks 98 kommuner er hver tiende unge nu 
optaget i RKI. 
</p><h3>
Boligen sluger SU’en 
</h3><p>
Der er ingen sikre tal for, hvor mange af disse unge, der er studerende og 
dermed påvirket af fremdriftsreformen. Men at reformen kommer til at øge 
gældsætningen hos de unge, er der ingen tvivl om, mener DSF-formanden. Især 
i de store byer bliver næsten hele studiestøtten slugt af huslejen. 
</p><p>
»Når unge kommer i gældsproblemer, handler det rigtig meget om, at 
grundydelsen, SU'en, er så lav, at det for langt de fleste studerende slet 
ikke er en mulighed at få økonomien til at hænge sammen på SU alene. Derfor 
frygter jeg, at fremdriftsreformen kommer til at betyde, at flere studerende 
kommer i gældsproblemer, fordi det bliver markant sværere at få tid til at 
have et studiejob. Hvis ikke det er lån, ved jeg ikke, hvad det er meningen, 
vi ellers skal leve af«, siger Yasmin Davali, der selv er bachelor i 
socialvidenskab fra RUC. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/uddannelse/ECE2593879/det-er-dyrt-at-blive-revisor/">Det er dyrt at blive revisor</a></p><p>
Det har ikke været muligt at få en kommentar fra uddannelses- og 
forskningsminister Sofie Carsten Nielsen (R). 
</p><h3>
Hvad med erhvervserfaringen? 
</h3><p>
Fremdriftsreformen har fået massiv kritik for at være alt for fokuseret på at 
få de studerende hurtigt igennem systemet, og ikke kun fra de studerende. 
</p><p>
På Danmarks Tekniske Universitet tilslutter direktør Claus Nielsen sig 
kritikken. Han peger på et andet problem ved, at det bliver svært eller 
endda umuligt at tage et studiejob ved siden af studierne: Mange af de 
virksomheder, de DTU-studerende skal søge ud mod, vil gerne have, at de har 
erhvervserfaring inden for de fag, de studerer. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver sværere at skabe helstøbte ingeniører
</p>
<p class="sender">
Claus Nielsen, direktør, DTU 
</p>
</blockquote>
</div><p> »Det, som er vores helt reelle bekymring ved fremdriftsreformen, er, 
at de studerende får sværere ved at lave studierelevant arbejde. Det synes 
jeg er dybt problematisk. Vi ved at det er kvalificerende, at det modner 
dem, og at det er efterspurgt af mange af de virksomheder, vi samarbejder 
med«, siger Claus Nielsen. 
</p><h3>
Udlandsophold og iværksætteri rammes
</h3><p>
Ud over risikoen for gældsætning og mangelen på erhvervserfaring peger han 
også på, at DTU gerne ser de studerende tage ophold i udlandet og prøve 
kræfter med at stifte deres egne virksomheder som iværksættere. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/uddannelse/ECE2432501/studerende-er-fanget-i-reformkaos/">Studerende er fanget i reformkaos</a></p><p>
»Men alle de ting, der er med til at forme dem som ingeniører, er jo ofte 
studieforlængende. Så det bliver sværere at skabe helstøbte ingeniører«, 
siger han. 
</p><p>
Yasmin Davali mener, at nyheden om de unges gældsfælde viser, at hele reformen 
bør skrottes. 
</p><p class=" bl-elem">
»Der bliver ved med at komme eksempler på, hvorfor fremdriftsreformen er 
skadelig for vores mulighed for at gennemføre en uddannelse. Den er så rigid 
og uigennemtænkt, at den fjerner al mulighed for fleksibilitet«, siger hun. 
</p>	
</div>

</div></body></html>
