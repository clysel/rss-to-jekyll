---
layout:     post
title: 	    "Det er skøøønt at være dronning"
post_author:	    
post_date:	    Sat, 18 Apr 2015 11:00:57 +0200
post_site:	    politiken.dk 
post_link:	    http://politiken.dk/magasinet/sketiugen/ECE2633449/det-er-skoeoeoent-at-vaere-dronning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">En sladretaske er en, som taler med dig om andre, en tørvetriller er en, 
som taler med dig om sig selv, en brillant konversatør er en, som taler med 
dig om dig</i></p><p><b>Lisa Kirk (1925-1990), amerikansk forfatter og skuespiller</b><br/><br/><i class=" bl-elem">God opdragelse er ikke at undlade at spilde sauce på dugen, men at lade som 
ingenting, når andre gør det </i></p><p><b>Anton Tjekhov (1860-1904), russisk forfatter</b><br/><br/>
Det var det. Lysene i kandelabrene er pustet ud, stiletterne er stillet ind i 
skabet, diademet er sendt til pudsning, den lange kjole med slæbet er 
tilbage i mølposen, og grandfætter Gustav og grandfætter Harald er rejst 
hjem til deres kongeriger, slotte og egne bonede gulve. 
</p><div class="art-fakta article-box">
<header>
<h4 class="">
Sket i ugen</h4>
</header>
<div class="fakta-body" data-buildingblock="embedded_factboxlink">
<p><b>Er en institution på Politiken</b> og har i fire årtier haft sin faste 
plads i søndagstillægget PS, hvor skiftende skribenter har satiriseret over 
den forgangne uges begivenheder. 
</p><p class=" bl-elem"><b>Klummen blev opfundet</b> af journalisten J.B. Holmgaard, som i 1982 fik 
dansk journalistiks fornemste pris, Cavling-prisen, for indsatsen. 
</p>
</div>
</div><p/><p/><p>
Efter en lang og anstrengende fødselsdagsuge – og med visheden om, at den 
kække hofjægermester Christian Kjær er tilbage på Sandbjerggaard efter de 
muntre udskejelser på Fredensborg den anden aften – kan de danske 
efterretningstjenester, TV 2’s Natasja Crone og Billed-Bladet enstemmigt 
melde, at roen atter har sænket sig over vort lille land. 
</p><p>
Det er altså igen hverdag for dronning Margrethe II’s undersåtter, der, ganske 
som hendes majestæt selv, har nydt de festlige dage i Aarhus, København og 
Fredensborg. På en måde er vi jo alle blevet 75 år, ikke sandt. 
</p><p>
Jeg følte mig i hvert fald gevaldigt fejret, da jeg – i selskab med husets 
dronning, der var iført en løs aftenjoggingbuks og en dunkel overdel af 
fraværende brokade – fulgte det store taffel i riddersalen på 
Christiansborg. Hvor en betydelig del af Europas kronede hoveder og en række 
forhenværende, idealistiske socialister, der har haft aktier i klassekampen, 
men som nu alle er fornemme riddere og korsbåndsbærere, fejrede vor elegante 
monarks store dag. 
</p><p>
På residensen i Køge havde vi indledt aftenen med en tilpas moden avokado med 
citron og groft salt, derefter fulgte en varm kyllingesuppe, østerlandsk 
inspireret og pyntet op med citrongræs. Dertil en økologisk grovbolle varmet 
i ovn – og det hele blev ledsaget af en, ja skal vi sige fornuftig Riesling 
fra Vogesernes blå bjerge, hvorfra der er udsigt til Rhinen. 
</p><p>
Efter middagen, som vi gennemførte med tændte stearinlys, hjemmesko og blød 
konversation om stort og småt samt det, der kan kaldes ’stjålen 
avislæsning’, fortrak vi til et tilstødende sofaudrustet lokale. Her nød vi 
– da aftenens højdepunkt nærmede sig med statsministerens tale og 
dronningens egne ord – nogle stykker fyldt chokolade, ledsaget af et glas 
mælk eller to, økologisk fra Thise, både sød og mini. Der skulle ikke mangle 
noget denne aften, syntes vi. 
</p><p>
Og det var klogt at lytte med til ordene i fjernsynstransmissionen, viste det 
sig. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00929/2015-04-19_sket_i_u_929308" data-id="929308" data-imgtype="jpg" data-caption="Tegning: Roald Als"/><p>
For på denne aften, inde bag murene i demokratiets solide borg, kunne vi høre 
en historisk tale fra vor Helle Thorning-Schmidt, en slags åndelig 
efterkommer af den socialistiske oprører og grundlægger af den 
socialdemokratiske bevægelse, Louis Albert Francois Pio, der dog blev truet 
til at drage i landflygtighed af samfundsspidsernes magtredskab, politiet. 
</p><h3>
Republikken er aflyst 
</h3><p>
Mens diamanter, brillanter, smaragder og fornemme glas – det var vel krystal 
fra Böhmen – glimtede og funklede i skæret fra de mange levende lys, kunne 
vor meget veloplagte og elegante statsminister, der næppe har været smukkere 
og stærkere end på denne aften, hylde vor rigtige dronning. Og hun, 
statsministeren, gjorde det ved at sige, at Margrethe II er »dronning til 
alle tider, og alle tiders dronning«. 
</p><p>
Det betød, forstod jeg, at det varsel om kongedømmets fald, jeg havde modtaget 
tidligere på dagen – det skete, da pensionist Jette Rasmussens 
dannebrogspyntede potte væltede omkuld på trappestenen her i gaden i Køge – 
var falsk. Det var blot den drilske aprilvind og ikke en hilsen fra 
forsynet. 
</p><p>
Enhedslistens kontante revolutionære garde, der altid nægter at rejse sig, når 
dronningen er på besøg i Folketinget, og som måtte ønske en slags dansk 
Stalin som ministerpræsident i republikken Danmark – måske i skikkelse af 
Frank Aaen, hvis han altså kan tillægge sig et brysk overskæg – kan altså 
godt kigge i vejviseren efter et systemskifte. For det går vor statsminister 
ikke med til. 
</p><p>
Det gør befolkningen i øvrigt heller ikke. En helt tredje dronning, TV 2’s 
ukronede Ulla Terkelsen, kunne nemlig – med ulastelig frisure og fasthed i 
stemmen og fra en udsat vindblæst position foran Fredensborg Slot – slå 
fast, at Margrethe II og hendes familie er mere populær og elsket end 
nogensinde. Og at folket med denne fødselsdagsfejring har fået, hvad folket 
ville ha’ af dronningen. 
</p><div class="art-fakta article-box">
<header>
<h4 class="">
Sagt i ugen</h4>
</header>
<div class="fakta-body" data-buildingblock="embedded_factboxlink">
<p><b>Dronning Margrethe II </b>kom med et bidrag til integrationsdebatten, da 
hun på sit fødselsdagspressemøde havde et par bemærkninger om indvandrere og 
flygtninge i Danmark:
</p><p><i>»De skal forstå, hvor de er kommet hen i verden. De skal ikke forvente, at 
deres gamle samfundsmodel kan føres videre her i landet (. . .) De skal ikke 
lave om på sig selv eller skifte religion. De skal heller ikke spise noget, 
de ikke normalt spiser. Det handler ikke om frikadeller«. </i>(Ekstra 
Bladet)
</p><p>
Inde på Amalienborg Slotsplads stod andetsprogseleven<b> Fatma Göltakemak </b>fra 
VUC i Lyngby og vinkede til dronningen:
</p><p><i>»Jeg kan godt lide Hendes Majestæt, for jeg synes, hun er rigtig sød og 
venlig. Og så kan hun godt lide indvandrere, og det er også en af grundene 
til, at jeg godt kan lide hende. Jeg vil meget gerne sige: Tillykke med din 
fødselsdag, min dronning«. </i>(Berlingske)
</p><p><b>Anna Staalgaard</b>, snart 97, har fulgt dronningen og hendes 
prinsessesøstre gennem hele livet:
</p><p><i>»Jeg har altid fulgt dem og været glad for vores kongehus. Jeg synes, det 
er al ære værd i vores lille land. Jeg stiller altid op for dem, det gør jeg 
til min sidste stund«.</i> (Dagbladet i Køge)
</p><p><b>Dronningen </b>ønsker ikke, at hendes gerning skal sammenlignes med det, 
der er blevet præsteret af de kvinder, der her i landet har kæmpet for 
stemmeret og lige muligheder:
</p><p><i>»Jeg opfatter mig ikke som foregangskvinde. Jeg blev jo sat på den her 
post, mens de andre kvinder virkelig har gjort noget selv. De har arbejdet 
sig frem, og det er utroligt flot. Jeg har ikke måttet bruge albuer, og jeg 
var nok aldrig endt her, hvis jeg ikke var blevet sat på den post. Jeg 
opfatter ikke mig selv som så ambitiøs«. </i>(Jyllands-Posten)
</p><p>
Historikeren <b>Jes Fabricius Møller </b>peger på, at købmandslogikken – 
at det skal kunne svare sig – har ramt kongehuset, der lever i luksus på 
dyre adresser:
</p><p><i>»Dette billede forstærkes af de medier, der dækker kongehuset intenst – 
altså ugebladene – som viser billeder fra hofballer og festivitas med 
juveler og designersyede kjoler, groft sagt et billede af en arbejdsløs 
familie på meget høj kontanthjælp. Dette billede skaber et 
legitimeringsproblem«. </i>(Politiken)
</p><p>
Den tidligere SS-frivillige og senere meget anerkendte tyske forfatter, Günter 
Grass, døde i fødselsdagsugen, 87 år. Det udløste flotte nekrologer, men dog 
også et ’men’ fra den danske forfatter<b> Knud Romer</b>:
</p><p class=" bl-elem"><i>»I sine romaner fremstillede han (Grass) ofte de tyske soldater som ofre – 
og til sidst gik han hele vejen og fremstillede ofrene som bødler, da han 
skrev, at Israel ville smide en atombombe over Iran. Det var meget, meget 
problematisk«. </i>(Jyllands-Posten)
</p>
</div>
</div><p/><p/><p>
Og det skal såmænd nok passe. Også selv om meningsmålinger har vist, hørte jeg 
under de lange transmissioner fra fødselsdagshalløjet, at et flertal af 
undersåtterne mener – hvor begejstrede de end måtte være for taffel og 
taftskørter – at grevinde Alexandra af Svanemøllevej, den tidligere 
herskerinde på Schackenborg Slot, skal søge en anden sponsor i livet end 
staten og skatteyderne. Eller søge sig et job ude blandt bonde og adel. 
</p><h3>
Prisgemalen er ikke sur 
</h3><p>
Nu aner jeg ikke, om jobcentrene har særlige grevindejobs, det er vel næppe 
dem, der er flest af på opslagstavlen. Men det kan da tænkes, at nogle af de 
populære slotshoteller eller selveste d’Angleterre godt kan bruge en ægte, 
om end fraskilt fra kongehuset, men dog titulær grevinde, til at stå i 
receptionen og virke dragende med en fin hovedprydelse. Eller som <i>den 
hvide dame,</i> der gysende huserer i gemakkerne, såfremt grevinden altså 
ikke har noget imod natarbejde. 
</p><p>
Ellers må man sige, at det har været kvindernes uge. 
</p><p>
Dronning Margrethe II har sammen med sin nye veninde, statsministeren, været 
på dupperne hver eneste dag, og det har Hillary Clinton, der stiller op til 
dronningevalget i USA, også. Hvilket dog er mere, end man kan sige om 
prinsgemalen, der har måttet ’blive hjemme’ fra alle festlighederne og 
vinene fra eget slot i France på grund af en barsk influenza. 
</p><p>
Og nej, forsikrede kongehuseksperten og komtessejournalisten Anna von Lowzow, 
prinsgemalen holdt sig ikke væk, fordi han – som Ulla Terkelsen ellers 
højlydt antydede, og som flere seere skrev til tv-stationen – er temmelig 
sur over ikke at være blevet konge og dermed ligestillet med sin hustru. 
</p><p>
Det bliver han heller ikke nogensinde. Prins Henrik er, blev det understreget 
i TV 2, en fransk vinbonde, og selv om han er vældig flink og god ved dyr, 
især gravhunde, bliver han ikke ophøjet til dansk konge. Og dronningen fik 
da også sagt på sit store pressemøde, at den sag er for kompliceret til at 
blive taget op. 
</p><p>
Men hvad med vor olympiske kronprins? Når han nogensinde at blive kronet som 
dansk konge? 
</p><p>
Ja, som næstkommanderende har han muligheden og retten, men hvis man skal tro 
Ekstra Bladet – og hvorfor i alverden skulle man ikke det – så ender 
kronprins Frederik som prins Charles i England. 
</p><p>
Han er nu 66, prinsen af Wales, og da dronningen på de kanter synes ganske 
udødelig – det må være al den <i>lovely tea</i> og alle 
de ingefærsmåkager og agurkesandwicher – så er prins Charles en gammel 
knark, når han vakler op på tronen. 
</p><h3>
Frihed fra frikadeller 
</h3><p>
Vil det genere vor egen sportive kronprins at vente 10-20 år endnu? Slet ikke, 
lod han forstå i sin fødselsdagstale til dronningen, og det er man sikkert 
begejstret for i indvandrerkredse. 
</p><p>
For her holder man meget af dronningen, som ganske vist er på linje med 
veninden Helle, når det gælder om stille krav til de tilrejsende om at 
arbejde og vise taknemmelighed og den slags – når blot det ikke gælder visse 
franskmænd og australiere, selvfølgelig – men som ikke vil 
tvinge indvandrerne til at spise de ukristelige frikadeller, som synes at 
være både et åndeligt og kødeligt fundament under verdens ældste monarki. 
</p><p>
Men hør her, skete der virkelig ikke andet end taffelkomsammen, karetkørsel og 
fødselsdagstaler i ugen, der nu forsvinder? 
</p><p>
Vist så, men ikke noget væsentligt. 
</p><p>
Nåh ja, et af de nye politiske partier, Dukkepartiet, blev grebet i en løgn om 
vælgeropbakningen, og det vakte på bizar måde forargelse i gammelpartierne. 
For det – at binde vælgerne noget på ærmet – kunne de aldrig finde på. 
</p><p>
Gud bevare naiviteten! 
</p><p class=" bl-elem"><i class=" bl-elem">Publiceret 19. april 2015</i></p>	
</div>
</div></body></html>
