---
layout:     post
title: 	    "Pacquiao troede han havde vundet: Han gik hele tiden baglæns"
post_author:	    
post_date:	    Sun, 03 May 2015 10:14:10 +0200
post_site:	    politiken.dk 
post_link:	    http://politiken.dk/sport/boksning/ECE2652586/pacquiao-troede-han-havde-vundet-han-gik-hele-tiden-baglaens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Manny Pacquiao, boksestjerne og filippinsk folkehelt, har svært ved at fatte, 
at han tabte på point i søndagens VM-kamp mod amerikanske Floyd Mayweather. 
</p><p>
Det var ellers et enstemmigt dommerpanel, der kårede Mayweather som vinder af 
braget i Las Vegas. 
</p><p>
»Det var en god kamp. Jeg troede, at jeg vandt kampen. Han gjorde ingenting. 
Han gik hele tiden baglæns«, siger Pacquiao ifølge Reuters om Mayweathers 
defensive stil. 
</p><p>
»Jeg ramte ham mange gange. Jeg fik slagene ind og troede, jeg vandt kampen«, 
gentager han umiddelbart efter kampen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/">Suveræn Mayweather vinder 
boksebraget mod Pacquiao </a></p><p>
De 16.800 tilskuere i MGM Grand Garden Arena i den amerikanske ørkenby kunne 
se Manny Pacquiao bokse i sin vanlige aggressive stil, og at dømme ud fra 
tilråbene støttede flertallet af de fremmødte den lille filippiner. 
</p><p>
Desværre for dem var den ubesejrede Floyd Mayweather dog for stærk i sin 
defensiv og blev sjældent ramt af mere end et enkelt slag ad gangen fra 
Pacquiao. 
</p><p class=" bl-elem">
Mens 38-årige Mayweather har 48 sejre i 48 kampe i karrieren, har den to år 
yngre Pacquiao vundet 57 af de 65 gange, han har været i ringen. 
</p>	
</div>

</div></body></html>
