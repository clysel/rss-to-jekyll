---
layout:     post
title: 	    "Styrtet Airbus sendte nødsignal to kilometer over Alperne"
post_author:	    Thomas Djursing
post_date:	    Tue, 24 Mar 2015 11:36:00 +0000
post_site:	    ing.dk 
post_link:	    http://ing.dk/artikel/styrtet-airbus-sendte-noedsignal-kilometer-over-alperne-174992
---
<html><body><div><section class="body"><p>Et passagerfly af typen Airbus A320 er styrtet ned over Alperne efter pludselig at tabe højde over det sydlige Frankrig. Flyet 4U9525 udsendte et distress-signal 10.47, da det befandt sig i kun to kilometers højde. Klokken 11.20 forsvandt det fra radaren.</p>
			<p>Flyekspert siger til BBC, at det er for tidligt at sige, om der er tale om en mekanisk fejl, en katastrofal svigt af trykkabinen eller noget helt tredje. Vi kan heller ikke udelukke terror, siger han. Men det kommer til at tage lang tid, før vi får svar på de spørgsmål.</p>
			<p>Flyet fra Germanwings, der er Lufthansas lavprisflyselskab, var på vej fra Barcelona til Düsseldorf, men styrtede ned nær den lille by Barcelonette i de sydlige alper, rapporterer Le Figaro.</p>
			<p>Ifølge FlightGlobal steg flyet til 38.000 fod over Middelhavet, hvor det kun befandt sig i få minutter, før det begyndte en nedstigning.</p>
			<p>Flyet havde 142 passagerer og 6 besætningsmedlemmer, og det var planen, at de skulle være landet i Düsseldorf klokken 11.55, skriver Spiegel.</p>
			<p>Ifølge den franske præsident, Francois Hollande, er det usandsynligt at finde overlevende, da nedstyrtningsområdet nord for Marseille er et klippefyldt område, og flyet er blevet lokaliseret.</p>
			<p>»Det er en tragedie, der er sket på fransk jord,« sagde Hollande på en pressemøde i Paris, ifølge Bloomberg. Sammen med tyske Angela Merkel bliver der nu arrangeret et kriseberedskab.</p>
			<p><figure class="plugin full zoomable"><img data-original-image="http://ing.dk/sites/ing/files/lystavle.jpg" src="http://ing.dk/sites/ing/files/styles/article_inline/public/lystavle.jpg?itok=hQUXFtdN" alt=""/><figcaption>Flyet står stadig på lystavlen i Dûsseldorf. Fra WDR på Twitter </figcaption></figure></p>
			<p><figure class="plugin full"><img src="http://ing.dk/sites/ing/files/styles/article_inline/public/fligtaware.jpg?itok=AdTHL7rh" alt=""/><figcaption>På fligtaware.com ses det med et stille spørgsmålstegn, at flyet aldrig ankom </figcaption></figure></p>
			<p><figure class="plugin full zoomable"><img data-original-image="http://ing.dk/sites/ing/files/germanwings.jpg" src="http://ing.dk/sites/ing/files/styles/article_inline/public/germanwings.jpg?itok=T1Etw2i4" alt=""/><figcaption>Ifølge planefinder.net er det netop dette fly, der er styrtet. Maskinen er 24 år gammel </figcaption></figure></p>
			<p>Herunder en video af en  Airbus A320.</p>
			<p><section class="video plugin"/></p>
			
			<p/></section></div></body></html>
