---
layout:     post
title: 	    "Regeringen: En halv milliard fritager elbiler for afgift - også i 2016 "
post_author:	    
post_date:	    Wed, 29 Apr 2015 17:17:44 +0200
post_site:	    politiken.dk 
post_link:	    http://politiken.dk/forbrugogliv/biler/ECE2648647/regeringen-en-halv-milliard-fritager-elbiler-for-afgift---ogsaa-i-2016/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis det står til regeringen, så skal el- og brintbiler fortsat fritages for 
afgifter, også på den anden side af 2015, hvor den nuværende ordning ellers 
udløber. 
</p><p>
Det siger skatteminister Benny Engelbrecht (S) til Ritzau. 
</p><p>
»Vi forlænger afgiftsfritagelsen for el- og brintbiler sådan, at de også 
bliver fritaget i 2016. Så kan der skabes ro i forhold til branchen. Det har 
den efterlyst«, siger han. 
</p><p>
»Salget af elbiler er heldigvis steget meget inden for det seneste år, og der 
er jo ingen grund til, at det skulle stoppe«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2455317/regeringen-vil-redde-elbilerne-fra-afgiftsdoeden/">Regeringen vil redde elbilerne 
fra afgiftsdøden</a></p><p>
Uden en ny aftale for afgifterne på området ville el- og brintbiler fra den 
ene dag til den anden være omfattet af de almindelige regler i 
registreringsafgiften og i de løbende bilafgifter. 
</p><p>
Det ville for nogle biler svare til en pludselig afgiftsstigning fra 0 til 180 
procent. 
</p><h3>
Pris: 450 millioner kroner 
</h3><p>
Skatteministeren understreger, at der efter 2016 vil ske en »gradvis 
indfasning« af afgifterne til det almindelige afgiftssystem. 
</p><p>
Alt sammen en øvelse, der koster 450 millioner kroner - også når de positive 
effekter af forslaget er indregnet. 
</p><p><b class="ext-link">TEST AF ELBIL:</b><a class="embeddedlink" href="http://politiken.dk/forbrugogliv/biler/ECE2594625/test-tur-i-tesla-langtur-paa-stroem-kraever-taalmodighed/">Test-tur i Tesla: Langtur på strøm 
kræver tålmodighed</a></p><p>
Og på spørgsmålet om, hvor de penge skal komme fra, svarer ministeren: 
</p><p>
»Det bliver en del af finanslovsforslaget for næste år, så når vi lægger det 
ind, der, så har vi en forventning om, at der vil være en bred tilslutning 
til«, siger Benny Engelbrecht. 
</p><p>
Det bliver med andre ord noget, som man ser på efter valget. 
</p><p class=" bl-elem">
»Jeg har meget, meget svært ved at se, at der ikke skulle være et bredt 
flertal, som søger ned ad den vej. Det vil være noget af det, vi 
prioriterer, og det er vigtigt at signalere en afgiftsfritagelse til 
branchen allerede nu, så man ikke skal til at overveje noget nyt«, siger 
han. 
</p>	
</div>

</div></body></html>
