---
layout:     post
title: 	    "Ny streamingtjeneste vil sælge nostalgi på abonnement"
post_author:	    
post_date:	    Wed, 25 Feb 2015 22:09:16 +0100
post_site:	    politiken.dk 
post_link:	    http://politiken.dk/kultur/filmogtv/ECE2563753/ny-streamingtjeneste-vil-saelge-nostalgi-paa-abonnement/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Velkendte titler som 'Far til Fire', 'Familien Gyldenkål' og 'Olsen Banden' 
får en digital genfødsel på en ny streamingtjeneste, som Nordisk Film 
lancerer i dag. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke sådan, at det ikke må være nyt.
</p>
<p class="sender">
Kasper Rasmussen, redaktør, Nordisk Film 
</p>
</blockquote>
</div><p/><p>
Tjenesten, der får navnet 'Dansk Filmskat', er dedikeret til danske 
filmklassikere, og her vil man for 49 kroner om måneden få adgang til film 
tilbage fra 1931. 
</p><p>
»Det bedste argument for, at man skal tegne et abonnement, er muligheden for 
at udforske dansk filmhistorie fra 30'erne og frem til i dag. Her kan man 
dykke ned i den danske kulturarv og følge udviklingen af både samfundet, 
moden, teknologien og kønsrollerne. Og så selvfølgeliger nostalgien ved at 
se en film igen«, siger Kasper Rasmussen, redaktør på Nordisk Film. 
</p><p>
Filmene vil blive opdelt i årtier, og hver uge vil der komme nye, velkendte 
film til. 
</p><h3>
Glædelige gensyn og sjældne film 
</h3><p>
Kasper Rasmussen betegner den nye tjeneste som en niche inden for sit felt, 
men som et sted, der samtidig har lidt for enhver smag. Der er både plads 
til Ghita Nørby og Dirch Passer i 'Styrmand Karlsen' fra 1958 og til Sidse 
Babett Knudsen og Hella Joof i 'Den eneste ene' fra 1999. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2306061/politikens-streaming-guide-6-bud-paa-gode-film-og-serier/">Politikens streaming-guide: 6 
bud på gode film og serier</a></p><p>
Den nyeste film på tjenestens repertoire er fra 2008, men der er som sådan 
ikke nogen øvre grænse for, hvilket årstal filmene må stamme fra. 
</p><p>
»Det er ikke sådan, at det ikke må være nyt. Der vil både være glædelige 
gensyn og mere sjældne film, som ikke er brede nok til tv. Det kan også være 
film, som måske aldrig fik den store succes, da de kom frem, men som i dag 
kan være sjove at se, eller som er sværere at få fat i«, siger Kasper 
Rasmussen. 
</p><h3>
Både børn og bedsteforældre 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Den_danske_filmskat_916295w.jpg" alt="" border="0"/><span class="caption"><span class="f-img-caption">Velkendt. 
</span>Bent Fabricius-Bjerre, der har skrevet musikken til flere filmklassikere, var blandt de inviterede til lanceringen på Nordisk Film. Foto: Anders Rye Skjold Jensen</span></span></p><p>
Hos Nordisk Film har man ikke nogen forhåbninger om, at nye kunder samtidig 
dropper abonnementet hos Netflix, HBO og hvad der ellers er af 
streamingtjenester, der tilbyder uendelige timers underholdning. 
</p><p>
»Vi ser os selv som et supplement til de andre tjenester. Gennem en årrække 
har Nordisk Film oplevet en stor efterspørgsel på danske klassikere, og når 
filmene bliver vist på tv, har de stadig mange seere«, siger Kasper 
Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2561708/streaming-giver-fornyet-indtjening-paa-gamle-hits/">Streaming giver fornyet 
indtjening på gamle hits</a></p><p>
Men selv om en del af filmene netop kan ses på tv, er der stadig en 
kundegruppe til 'Dansk Filmskat', vurderer han og henviser til DR 
Medieforsknings nyeste analyse af danskernes medievaner. Den viser, at mere 
end 40 procent af de 60-74-årige har en tablet i husstanden, og at forbruget 
af tv <i>on demand</i> er steget med 38 procent på bare et år. 
</p><p>
Det er dog ikke kun de ældre, Nordisk Film satser på at fange med 
filmklassikerne. 
</p><div class="art-fakta article-box">
<h4 class="">
Konkurrenterne</h4>
<h5>
Det koster streamingtjenesterne</h5>
<div class="fakta-body" data-buildingblock="embedded_factboxlink">
<p>
Netflix, fra 69 kroner/måned
</p><p>
HBO, 79 kroner/måned
</p><p>
Viaplay, fra 79 kroner/måned
</p><p>
Min Bio, 49 kroner/måned
</p><p class=" bl-elem">
TV 2 Play, fra 39 kroner/måned
</p>
</div>
</div><p/><p>
»Vi har ikke sat en kernemålgruppe, men vi tror på, at det her kan appellere 
bredt, og at det er noget, som både børn og bedsteforældre kan samles om. 
Det er film, der går i arv fra generation til generation«, siger han. 
</p><p>
Ifølge analyseinstituttet Wilke angiver 29 procent af danskerne, at de har en 
konto hos amerikanske Netflix, der åbnede i Danmark i 2012. Hvor mange 
abonnenter, 'Dansk Filmskat' skal have for at blive en succes, vil Kasper 
Rasmussen ikke ud med. 
</p><p class=" bl-elem">
»Men vi håber, at danskerne vil tage filmtjenesten til sig som deres egen, for 
det er det, vi ser den som«, siger han. 
</p>	
</div>
</div></body></html>
