---
layout:     post
title: 	    "Hver fjerde dansker har ingen røgalarm"
post_author:	    
post_date:	    Tue, 12 May 2015 14:20:39 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2666546/hver-fjerde-dansker-har-ingen-roegalarm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selvom en røgalarm koster under 100 kroner og kan være med til at redde liv, 
så har 27 procent af danskerne ikke opsat en i deres bolig. Det viser en 
undersøgelse, som TrygFonden, Beredskabsstyrelsen og Energistyrelsen har 
lavet. 
</p><p>
Det tal bekymrer TrygFondens områdechef for sikkerhed, René Højer, som mener, 
at folk uden røgalarm gambler med deres egen og familiens sikkerhed. 
</p><p>
»En røgalarm er en meget billig livsforsikring. Den kan ikke forhindre en 
brand, men den kan forhindre, at en brand breder sig, og så kan den sørger 
for, at beboerne kommer hurtigt ud af en brændende bygning, siger han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2031451/fancy-roegalarm-hyler-ikke-hoejt-nok/">Fancy røgalarm hyler ikke højt 
nok</a></p><p>
TrygFonden forsøger ellers at gøre, hvad den kan for at få alle danskere til 
at have en røgalarm i hjemmet. 
</p><p>
»Vi forsøger, at udnytte enhver mulighed for at lave aktuelle kampagner. 
Senest lavede vi en kampagne til mors dag, hvor mange danskere bestilte en 
røgalarm til deres mor. Det har vi haft god succes med«, siger René Højer. 
</p><p>
Knap en fjerdedel af de danskere, som ikke har en røgalarm hængt op i hjemmet, 
har faktisk anskaffet sig en alarm. De har bare ikke hængt den op. Og det 
ærgrer man sig meget over hos Beredskabsstyrelsen. 
</p><p>
»Nogle gange oplever vi desværre at komme ud til en brand, hvor personer er 
omkommet, men hvor en røgalarm har ligget i skuffen. Det er utroligt 
tragisk, og derfor kan vi kun opfordre alle til at anskaffe sig en alarm - 
og få den hængt op« siger Mikkel Rønnow, som er kampagnemedarbejder hos 
Beredskabsstyrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2659116/test-hver-fjerde-roegalarm-reagerer-ikke-hurtigt-nok-paa-roegen/">Test: Hver fjerde røgalarm 
reagerer ikke hurtigt nok på røgen</a></p><p>
En af de typiske årsager til, at nogen ikke får hængt en indkøbt røgalarm op, 
er, at de ikke kan finde ud af det. 
</p><p>
»Det er altså vigtigt, at man beder venner, familie eller naboer om hjælp. Det 
er i alles interesse, at der kommer røgalarmer op, for det kan gå ud over 
flere, hvis det brænder hos naboen«, siger Mikkel Rønnow. 
</p><p class=" bl-elem">
Undersøgelsen viser, at det især er et problem hos unge med manglende 
røgalarmer. Derfor vil TrygFonden iværksætte en kampagne, som skal henvende 
sig mod unge, som netop er flyttet hjemmefra. 
</p>	
</div>

</div></body></html>
