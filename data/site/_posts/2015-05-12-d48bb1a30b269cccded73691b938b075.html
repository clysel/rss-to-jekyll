---
layout:     post
title: 	    "Test: En god greb sætter tænderne i lidt af hvert"
post_author:	    
post_date:	    Tue, 12 May 2015 08:43:42 +0200
post_site:	    politiken.dk 
post_link:	    http://politiken.dk/forbrugogliv/test/ECE2659457/test-en-god-greb-saetter-taenderne-i-lidt-af-hvert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Gør kål på skvalderkålen</p>
<div class="fakta-body" data-buildingblock="embedded_factboxlink">
<p>
Se video, hvor hortonom og havearkitekt AnneMarie Sørensen viser, hvordan man 
kan bruge en havegreb til at bekæmpe skvalderkål. 
</p><p class=" bl-elem"><a class="embeddedlink" href="http://politiken.dk/tv/ECE2658737/goer-kaal-paa-skvalderkaalen-med-en-greb/">Gør kål på skvalderkålen med en greb</a></p>
</div>
</div><div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken anskaffede syv have-grebe og bad to dommere om at teste dem: 
</p><p>
AnneMarie Sørensen, hortonom og havearkitekt. Driver firmaet Hortea HaveDesign 
og holder kurser og foredrag om haveindretning og -vedligeholdelse. 
AnneMarie Sørensen testede redskaberne i staudebede fyldt med skvalderkål 
samt i hård og stenet jord med kvikgræs. 
</p><p>
Poul Petersen, gartner og indehaver af Overdam Planteskole i Hørsholm. Har 
gennem mange år holdt beskæringskurser, blandt Petersen og hans kone, 
Marianne, testede redskaberne ved at grave og løsne jord og grave i områder 
med skvalderkål for at fjerne planternes rødder. 
</p><p>
Dommerne blev bl.a. bedt om at teste og vurdere redskabernes funktionalitet, 
brugervenlighed, rengøringsvenlighed m.m. 
</p><p class=" bl-elem">
Dommerne gav hvert redskab en samlet karakter mellem 1 og 6, hvor 6 er bedst. 
Karaktererne her er et oprundet gennemsnit af dommernes bedømmelser. I de 
tilfælde, hvor flere redskaber har fået samme bedømmelse, står de oplistet 
efter pris med det billigste først. 
</p>
</div>
</div><p>
Grib en greb i kampen mod skvalderkål. Stik redskabets lange tænder i jord og 
kompost, som skal løsnes eller vendes. Tag stauder op med den uden at 
beskadige deres rødder. 
</p><p>
Grav græstørv med den, brug den til at tage kartofler og rodfrugter op og til 
at lave huller græsplænen for at give den luft. En greb er et nyttigt 
redskab i haven, og mange finder den frem i disse uger, når der skal 
forårsgraves i bede og køkkenhaver. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/hjemmet/ECE683721/saadan-goer-du-haven-foraarsklar/">Sådan gør du haven forårsklar</a></p><p>
»Greben er det eneste effektive redskab mod skvalderkål, hvis man vil undgå at 
bruge gift. Man får rødderne med op uden at skære dem over, som man gør med 
en spade«, fremhæver gartner og planteskoleejer Poul Petersen, som er den 
ene af dommerne i Lørdagslivs test af havegrebe. 
</p><p>
Hans meddommer i testen, hortonom og havearkitekt AnneMarie Sørensen, 
indkredser en række krav til en god greb til allround-brug i haven: 
</p><p>
»Greben skal passe til brugeren i højden. Den må ikke være for tung, for så er 
det umuligt at gå foroverbøjet på ukrudtsjagt og holde redskabet med en 
hånd, mens man hiver de løsnede rødder op med den anden hånd. Tænderne må 
efter min mening ikke bue for meget, for så er det svært at grave lige ned i 
jorden. Og så skal grebens tandsæt kunne holde til lidt af hvert, for en 
greb med forvredne tænder er ubrugelig«. 
</p><p>
AnneMarie Sørensen har allerede en greb, der lever op til kravene: en gammel 
greb med træskaft, som hun har arvet fra sin mormor, og som har været brugt 
i årtier. 
</p><h3>
Billigmodel til allround-brug 
</h3><p>
AnneMarie Sørensen inddeler de testede redskaber i tre kategorier: den lille 
specialgreb fra De Wit, der er let at få ind mellem stauderne, den tunge og 
solide Gardena-greb, der er skabt til grove opgaver i hård og stenet jord og 
de fem allround-redskaber fra Fiskars, Park, Grouw og Leaf, som både kan 
bruges til at grave og rense jorden med. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE706116/saadan-faar-du-et-flot-rosenbed-i-haven/">Sådan får du et flot rosenbed i 
haven</a></p><p>
»Vælg bare den billigste i allround-kategorien«, lyder hendes råd til dem, der 
har brug for en greb til lidt af hvert i en have uden dikkedarer. 
</p><p>
Poul Petersen har testet redskaberne sammen med sin kone, Marianne. De har 
ikke samme højde og ender derfor med at kåre hver sine favoritter. Han er 
mest begejstret for at arbejde med den ergonomiske gravegreb fra Fiskars, 
mens fruen foretrækker Classic-modellen fra Fiskars, som tidligere bar 
navnet Zinck-Lysbro. 
</p><p>
»Jeg savner en greb med et skaft, der kan indstilles i højden. Det er smart, 
hvis man er flere om at bruge det samme redskab. Ellers må man jo overveje, 
hvem der bruger det mest, og vælge greb efter det«, råder Poul Petersen. 
</p><h3>
Sten giver skæve tænder 
</h3><p>
Poul Petersen udfordrer grebene i hård jord med små sten i. Det bliver for 
voldsomt for et par af de billigste grebe – modellerne fra Leaf og Grouw. En 
tand på hvert af redskaberne bliver slået skæv, da den støder på småstenene 
i jorden, og med skæve tænder er redskabet ikke til megen nytte, fastslår 
han. 
</p><p>
Men graveredskaber kan også blive <i>for </i>solide til allround-brug, 
konstaterer begge dommere, da de tester Gardenas greb, som firmaet selv 
kalder en spadegaffel. 
</p><p>
»Den kræver en tur i fitnesscentret«, konstaterer Poul Petersen, mens 
AnneMarie Sørensen noterer, at den er for klodset til bede med begrænset 
plads og kun for stærke personer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE1212008/saadan-beskaerer-du-traeer-og-buske/">Sådan beskærer du træer og 
buske</a></p><p>
Testens dyreste redskab – en lille greb fra De Wit, der minder om sagnfiguren 
kong Neptuns fork – er også til begrænset brug i haven. Det vil være på 
hjemmebane i mindre bede med løs jord og til at rense mellem stauder, hvor 
de øvrige er for brede, men ikke til decideret gravearbejde, bemærker 
dommerne. 
</p><p>
Flertallet af grebene har træskaft, mens et par stykker er af metal. 
</p><p>
»Metal er koldere at holde på – til gengæld er det holdbart. Træ er mere sart, 
især hvis redskabet er meget udendørs. Man kan forlænge holdbarheden ved at 
slibe og lakere det med jævne mellemrum, men hvem får lige gjort det ...«, 
slutter Poul Petersen. 
</p><p class=" bl-elem"><i class=" bl-elem">Research: Nanna Claridge Foldschack</i></p>	
</div>

</div></body></html>
