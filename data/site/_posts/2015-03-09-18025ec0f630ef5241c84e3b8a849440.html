---
layout:     post
title: 	    "1.000 kvinder har delt deres historier om krænkende oplevelser"
post_author:	    
post_date:	    Mon, 09 Mar 2015 22:00:46 +0100
post_site:	    politiken.dk 
post_link:	    http://politiken.dk/indland/ECE2580235/1000-kvinder-har-delt-deres-historier-om-kraenkende-oplevelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink"><p>
Find flere historier eller skriv din egen på </p><a href="http://danmark.everydaysexism.com/" target="_blank">Everyday 
Sexism Projects hjemmeside</a><p> her. 
</p></div>
</div><p>
»Bytur. En fyr jeg ikke har talt med tager fat i min arm og siger: ’Hvis jeg 
ikke havde en kæreste, så ville jeg kneppe dig, for du har de dejligste 
patter’«. 
</p><p>
Episoden er nedfældet af en anonym kvinde. 
</p><p>
Hendes ord ligger i en lang strøm af beretninger om lignende oplevelser på 
hjemmesiden for den danske udgave af 'Everyday Sexism Project'. Projektet 
går ud på at få kvinder til at fortælle om deres møde med sexisme i 
hverdagen, og i det halvandet år, hjemmesiden har eksisteret, er det 
strømmet ind med historier. 
</p><p>
Flere end tusind kvinder har i skrivende stund fortalt om alt fra 
grænseoverskridende kommentarer til nedsættende bemærkninger, sexchikane og 
overgreb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2580057/numsegrams-voldtaegtsjokes-og-klamme-kys-her-er-ti-eksempler-paa-sexisme/">Numsegrams, voldtægtsjokes og 
klamme kys: Her er ti eksempler på sexisme</a></p><p>
»Sexisme er udbredt problem i vores samfund. Det er et vilkår for kvinder, at 
vi ikke kan færdes i vores liv uden at blive talt ned til, kommenteret eller 
krænket verbalt og fysisk. Det kan ikke længere ignoreres som et fænomen for 
'snerpede feminister'«, siger journalist Irene Manteufel, der var med til at 
lancere projektet efter britisk forbillede. Her har 50.000 kvinder i et 
lignende projekt fortalt om episoder med sexisme. 
</p><p>
Irene Manteufel har for første gang kortlagt de danske bidrag, hvor en 
tiendedel er foregået på barer, diskoteker og festivaler, en tredjedel har 
fundet sted på offentlige steder, og en femtedel er oplevet hos læger, i 
taxaer, til undervisning, hos kørelærere eller i andre sammenhænge uden for 
hjemmet og arbejdspladsen. 
</p><h3>
Lukket gruppe hjælper 
</h3><p>
»At kvinder krænkes, er et problem, som eksisterer uanset, om vi taler om det 
eller ej. Men det kan først løses, hvis vi erkender det og taler om det i 
stedet for at lade det være tabubelagt, som det hidtil har været«, siger 
Irene Manteufel. 
</p><p>
Den betragtning deler Dansk Kvindesamfund, der var med til at sætte projektet 
i gang i 2013. Sammen med Irene Manteufel har organisationen modtaget 
Suzanne Gieses Mindelegat for at være med til at sætte sexisme på 
dagsordenen i den offentlige debat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2573846/fagforening-chefen-har-fribillet-til-at-svine-kvinder-til-paa-jobbet/">Fagforening: Chefen har 
fribillet til at svine kvinder til på jobbet</a></p><p>
»Formålet med projektet er at skabe en kulturforandring. At få helt 
almindelige mænd og kvinder til at tale om de her ting, så det ikke er 
noget, der foregår i det skjulte«, siger Dansk Kvindesamfunds 
styrelsesmedlem Helena G. Hansen. 
</p><p>
Hun er i dag en af administratorerne hos den lukkede Facebookgruppe 'Everyday 
Sexism Project Danmark', hvor flere end 1.000 brugere deler personlige 
oplevelser med sexisme og giver hinanden opbakning og gode råd til, hvordan 
de skal tackle den. Helena G. Hansen fortæller, at gruppen har skabt et 
enormt fællesskab, hvor kvinder fortæller hinanden om alt fra <i>cat 
calling </i>(tilråb, red.) til overgreb og voldtægt. 
</p><h3>
Minister vil sætte fokus på sexisme 
</h3><p>
»Her bliver kvinderne mødt af opbakning og kærlighed, når de fortæller deres 
historier. Det er et sikkert rum, der står i kontrast til samfundet uden for 
gruppen, hvor det tit er en automatreaktion at stille spørgsmålstegn ved 
sexistiske oplevelser. I gruppen bliver der ikke spurgt, om man selv har 
lagt op til at blive gramset på eller råbt ad, og der får man ikke at vide, 
at man er snerpet, hvis man ikke kan klare mosten«. 
</p><p>
En undersøgelse lavet i EU sidste år blandt 42.000 kvinder i 28 lande, 
placerer Danmark i den absolutte top, når det gælder seksuel chikane. 80 
procent af de danske kvinder har ifølge rapporten været udsat for seksuel 
chikane for eksempel uønskede berøringer, upassende tilnærmelser, 
ubehagelige kommentarer eller tvang, siden de var 15 år gamle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2521080/i-ugens-loeb-er-jeg-blevet-svinet-til--bare-paa-grund-af-min-paaklaedning/">I ugens løb er jeg blevet 
svinet til – bare på grund af min påklædning </a></p><p>
Irene Manteufel håber, at de mange historier på Everyday Sexism 
Project-hjemmesiden kan være med til at gøre en forskel. Hun har netop sendt 
23 eksempler fra hjemmesiden, hvor kvinder har oplevet sexisme i offentlige 
transportmidler, til transportministeriet. 
</p><p>
Noget minister Magnus Heunicke tager meget alvorligt, fortæller han i en mail 
til Politiken: 
</p><p>
»De her eksempler er så grænseoverskridende. Det kan ikke være rigtigt, at vi 
skal lade den mest afstumpede opførsel være laveste fællesnævner i den 
kollektive trafik, og de alt for mange eksempler gør, at vi må drage den 
konklusion, at der er tale om et generelt problem i vores samfund«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2569071/hvorfor-er-det-saa-svaert-for-maend-at-bremse-sexchikane/">Hvorfor er det så svært for 
mænd at bremse sexchikane? </a></p><p>
Transportministeren har nedsat en ekspertgruppe, der skal sætte gang i 
debatten om opførsel i bus, tog og metro. Her bliver et af fokusområderne 
sexisme, skriver han: 
</p><p>
»Til de afstumpede mænd, der tror, det er i orden at chikanere, true, befamle 
eller blotte sig for kvinder i det offentlige rum, må jeg bare sige: Vi har 
ikke plads til jer i den kollektive trafik. Vi vil ikke tolerere jeres 
elendige og klamme opførsel, så smut hjem og skam jer, indtil I har lært at 
opføre jer anstændigt blandt andre mennesker«. 
</p><p>
At ministeren tager problemet alvorligt, glæder Irene Manteufel, der fremover 
vil arbejde for at skaffe endnu mere dokumentation. 
</p><p class=" bl-elem">
»Jeg oplever en generel modvilje og et ønske om at ignorere og bagatellisere 
sexisme. Mit mål er at samle endnu flere oplevelser ind, så flere kan se, at 
det er relevant at sætte fokus på, når der skal laves politiske tiltag og 
kampagner«. 
</p>	
</div>
</div></body></html>
