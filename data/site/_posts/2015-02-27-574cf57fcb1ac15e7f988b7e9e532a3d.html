---
layout:     post
title: 	    "Tårer og trykket stemning: »Det er ikke det SAS, jeg kender«"
post_author:	    
post_date:	    Fri, 27 Feb 2015 11:56:02 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2566387/taarer-og-trykket-stemning-det-er-ikke-det-sas-jeg-kender/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg har ikke rigtig noget at tabe mere. Det er ikke det SAS, jeg kender«. 
</p><p>
Der var tårer, knus og trykket stemning, da kabinepersonalet i SAS tidligere i 
dag mødtes for at vende de forhandlinger med SAS, der onsdag aften brød 
sammen. Mødet mundede ud i et fagligt møde, som nu har betydet, at 
kabinepersonalet nedlægger arbejdet for anden gang på en uge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2566340/kabinepersonalet-i-sas-har-nedlagt-arbejdet/">Kabinepersonalet i SAS har 
nedlagt arbejdet</a></p><p>
Medarbejderne er utilfredse med, at 137 ansatte på søndag skal flyttes over i 
det nyerhvervede Cimber, fordi de frygter, de vil komme på en dårligere 
overenskomst end den, de er på i SAS. 
</p><p>
»Jeg er bange for, at min arbejdstid bliver forringet, og at belastningen 
bliver endnu hårdere«, siger en ansat, som har været i SAS i mere end et 
årti og som ønsker at være anonym. 
</p><h3>
Jeg skal flytte, mens andre bliver 
</h3><p>
Udover frygten for de konkrete forringelser, er det, der for alvor går de 
ansatte på, måden, SAS har ageret i forbindelse med overtagelsen af Cimber. 
</p><div class="art-quote article-box">
<p class="quote"/>
<blockquote>
<p class="quote-txt">
Vi føler os sat helt udenfor. Vi bliver mødt med en ligegyldighed fra vores 
firma, der ikke viser os nogen form for loyalitet
</p>
<p class="sender">
Anonym SAS-ansat 
</p>
</blockquote>
</div><p/><p>
»Jeg har været ansat i over et årti, og jeg bliver flyttet over, mens nogle af 
dem, der lige er blevet ansat, får lov at blive. Det forstår jeg ikke. Men 
det er nok, fordi jeg har en højere løn, som de vil have presset ned med en 
ny overenskomst. Det er noget af det, der gør mest ondt«, siger den anonyme 
ansatte. 
</p><p>
SAS selv mener, at man har mødt fagforeningen CAU's krav, og at SAS allerede 
har tilbudt det, de efterspørger, nemlig at de medarbejdere, som flyttes fra 
SAS til Cimber, kan beholde deres løn- og arbejdsvilkår indtil 2017, hvor 
overenskomsten skal genforhandles. 
</p><h3>
Overvejer anden branche 
</h3><p>
Men en ting er løn og vilkår, noget andet er den manglende respekt for de 
ansatte, mener den anonyme medarbejder. 
</p><p>
»For mange af os er det at arbejde for SAS en livsstil og som en 
familierelation. Nu føler man sig som den uønskede søn eller datter. Det er 
ikke det SAS, jeg kender«, siger vedkommende, der ikke ønsker sit navn frem 
af hensyn til mulige represalier fra SAS. 
</p><p>
»Vi føler os sat helt udenfor. Vi bliver mødt med en ligegyldighed fra vores 
firma, der ikke viser os nogen form for loyalitet«. 
</p><p>
Nu går tankerne mod en helt anden branche, for der er ikke mange steder 
tilbage i luftfartsbranchen, man kan få ordentlige forhold, lyder det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2563680/piloter-og-kabinepersonale-kaemper-for-at-undgaa-lavpris-kontrakter/">Piloter og kabinepersonale 
kæmper for at undgå lavpris-kontrakter </a></p><p class=" bl-elem">
»De tanker er jeg allerede i gang med«, lyder det. 
</p>	
</div>
</div></body></html>
