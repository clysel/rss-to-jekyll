---
layout:     post
title: 	    "Kritik: Regeringen sminker tallene for praktiksøgende "
post_author:	    
post_date:	    Tue, 17 Mar 2015 09:01:38 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2588975/kritik-regeringen-sminker-tallene-for-praktiksoegende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er tale om »talmagi«, når Undervisningsministeriet ændrer måden at opgøre 
antallet af elever på landets erhvervsskoler, som kæmper for at få fingre i 
en praktikplads. 
</p><p>
Det mener elevorganisationen for landets erhvervsskoler, EEO. 
</p><p>
Undervisningsministeriet med Christine Antorini (S) i spidsen er blevet enig 
med Dansk Arbejdsgiverforening, LO, Kommunernes Landsforening og Danske 
Regioner om at opgøre antallet af praktiksøgende på en ny måde. Det vil 
fremover kun være de unge, som har afsluttet deres grundforløb, der regnes 
som aktivt praktiksøgende. 
</p><p><b class="ext-link">DI </b><a class="embeddedlink" href="http://politiken.dk/oekonomi/arbejdsmarked/ECE2588617/di-nu-skaffer-vi-praktikpladser/">Nu skaffer vi praktikpladser</a></p><p>
Dermed tælles eleverne, som er i gang med at gennemføre deres grundforløb, 
ikke med. Det gør de elever, som ikke har fået en praktikaftale med en 
virksomhed og derfor er i skolepraktik, heller ikke. Selvom tallene fortsat 
vil være tilgængelige. 
</p><div class="art-quote article-box">
<p class="quote"/>
<blockquote>
<p class="quote-txt">
At pynte på tallene bidrager ikke til at løse problemet
</p>
<p class="sender">
Christian Helms Jørgensen, Roskilde Universitet 
</p>
</blockquote>
</div><p/><p>
Ændringen »er en mangel på respekt for eleverne, som rent faktisk søger 
praktikpladser«, mener formanden for EEO, Mie Hovmark. 
</p><p>
»Selvom de opholder sig på et skolepraktikcenter eller ikke har færdiggjort et 
grundforløb, skal de stadig bruge en lære- og elevplads for at færdiggøre 
deres uddannelser og opleve, hvordan det er at være ude i en rigtig 
virksomhed«, siger hun. 
</p><h3><b>Ekspert: Hvad med dem, der dropper ud? </b></h3><p>
Eleverne får opbakning hos professor Christian Helms Jørgensen, der forsker i 
uddannelse og erhvervsskoler på Roskilde Universitet. Han undrer sig over 
undervisningsministeriets nye måde at gøre de praktiksøgende op på. En måde 
som ifølge ham får »tallene til at se mere positive ud«. 
</p><p>
»At pynte på tallene bidrager ikke til at løse problemet. Det er 
selvmodsigende at fraregne elever i skolepraktik fra den gruppe, der søger 
praktikplads, når loven siger, at de aktivt skal søge praktikplads. 
Tilsvarende skal eleverne allerede under grundforløbet søge praktikplads for 
at være sikre på, at de kan fortsætte på hovedforløbet. Så hvorfor regne dem 
fra?«, spørger han. 
</p><p><b class="ext-link">INTERVIEW</b><a class="embeddedlink" href="http://politiken.dk/oekonomi/arbejdsmarked/ECE2588767/di-boss-vi-skal-holde-fast-i-at-det-er-super-at-laere-et-haandvaerk/">DI-boss: »Vi skal holde fast i, at det 
er super at lære et håndværk«</a></p><p>
Ifølge ministeriets tal fra januar var i underkanten af 2.800 elever aktivt 
søgende, fordi de havde afsluttet deres grundforløb. Men det er ifølge 
professor Christian Helms Jørgensen og elevorganisationen EEO et misvisende 
tal. Erhvervsskoleeleverne peger i stedet selv på, at omkring 12.936 jagter 
en plads hos en virksomhed. 
</p><p>
Det tal dækker over 2.772 praktiksøgende elever med et afsluttet grundforløb, 
3.194 under grundforløb og 6970 elever, som er i praktik på en skole, fordi 
det ikke har været muligt for dem at finde praktik i en virksomhed. 
</p><div class="art-quote article-box">
<p class="quote"/>
<blockquote>
<p class="quote-txt">
Det er enormt svært at finde op og ned i tallene
</p>
<p class="sender">
Mie Dalskov Pihl, Arbejderbevægelsens Erhvervsråd 
</p>
</blockquote>
</div><p/><p>
Men det kan i virkeligheden være mange flere, der er ramt af underskuddet på 
praktikpladser, siger Jørgensen fra Roskilde Universitet. Han opfordrer til, 
at man også kigger på alle dem, der dropper ud undervejs i grundforløbet 
eller med et afsluttet grundforløb, fordi de ikke kan finde en praktikplads. 
</p><p>
»Trods årtiers indsats for at minimere frafaldet, har man ikke lykkedes med at 
gøre noget ved det problem«, siger han. 
</p><h3>
Antorini: Vi lægger alle tal frem 
</h3><p>
Undervisningsminister Christine Antorini afviser i en skriftlig kommentar over 
for Politiken, at regeringen pynter på tallene. Hun påpeger, at man fortsat 
fremlægger alle tal, men at der er behov for mere opmærksomhed på de 
praktiksøgende, der har afsluttet deres grundforløb, og at man derfor nu 
ændrer opgørelsen. 
</p><p>
»Det er vigtigt at skelne mellem de tre grupper, da unge på grundforløbet 
fortsat kan nå at finde en praktikplads, inden de er færdige eller sige ja 
til en skolepraktikplads og dermed færdiggøre sin uddannelse ad den vej«, 
skriver ministeren. 
</p><p>
Den nye måde at opgøre antallet af praktiksøgende på skal gøre statistikken 
»mere retvisende i forhold til den opgave, den enkelte skole står over for«. 
</p><h3>
Nye tal skaber forvirring 
</h3><p>
Undervisningsministeriet har de seneste år flere gange ændret opgørelsen af 
tallene for praktiksøgende elever, fortæller Mie Dalskov Pihl, 
chefanalytiker i Arbejderbevægelsens Erhvervsråd. Det skaber ifølge hende 
»forvirring« og »uklarhed«. 
</p><p>
»For halvandet år siden hed det fra ministeriet, at der manglede omkring 
11.000 praktikpladser. Så blev tallet halveret til omkring de 6.000. Og nu 
bliver tallet så halveret igen«, siger hun: 
</p><p><b class="ext-link">LÆS MERE</b><a class="embeddedlink" href="http://politiken.dk/indland/uddannelse/ECE2398782/jyske-virksomheder-er-bedst-til-at-tage-laerlinge/">Jyske virksomheder er bedst til at 
tage lærlinge</a></p><p>
»Det er enormt svært at finde op og ned i tallene. Selv før den nye måde at 
opgøre antallet af praktiksøgende elever på kunne jeg godt have ønsket flere 
nuancer om for eksempel, hvorfor nogle af de søgende ikke er i skolepraktik. 
Nu er problemet sat på spidsen«. 
</p><p>
Som det ser ud nu, er det meget svært at vide, hvilke tal man skal forholde 
sig til, og det gør det sværere at løse problemet, fordi man ikke kender 
dets kerne, mener Mie Dalskov Pihl. 
</p><p class=" bl-elem">
»Vi ved endnu ikke, hvor mange der mangler en praktikplads på deres sidste dag 
på skolen. Erhvervsskolerne har ret i deres kritik, hvis de cirka 3000 
elever stadig ikke har en praktikplads, men omvendt er det jo at puste 
tallet op, hvis de fleste er i praktik«, siger hun. 
</p>	
</div>
</div></body></html>
