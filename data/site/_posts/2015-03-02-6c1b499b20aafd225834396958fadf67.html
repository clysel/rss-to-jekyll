---
layout:     post
title: 	    "Fagforening: Norwegian kan blive nægtet brændstof"
post_author:	    
post_date:	    Mon, 02 Mar 2015 21:53:53 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2570683/fagforening-norwegian-kan-blive-naegtet-braendstof/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konflikten mellem det norske flyselskab Norwegian og dets piloter kan komme 
til at række langt ud over Norges grænser. 
</p><p>
70 Norwegian-piloter nedlagde arbejdet lørdag, efter at forhandlingerne om en 
ny overenskomst mellem flyselskabet og dets piloter brød sammen. 
</p><p>
Det fik Norwegian til at bebude, at selskabet agter at hente udenlandske 
piloter ind for at flyve de strejkeramte afgange, og det har nu fået de 
norske piloters fagforbund, Parat, til at true med internationale aktioner 
mod det, fagforbundet kalder strejkebrud: 
</p><p>
»Vi anser strejkebruddet som moralsk forkasteligt og uacceptabelt. Det kommer 
til at vække aktioner uden for Norge, Sverige og Danmark. For også i resten 
af Europa og USA er strejkebrud noget, man ser særdeles alvorligt på«, siger 
formanden for Parat, Hans Erik Skjæggerud, til Politiken. 
</p><p><b class="ext-link">STREJKEN </b><a class="embeddedlink" href="http://politiken.dk/rejser/nyheder/ECE2567692/norwegian-piloter-strejker-fra-loerdag-morgen/">Norwegian-piloter strejker fra lørdag 
morgen</a></p><p>
Parat er medlem af både det europæiske og det internationale 
transportarbejderforbund, henholdsvis ETF og ITF, og det er herigennem, at 
det norske fagforbund vil bede om hjælp, hvis Norwegian begynder at hyre 
udenlandske piloter. 
</p><p>
Og sympatiaktionerne kan betyde, at Norwegians fly pludselig ikke kan starte 
jet-motorerne: 
</p><p>
»Sympatiaktionerne kan handle om at stoppe flyene, og det kan for eksempel 
være at nægte dem brændstof«, siger Hans Erik Skjæggerud. 
</p><h3>
Omstændigt at lave internationale aktioner 
</h3><p>
Peter Nisbeth er advokat i LO og arbejder til daglig med bl.a. den danske 
Ryanair-konflikt. Han fortæller, at internationale sympatiaktioner ikke er 
et helt almindeligt værktøj i arbejdsmarkedskonflikter i flybranchen. Det er 
omstændigt, men formentlig ikke umuligt: 
</p><p>
»Hvis danske brændstofoperatører for eksempel skulle lave en sympatiaktion på 
de fly, der lander i Danmark, skal det efter danske regler varsles mindst 14 
dage, inden aktionen igangsættes. Og så skal det kunne påvirke konflikten«, 
siger Peter Nisbeth og fortsætter: 
</p><p>
»ITF og ETF kan ikke på egen hånd lave en samlet international aktion lovligt, 
men de kan hjælpe med at koordinere sympatiaktioner med de forskellige 
landes fagforeninger efter nationale regler«. 
</p><p><b class="ext-link">TRUSSEL</b><a class="embeddedlink" href="http://politiken.dk/oekonomi/arbejdsmarked/ECE2570664/norwegian-chef-selskabets-fremtid-staar-paa-spil/">Norwegian-chef: Selskabets fremtid står 
på spil</a></p><p>
Norwegian og dets piloter har forhandlet i over tre måneder. På den ene side 
af bordet ønsker Norwegian at fastfryse piloternes løn, mens piloterne på 
den anden side af bordet blandt andet ønsker en såkaldt tarifaftale med 
moderselskabet. I dag er piloterne nemlig ansat i datterselskabet Norwegian 
Air Norway. 
</p><p class=" bl-elem">
Fra og med onsdag vil resten af de skandinaviske piloter tilslutte sig deres 
70 kolleger og nedlægge arbejdet. 
</p>	
</div>
</div></body></html>
