---
layout:     post
title: 	    "Boligøkonomer: Slå koldt vand i blodet, boligejer"
post_author:	    
post_date:	    Fri, 08 May 2015 18:06:47 +0200
post_site:	    politiken.dk 
post_link:	    http://politiken.dk/oekonomi/ECE2661178/boligoekonomer-slaa-koldt-vand-i-blodet-boligejer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Puha, nu er der kommet en smule ro på renten igen. 
</p><div class="art-quote article-box">
<p class="quote"/>
<blockquote>
<p class="quote-txt">
3-procentslånet er åbent i dag, men det lukker efter alt at dømme allerede 
igen mandag
</p>
<p class="sender">
Christian Hilligsøe Heinig, Realkredit Danmark 
</p>
</blockquote>
</div><p/><p>
Torsdag tordnede den ellers i vejret og væk var hurtigt det historisk lave lån 
med en fast rente på to procent over 30 år. 
</p><p>
Op mod 100.000 heldige boligejere har nået at sikre sig drømmelånet til en 
attraktiv kurs, men de seneste dages rentestigninger har sendt kursen så 
langt ned, at realkreditinstitutterne ikke længere anbefaler lånet. 
</p><p><b class="ext-link">NYHED</b><a class="embeddedlink" href="http://politiken.dk/oekonomi/ECE2659604/farvel-til-2-procentslaanet-de-rekordlave-renter-ser-ud-til-at-vaere-historie/">Farvel til 2-procentslånet: De rekordlave 
renter ser ud til at være historie</a></p><p>
I stedet fik 3-procentslånet en genoplivning torsdag aften som klimaks på en 
uge med voldsomme rentestigninger, der har bragt dybe panderykker frem hos 
boligøkonomer, potentielle boligkøbere og de konverteringsglade boligejere. 
</p><p>
»Nu er der faldet ro på her til morgen. 3-procentslånet er åbent i dag, men 
det lukker efter alt at dømme allerede igen mandag. Det sker efter nogle 
dage med uro, hvor renterne er steget ganske pænt«, siger Christian 
Hilligsøe Heinig, cheføkonom hos Realkredit Danmark. 
</p><h3>
Overreaktion på et ustabilt marked 
</h3><p>
Lise Nytoft Bergmann, boligøkonom og chefanalytiker hos Nordea, spår heller 
ikke det fastforrentede lån med tre procent i rente en lang levetid. Det vil 
også efter hendes vurdering være væk igen på mandag. Der er altså ikke 
umiddelbart udsigt til fortsatte rentestigninger. 
</p><p>
Men rentestigningen vidner ikke desto mindre om et utroligt ustabilt marked, 
siger Lise Nytoft Bergmann. Der ligger nemlig ikke nogen markante økonomiske 
nøgletal til grund for stigningen. Hverken hun eller Christian Hilligsøe 
Heinig kan pege på den eller de faktorer, som direkte har skubbet til 
renterne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/">Brevkasse: Sådan vælger du det 
rette boliglån</a></p><p>
»Renteprognoser i øjeblikket er en utrolig svær disciplin. Den seneste 
rentestigning kom som en tyv om natten, men vi har en forventning om, at der 
har været tale om en overreaktion, og at renten vil falde en smule igen nu«, 
siger Lise Nytoft Bergmann. 
</p><p>
Forud for rentestigningen i denne uge er gået et historisk mildt forår for 
boligejere og potentielle købere. Hver gang der er kommet et nyt lån, 
har det givet stor opmærksomhed. Det hele nærmest eksploderede, da lånet med 
en rente på to procent over 30 år blev lanceret i januar. Det har fået 
historisk mange boligejere og erhvervsvirksomheder til at ændre deres lån i 
den seneste konverteringsbølge i slutningen af april. 
</p><h3>
Stadig et meget lavt niveau 
</h3><p>
Renteudviklingen kan stadig gå begge veje, siger Lise Nytoft Bergmann. 
</p><p>
»Vi står i en situation, hvor bevægelserne går rigtigt stærkt. Det er lige nu 
meget svært at forudsige, hvor renten lander, da der ikke er nogen 
håndgribelige økonomisk faktorer, som har skubbet til renterne«, siger hun. 
</p><p>
Derfor husker begge boligøkonomer også potentielle boligkøbere på det stadig 
historisk lave renteniveau. Og hvis man er usikker omkring situationen på 
markedet, skal man huske på, at renten stadig ligger på et meget lavt 
niveau, understreger de to økonomer. 
</p><p class=" bl-elem">
»Der er stadig tale om en betydelig vitaminindsprøjtning på boligmarkedet. 
Renteniveauet er i et længere perspektiv stadig på et meget lavt niveau«, 
siger Christian Hilligsøe Heinig. 
</p>	
</div>

</div></body></html>
