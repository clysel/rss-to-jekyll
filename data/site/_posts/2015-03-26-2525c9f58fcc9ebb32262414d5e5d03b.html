---
layout:     post
title: 	    "Sportsdøgnet: Topseedede Jan Ø. Jørgensen taber til verdens nr. 17"
post_author:	    
post_date:	    Thu, 26 Mar 2015 13:36:50 +0100
post_site:	    politiken.dk 
post_link:	    http://politiken.dk/sport/ECE2604372/sportsdoegnet-topseedede-jan-oe-joergensen-taber-til-verdens-nr-17/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sport i tv</h4>
<h5>
Dagens direkte sendinger</h5>
<div class="fakta-body" data-buildingblock="embedded_factboxlink">
<p><b>DR3</b></p><ul><li class=" bl-elem">18.00 Fodbold: U21, Portugal-Danmark</li></ul><p><b>TV 2 Sport </b></p><ul><li>08.30 Badminton: India Open</li><li>19.30 Håndbold: Team Tvis Holstebro-Silkeborg/Voel (k)</li><li class=" bl-elem">01.05 Basketball: Milwaukee-Indiana</li></ul><p><b>TV3+</b></p><ul><li class=" bl-elem">02.30 Formel 1: Malaysias Grand Prix, træning</li></ul><p><b>TV3 Sport 1</b></p><ul><li>19.00 Fodbold: Lyngby-Brønshøj</li><li>21.00 Fodbold: Frankrig-Brasilien</li><li class=" bl-elem">03.05 Ishockey: Vancouver-Colorado</li></ul><p><b>TV3 Sport 2</b></p><ul><li class=" bl-elem">16.00 Tennis: Miami Open (k)</li></ul><p><b>Canal 8 Sport</b></p><ul><li class=" bl-elem">16.00 Tennis: Miami Open (m)</li></ul><p><b>Eurosport</b></p><ul><li>12.00 Kunstskøjteløb: VM, parløb</li><li class=" bl-elem">15.30 Cykling: Catalonien rundt</li></ul><p><b>Eurosport 2</b></p><ul class=" bl-elem"><li>08.30 Snooker: Players Championship</li><li class=" bl-elem">13.30 Snooker: Players Championship</li></ul></div>
</div><p><b>Badminton: </b>En ren dansk kvartfinale i India Open blev spoleret af et 
skuffende nederlag til topseedede Jan Ø. Jørgensen. Viktor Axelsen skal 
derfor i stedet møde inderen HS Prannoy, verdensranglistens nummer 17, der 
vandt 18-21, 21-14, 21-14. Axelsen vandt sin kamp over Lin Yu Hsien fra 
Taiwan med 21-10, 21-12. I mixed double er topseedede Joachim Fischer og 
Christinna Pedersen samt Mads Kolding og Kamilla Rytter Juhl klar til 
kvartfinalerne med sikre sejre i to sæt. 
</p><p><b>Fodbold:</b> Sami Khedira forlader Real Madrid efter denne sæson, siger den 
tyske verdensmester til Kicker. Med indkøbet af Toni Kroos er det blevet til 
begrænset spilletid for Khedira, der vil bringe nyt liv til sin karriere og 
udvikle sig, siger tyskeren, der kom til Real Madrid sammen med Mesut Özil i 
2010 og siden har spillet 150 kampe, vundet Champions League, et spansk 
mesterskab og to pokaltitler. 
</p><p><b>Fodbold:</b> 21 indkasserede mål i 30 kampe gør Southampton til Premier 
Leagues bedste defensiv i indeværende sæson, men klubben må resten af 
sæsonen klare sig uden den 201 cm høje målmand Fraser Forster, der pådrog 
sig en alvorlig knæskade i lørdags mod Burnley. Forster erstattes af 
38-årige Kelvin Davies, der i lørdags kom ind til sin første kamp i mere end 
et år. Southampton har udlejet den polske målmand Artur Boruc til 
Bournemouth, der er tophold i den næstbedste række. 
</p><p><b>Tennis:</b> Caroline Wozniackis kamp i anden runde af Miami Open mod 
amerikaneren Madison Brengle spilles på Grandstand, der er anlæggets 
næststørste bane. Wozniacki spiller tredje kamp på dagens program, der 
starter kl. 16.50 dansk tid. 
</p><p><b>Fodbold:</b> Klubberne i Premier League kan for første gang siden 1999 
levere et samlet overskud på driften. Tv-aftalen er så lukrativ, at de 20 
klubber i sæsonen 2013/2014 endte med et samlet overskud på 1,9 milliarder 
kroner efter der har været underskud i de seneste 15 år. En ny tv-aftale for 
perioden 2016-2019 er endnu mere indbringende og vil give klubbern 51,7 
milliarder kroner. 
</p><p><b class="ext-link">Formel 1:</b><a class="embeddedlink" href="http://politiken.dk/sport/formel1/ECE2604292/alonso-bestaar-laegetjekket-og-er-atter-koereklar/">Fernando Alonso er erklæret køreklar 
til grand prixet i Malaysia.</a> Dermed er Kevin Magnussen tilbage i 
rollen som McLarens reservekører. 
</p><p><b>Håndbold:</b> Anders Eggert blev topscorer med 11 mål og Lasse Svan 
Hansen scorede 7 gange, da Flensburg-Handewitt i aftes vandt 34-26 over 
Göppingen i Bundesligaen. Også Henrik Toft Hansen var mest scorende med 5 
mål og Hans Lindberg scorde 2 gange for HSV Hamburg, der vandt 28-23 over 
bundholdet Bietigheim. Rhein-Neckar Löwen med Nicklas Landin deler 
førstepladsen med THW Kiel efter en udesejr på 39-28 over Lemgo. Uwe 
Gensheimer scorede 13 mål for vinderne, Kasper Nielsen 1 mål for taberne. 
</p><p class=" bl-elem"><b>Golf: </b>Med 41 procent af stemmerne blev Nanna Koerstz Madsen vinder af 
Månedens Slag på kvindernes europæiske tour i februar. Vinderslaget var 
andetslaget fra roughen ind til 18. hul af New Zealand Open, hvor danskeren 
sluttede på en delt 3.-plads. Nanna Koerstz Madsen, Nichole Broch Larsen, 
Malene Jørgensen, Daisy Nielsen og Emily Kristine Pedersen deltager i denne 
uge i LET-turneringen i Agadir, Marokko. 
</p>	
</div>
</div></body></html>
