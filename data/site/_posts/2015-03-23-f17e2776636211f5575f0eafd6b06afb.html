---
layout:     post
title: 	    "»Løbet er ikke kørt for langtidsledige over 50 år«"
post_author:	    
post_date:	    Mon, 23 Mar 2015 10:05:28 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2599773/loebet-er-ikke-koert-for-langtidsledige-over-50-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er blevet lettere for langtidsledige over 50 år at finde tilbage i job. 
For 20 år siden var det markant sværere for langtidsledige over 50 år at 
komme i arbejde igen end for de yngre langtidsledige. 
</p><p>
»Løbet er ikke kørt for langtidsledige over 50 år, som der var en tendens til 
for et par årtier siden«, siger chefanalytiker Mie Dalskov Pihl fra 
Arbejderbevægelsens Erhvervsråd, der har kortlagt de langtidslediges skæbne 
på arbejdsmarkedet fra 1994 til 2012. 
</p><p>
»De ældre langtidsledige har fortsat sværere ved at finde beskæftigelse end 
yngre langtidsledige, men forskellen mellem ældre langtidsledige og yngre er 
mindsket betydeligt«, forklarer hun. 
</p><h3>
Arbejdsgivere anerkender kvaliteten af de ældre 
</h3><p>
I 1995 var der tre gange flere langtidsledige under 50 år, som fandt arbejde, 
end blandt de plus 50-årige. De seneste tal viser, at der var 1,5 gange 
flere langtidsledige under 50 år, der kom i arbejde, end de ældre. 
Arbejderbevægelsens Erhvervsråd ser en sammenhæng med et ændret syn på 
ældre. 
</p><p>
»Der er en tendens til, at arbejdsgiverne anerkender kvaliteten af at have 
medarbejdere over 50 år. De har en erfaring, som bliver tillagt større og 
større betydning«, siger Mie Dalskov Pihl. 
</p><div class="art-fakta article-box">
<h4 class=""/><p>Langtidsledig</p><p>Definition</p>
<p class="fakta-body" data-buildingblock="embedded_factboxlink">
Langtidsledige er dem, der har været ledige i mindst 80 procent af det seneste 
år, det vil sige cirka 9,6 måneder i løbet af 12 måneder.
</p>
</div><p/><p>
De langtidslediges chance for at komme i job hænger dog tæt sammen med, 
hvilken form samfundets økonomi er i. I 2008-09 faldt den samlede 
beskæftigelse i Danmark med over 120.000 personer, og samtidig faldt andelen 
af langtidsledige, der kom i job, med over 10 procentpoint. 
</p><p>
»Chancerne for at komme i beskæftigelse svinger meget. I slutningen af 
1990’erne og i midten af 00’erne var der flere, der kom i beskæftigelse, end 
i begyndelsen af 00’erne og i 2009-10, hvor finanskrisen hærgede«, siger Mie 
Dalskov Pihl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2591143/regeringsudvalg-vil-saenke-kontanthjaelp-for-at-give-ledige-gulerod-til-30-kroner/">Regeringsudvalg vil sænke 
kontanthjælp for at give ledige gulerod til 30 kroner</a></p><p>
I 2007-08 var der omkring 5 arbejdsløse for hver ledig stilling, der var slået 
op i den officielle jobportal Jobnet. Nu er der 14 arbejdsløse per stilling. 
</p><p>
»Når der er markant flere arbejdsløse per ledig stilling, er konkurrencen om 
jobbene selvsagt hårdere. Selv om arbejdsløsheden i øjeblikket er omtrent 
den samme som i 2006, er der markant færre ledige stillinger i dag end i 
2006, så derfor står de langtidsledige alligevel med et vanskeligere 
arbejdsmarked end før krisen«, siger Mie Dalskov Pihl, der heller ikke i 
sine tal kan finde belæg for, at en stramning af reglerne kan få flere 
langtidsledige i job. 
</p><p>
»Økonomiske sanktioner og stramning af rådighedsregler vil formentlig ikke få 
flere langtidsledige - ældre som unge - i job. Det er skabelsen af 
jobåbninger, som vil gøre indhug i køen af langtidsledige«, siger Mie 
Dalskov Pihl. 
</p><h3>
Jobcentrene opgiver ikke længere de ældre 
</h3><p>
En arbejdsmarkedsforsker peger på, at jobcentrene behandler de ældre 
langtidsledige bedre end for bare få år. 
</p><div class="art-quote article-box">
<p class="quote"/>
<blockquote>
<p class="quote-txt">
Det er efterhånden blevet anerkendt, at ældre har en god arbejdsmoral, har 
erfaring og møder stabilt
</p>
<p class="sender">
Olav Felbo,<br/>
Ældre Sagen 
</p>
</blockquote>
</div><p/><p>
»I Jobcentrene har man tidligere ikke gjort så meget for folk i 50’erne, der 
var ramt af langtidsarbejdsløshed. Der har været beskyttelsesregler for 
ældre, som for eksempel ikke havde samme rådighedsregler som yngre. Det 
gjaldt om at nå frem til efterlønsalderen på 60 år, men med de reformer, som 
er gennemført, er de regler væk, så derfor bliver der også gjort en indsats 
for få ældre langtidsledige i job«, siger professor Henning Jørgensen, 
Aalborg Universitet, der peger på, at det fortsat er konjunkturerne i 
samfundet, som er vigtigste faktor for langtidslediges i job. 
</p><p>
»Men der er også sket en holdningsændring til ældre. Arbejdsgiverne smider 
ikke længere automatisk ansøgninger fra folk over 55 år ud. De ældre er 
stabile og har erfaring, som efterhånden bliver værdsat. Der sker også en 
aldring af befolkningen, så der bliver behov for de ældre«, siger Henning 
Jørgensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2571284/to-fyrede-faar-ny-chance-for-at-bevise-aldersdiskrimination/">To fyrede får ny chance for at 
bevise aldersdiskrimination </a></p><p>
I interesseorganisationen Ældre Sagen ser man de ældre langtidslediges 
forbedrede chancer som et spejlbillede på, at holdningen til ældre på 
arbejdsmarkedet er under forandring. 
</p><p>
»Det er efterhånden blevet anerkendt, at ældre har en god arbejdsmoral, har 
erfaring og møder stabilt. Vi er sunde højere op i alderen, så nedslidningen 
sætter senere ind. Der sker også en ændring af arbejdsstyrkens sammensætning 
i retning af højere uddannelse. Der er en tendens til, at bedre uddannede 
arbejder længere«, siger chefkonsulent Olav Felbo og tilføjer:
</p><p>
»Det er også positivt, fordi det netop understreger, at seniorer kan og vil 
bidrage i længere tid og dermed også er med til at sikre muligheden for 
velfærdssamfundets opretholdelse i fremtiden«. 
</p><p class=" bl-elem">
De seneste tal fra jobindsats.dk viser, at der var lidt under 40.000 
langtidsledige i slutningen af 2014, når der korrigeret for sæsonudsving. Af 
dem var omkring 11.000 over 50 år. 
</p>	
</div>
</div></body></html>
