---
layout:     post
title: 	    "Borgerservice har nu kontakt til alle danskere i Nepal"
post_author:	    
post_date:	    Sat, 02 May 2015 18:57:36 +0200
post_site:	    politiken.dk 
post_link:	    http://politiken.dk/udland/ECE2652206/borgerservice-har-nu-kontakt-til-alle-danskere-i-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En uge efter et kraftigt jordskælv ramte Nepal, har Udenrigsministeriets 
Borgerservice nu fået kontakt med den sidste person på listen over danskere, 
man ved opholder sig i landet. 
</p><p>
Det fortæller Ole Egberg Mikkelsen, chef for Udenrigsministeriets 
Borgerservice til Ritzau. 
</p><p>
»Her til formiddag fik vores ambassade i Kathmandu kontakt til den sidste 
dansker på listen, og dermed er vi færdig med listen over alle dem, vi har 
kendskab til«, siger han 
</p><h3>
Én dansker på hospitalet
</h3><p>
Man kan dog ikke helt udelukke, at der kan være flere danskere i landet. 
</p><p>
»I og med, at der er gået en uge, anser jeg det for mindre sandsynligt. Men på 
nuværende tidspunkt kan vi ikke helt udelukke det«, siger han. 
</p><p>
Ud af de cirka 550 danskere, der stod på Udenrigsministeriets liste, har man 
kun været i kontakt med en, som har været indlagt på hospitalet. 
</p><p>
»Vi har ikke meldinger om, at der skulle være nogen blandt danskerne, der er 
kommet alvorligt til skade. Men jeg har ikke nærmere oplysninger om, den 
indlagte dansker var alvorligt såret«, siger Ole Egberg Mikkelsen. 
</p><p><b class="ext-link">DAGBOG FRA NEPAL</b><a class="embeddedlink" href="http://politiken.dk/udland/ECE2651865/dagbog-fra-nepal-jeg-kan-stadig-maerke-jorden-bevaege-sig/">Jeg kan stadig mærke jorden 
bevæge sig </a></p><p>
Langt de fleste danskere, Udenrigsministeriet har været i kontakt med, har nu 
kontakt med deres rejseforsikringsselskaber eller den alarmcentral, som er 
tilknyttet selskaberne. 
</p><p>
Derfor er det i denne fase primært den enkelte dansker og dennes 
forsikringsselskab, der står for det fornødne i forhold til at få danskerne 
hjem igen. 
</p><p>
»Vi startede for en uge siden med omkring 550 navne på danskere, som enten vi 
eller de pårørende savnede kontakt til. Det har været et stort puslespil, 
hvor vi har indsamlet oplysninger på forskellige måder«, siger Ole Egberg 
Mikkelsen. 
</p><p class=" bl-elem">
»Men efterhånden som vi har arbejdet os gennem de her lister både i København 
og på ambassaden i Kathmandu, har vi kunnet stryge navnene«. 
</p>	
</div>

</div></body></html>
