---
layout:     post
title: 	    " Snart kan du bruge Facebook uden tastatur eller mus"
post_author:	    
post_date:	    Sun, 05 Apr 2015 19:24:02 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2613993/snart-kan-du-bruge-facebook-uden-tastatur-eller-mus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I fremtiden bliver Facebook meget mere social på en ret virkelighedsnær måde. 
Det afslørede firmaet forleden i forbindelse med sin udviklerkonference F8 i 
San Francisco. 
</p><p>
Når Facebook bliver mere virkelighedsnær, skyldes det, at virksomheden har 
købt Oculus, der står bag virtual reality-brillen Oculus Rift. 
</p><p>
Brillen kan genskabe en kunstig virkelighed foran dine øjne på en måde, som 
man tror, er løgn, første gang man prøver det. Facebook valgte at 
demonstrere det på F8 ved at vise en række videoer for deltagerne, der fik 
lov at prøve brillen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/digitaltguider/ECE2277021/her-er-fem-ting-du-ikke-boer-laegge-paa-facebook/">Her er fem ting, du ikke bør 
lægge på Facebook</a></p><p>
Ideen er, at man inden for de kommende år skal kunne være social på Facebook 
helt uden at bruge et tastatur eller en mus. Eller en skærm for den sags 
skyld. Man vil i stedet kunne bevæge sig rundt i ens Facebook-feed, som om 
det var en tredimensionel verden, og på sigt vil man også kunne udforske 
sine venners facebookopdateringer, videoer og billeder i tre virtuelle 
dimensioner. 
</p><p class=" bl-elem">
Det er på nuværende tidspunkt stadig svært at forestille sig, hvordan det 
kommer til at virke, men det lader til, at Mark Zuckerberg og hans hold har 
store planer. 
</p>	
</div>

</div></body></html>
