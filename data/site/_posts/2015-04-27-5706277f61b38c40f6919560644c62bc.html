---
layout:     post
title: 	    "Hormonforstyrrende stoffer øger risikoen for abort "
post_author:	    
post_date:	    Mon, 27 Apr 2015 09:25:24 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2642113/hormonforstyrrende-stoffer-oeger-risikoen-for-abort/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En undersøgelse fra Syddansk Universitet lavet blandt gravide kvinder viser, 
at de hormonforstyrrende kemikalier, kaldet fluorstoffer, kan give øget 
risiko for spontan abort. 
</p><p>
Undersøgelsen fandt, at de kvinder, der havde oplevet at abortere spontant, 
havde markant højere niveauer af fluorstoffer i blodet end de øvrige gravide 
kvinder, der indgik i undersøgelsen. 
</p><p>
Det drejer sig især om de to stoffer PFNA og PFDA, der begge er såkaldte 
perfluorede kemikalier, der betegnes som hormonforstyrrende. Fluorstoffer 
bruges til overfladebehandling, fordi de er vand- og sumdsafvisende, og er 
at finde i mange forskellige typer produkter, både tøj, møbler, teflon og 
pap og papiremballage. 
</p><h3>
Blodprøver viste høje niveauer 
</h3><p>
Undersøgelsen er lavet baggrund af blodprøver taget fra 392 kvinder i Odense, 
der var gravide i tiende uge. Forskerne undersøgte blodprøverne og inddelte 
dem i grupper efter, hvor høj koncentration af fluorstoffer, man havde 
fundet. 
</p><p>
Forskerne kunne se, at blandt de kvinder, der havde aborteret spontant, var 
der klart flest i den gruppe, der havde det højeste niveau af fluorstoffer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2576043/hormonforstyrrende-stoffer-er-overalt/">Hormonforstyrrende stoffer er 
overalt</a></p><p>
Resultatet kom meget bag på professor i miljømedicin på Syddansk Universitet 
Tina Kold Jensen, der står bag undersøgelsen. 
</p><p>
»Vi var meget overraskede. De højest eksponerede havde helt op til 16 gange 
øget risiko for at abortere. Vi havde slet ikke regnet med, at resultatet 
ville være så markant. Men det er her også et område, vi generelt ved alt 
for lidt om«, siger Tina Kold Jensen. 
</p><h3>
De nye stoffer er værst 
</h3><p>
Undersøgelsen viste desuden, at der kun var øget risiko for abort kun blandt 
de kvinder, der var udsat for nye fluorstoffer, de såkaldte PFAS-stoffer. 
PFAS-stofferne er den nyeste generation af fluorerede stoffer, der erstatter 
den tidligere type fluorstoffer, PFOA. 
</p><p>
PFOA-stoffer udfases fordi de af EU karakteres som ’meget problematiske’ på 
grund af den hormonforstyrrende virkning. Fælles for fluorstofferne er, at 
de ophobes i kroppen og bliver der i op til seks år. 
</p><p>
Ifølge Tina Kold Jensen er det meget begrænset, hvor meget man ved om de nye 
PFAS-stoffer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/ECE2575762/grafik-saadan-paavirker-hormonforstyrrende-stoffer-din-krop/">Grafik: Sådan påvirker 
hormonforstyrrende stoffer din krop</a></p><p>
»Vi har længe været bekymrede over de gamle fluorstoffer, og nu er der også 
grund til at være bekymret for de nye, som vi slet ikke ved nok om endnu«, 
siger Tina Kold Jensen. 
</p><p>
Hun mener at opdagelsen af sammenhængen mellem stofferne og abort kalder på 
mere forskning. 
</p><p>
»Resultaterne af vores undersøgelse giver grund til at undersøge de her 
stoffer nærmer. Denne såvel som andre undersøgelser tyder på, at stofferne 
kan skade mennesker og fostre«, siger Tina Kold Jensen. 
</p><p>
I undersøgelsen har man også testet for blandt andet de hormonforstyrrende 
ftalater, men kun fluorstoffer gav et udsving. 
</p><h3>
Ministeren vil speede op
</h3><p>
Miljøminister Kirsten Brosbøl (S) kalder forskernes fund for bekymrende, og 
har bedt Miljøstyrelsen om at undersøge resultaterne fra Odense nærmere. Det 
skriver Fyens Stiftstidende. 
</p><p>
»Mit klare mål er, at vi skal have mindre skadelig kemi i vores hverdag«, 
siger Kirsten Brosbøl til Fyens Stiftstidende.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2287278/saadan-undgaar-du-hormonforstyrrende-stoffer/">Sådan undgår du 
hormonforstyrrende stoffer</a></p><p>
Indsatsen skal dog ske i EU-regi, skriver Fyens Stiftstidende. Miljøministeren 
er dog ikke tilfreds med tempoet
</p><p class=" bl-elem">
»Der skal speedes op«, siger Kirsten Brosbøl til Fyens Stiftstidende.
</p>	
</div>

</div></body></html>
