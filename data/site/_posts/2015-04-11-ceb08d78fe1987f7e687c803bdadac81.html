---
layout:     post
title: 	    "Wroouum: Svært at få opfyldt bildrømmen på rejse til USA"
post_author:	    
post_date:	    Sat, 11 Apr 2015 14:39:07 +0200
post_site:	    politiken.dk 
post_link:	    http://politiken.dk/rejser/nyheder/bilferie/ECE2596341/wroouum-svaert-at-faa-opfyldt-bildroemmen-paa-rejse-til-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lej en Ford Mustang i USA</h4>
<div class="fakta-body" data-buildingblock="embedded_factboxlink">
<p>
I de fleste tilfælde kan man ikke være sikker på at få en bestemt model, når 
man lejer bil. 
</p><p>
Alle priser er for en uges leje i perioden 11.-18. maj: 
</p><ul><li>Avis, Orlando, Florida: Hjemmesiden viser en Ford Mustang Convertible som eksempel 
på bilstørrelsen. Pris: 2.377 kroner. </li><li>Sixt, Orlando, Florida: Hjemmesiden viser billede af en Ford Mustang, men der står, 
at det også kan blive en Chevrolet Camaro. Pris: 2.584 kroner. </li><li class=" bl-elem">Hertz, Los Angeles, Californien: Her kan Hertz garantere, at man også får 
den Ford Mustang, man ser på hjemmesiden. Men så er prisen også 
højere: 3.941 kroner. </li></ul><p class=" bl-elem"/>
</div>
</div><p>
En bil er ikke altid bare en bil. 
</p><p>
Det kan godt være, at en turist vil være helt sikker på at få udleveret en 
ganske bestemt bilmodel fra udlejningsselskabet, men det er umuligt at få en 
garanti for, at bilen rent faktisk er f.eks. en Ford Mustang Convertible, 
selv om det er den bil, der optræder på udlejningsselskabets hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2591508/tjek-afsloerer-kolossale-prisforskelle-paa-billeje-i-sydeuropa/">Tjek afslører kolossale 
prisforskelle på billeje i Sydeuropa</a></p><p>
Og det er præcis sådan en Ford Mustang, Thomas Theill Hansen fra Odense håber 
at kunne leje, når han til maj skal til Orlando i Florida. Det er en 
arbejdsrelateret tur, men han får også et par dage på egen hånd: 
</p><p><b>Vil køre i noget ordentligt</b></p><p>
»Skal jeg ud at køre, skal det være i noget ordentligt. Der er ikke noget ved 
at køre i en lille Chevrolet Spark. Hvis jeg skal ud at køre i en Ford 
Mustang herhjemme, koster det nok en mindre bondegård. Det er nok nemmere at 
komme til ovre i USA«, siger Thomas Theill Hansen. 
</p><p>
Han har tænkt en del over valget af bil: 
</p><p>
»En Mustang er jo en klassisk og flot bil, så det er oplagt, at det skal være 
den. Jeg var i Los Angeles sidste år, og der kunne jeg se, at der går rigtig 
mange af dem. Nu vil jeg gerne prøve at køre én selv«, siger han. 
</p><p>
Thomas Theill Hansen har ikke turen helt på plads endnu, så han har ikke 
booket bil, men han går nok til et af de større udlejningsselskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2431508/faa-fribillet-til-en-fed-koeretur-gennem-europa/">Få fribillet til en fed 
køretur gennem Europa</a></p><p>
Politiken har hjulpet ham med at finde frem til en udlejnings-Mustang. Det har 
bare ikke været muligt at finde et firma i Orlando, der vil garantere, at 
man rent faktisk får den Ford Mustang, der er så flotte billeder af på 
hjemmesiderne. 
</p><h3>
Løfterne holder ikke 
</h3><p>
Der er flere firmaer, der på deres hjemmeside lover, at de kun udlejer Ford 
Mustang, men når man klikker videre, kommer man til det sædvanlige udvalg af 
diverse familiebiler. 
</p><p>
Og når man så finder frem til en Ford Mustang til udlejning, står der typisk 
et par ord efter bilnavnet: »... or similar«. Altså »... eller lignende«. De 
ord dækker over, at man også kan være udstyret med cabrioletmodeller fra 
Toyota eller Chrysler. For en bilentusiast vil det være en sølle erstatning 
for en Ford Mustang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2309810/lej-feriebilen-i-udlandet-og-spar-penge/">Lej feriebilen i udlandet og 
spar penge</a></p><p>
Udlejningsselskabet Avis forklarer, at det ikke er muligt at love kunden, at 
han får en bestemt bilmodel: 
</p><p>
»Hvis vi har lovet dig, at du får en Ford Mustang, og den så kører ind i et 
vejtræ dagen før, er det ikke sikkert, at vi kan give dig lige den model. 
Derfor er vi nødt til at tage det forbehold, at du måske får en anden 
bilmodel«, siger Kasper Gjedsted, administrerende direktør for Avis i 
Danmark. 
</p><p><b>Dyrere biler i specielle programmer</b></p><p>
Men det er muligt at leje bil på en måde, så man er garanteret en helt 
specifik bilmodel. 
</p><p>
De fleste store biludlejningsselskaber har den slags specialprogrammer, hvor 
bilerne er noget dyrere at leje end i de normale tilbud. 
</p><p>
»Det er der to årsager til: Det er meget dyre biler, og de holder stille 
rigtig længe. Vi er nødt til at tage dem ind flere dage, inden de skal ud 
til næste kunde. Vi skal være helt sikre på, at den bestemte bil er til 
rådighed. Her har vi jo lovet dig, at du får en helt specifik model«, siger 
Kasper Gjedsted. 
</p><p>
Omtrent samme svar får Politiken, da vi sender en mail til kundeservice hos 
Avis i Orlando, Florida. 
</p><p>
»Kunden kan ved reservationen gøre opmærksom på sit særlige ønske med hensyn 
til bilmodel, og så vil personalet ved skranken gøre alt, hvad de kan for at 
opfylde ønsket«, lyder det i mailen fra Florida. 
</p><p class=" bl-elem">
I USA er det ofte europæiske luksusbiler fra BMW og Mercedes, der lejes ud på 
denne måde. Eller det kan være de dyreste versioner af f.eks. Ford Mustang 
og Chevrolet Camaro med de største V8-motorer, mens de normale 
udlejningsbiler kører med mindre motorkraft. 
</p>	
</div>

</div></body></html>
