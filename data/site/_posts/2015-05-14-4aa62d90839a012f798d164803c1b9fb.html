---
layout:     post
title: 	    "Alternativets integrationsordfører: »Jeg tager afstand fra mig selv«"
post_author:	    
post_date:	    Thu, 14 May 2015 12:36:18 +0200
post_site:	    politiken.dk 
post_link:	    http://politiken.dk/indland/politik/ECE2669313/alternativets-integrationsordfoerer-jeg-tager-afstand-fra-mig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg må bare sige, at jeg tager afstand fra mig selv«. 
</p><p>
Sådan starter Alternativets integrationsordfører og folketingskandidat, Uzma 
Ahmed, en <a href="http://alternativet.dk/uzma-ahmed-jeg-tager-afstand-fra-mig-selv/" target="_blank">pressemeddelelse</a>, 
hvor hun understreger, at det var udtryk for hendes personlige holdning, da 
hun til Politiken i går sagde: 
</p><p>
»Hvis man ikke gider at lære dansk eller ikke går ind for ligestilling, så 
skal vedkommende sendes tilbage til sit hjemland. Man kan simpelthen ikke 
være her«. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/politik/ECE2664812/alternativet-hjemsend-de-indvandrere-der-ikke-vil-danmark/">Alternativet: Hjemsend de 
indvandrere, der ikke vil Danmark </a></p><p>
Udmeldingen gik af som en bombe på de sociale medier, hvor flere brugere og 
politikere med vantro spurgte, om det <i>virkelig</i> var Alternativets 
politik. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg var holdt tilbage af tanken om, at jeg ville komme til at provokere, ved 
at tale om det som er svært
</p>
<p class="sender">
Uzma Ahmed, integrationsordfører 
</p>
</blockquote>
</div><p>
Blandt andet SF's Özlem Cekic, der på Twitter skrev: »Er dét det inkluderende 
samfund, Alternativet snakker om! Hvor er det skuffende at tale hadet efter 
munden«. </p><p>
Derfra gik der ikke lang tid før Alternativets politiske leder, Uffe Elbæk, 
måtte understrege, at Uzma Ahmed havde taget fejl; Alternativet ønsker ikke 
at sende nogen hjem, skrev han og henviste til partiets nye 
integrationsudspil <a href="http://uzma.dk/wp/wp-content/uploads/2015/05/Alternativets-Integrationsudspil4.pdf" target="_blank">'Et 
nyt vi'</a>, hvori der ikke står noget om hjemsendelse. 
</p><div class="art-io-other">
<p>
</p><blockquote class="twitter-tweet" lang="da"><p lang="da" dir="ltr">Lad os lige 
slå fast: Vi ønsker ikke en strammer-kurs overfor udlændinge. Tværtimod! Læs 
udspillet her:&amp;#10;<a href="http://t.co/BchlORVATO">http://t.co/BchlORVATO</a></p>— Alternativet 
(@alternativet_) <a href="https://twitter.com/alternativet_/status/598580482243166208">13. maj 
2015</a></blockquote>

<p>

</p>
</div><p/><h3>
Elbæk: Glad for Uzmas afstandstagen 
</h3><p>
Uzma Ahmed ønsker i dag ikke at kommentere på historien. Men henviser til 
partiets pressemeddelelse, hvor der står: 
</p><p>
»Når jeg så markant tager afstand fra mig selv, så skyldes det, at udspillet 
handler om at skabe et rummeligt og mangfoldigt Danmark, og så handler det 
om at tage afstand fra de seneste 15 års strammerkurs. Jeg fik givet indtryk 
af det stik modsatte, og derfor skylder jeg en uforbeholden undskyldning. 
Jeg beklager virkelig al virakken«. 
</p><p>
Modsat Uzmas udmelding om hjemsendelse, kan Uffe Elbæk godt bakke op om Uzmas 
afstandtagen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal trække 
Elbæk og Alternativet i Folketinget</a></p><p>
»Jeg er faktisk enormt stolt over udspillet og havde da håbet, at det ville 
give anledning til en diskussion, og det skal jeg da så sandelig sige, er 
blevet tilfældet. Men det skal jo ikke forvirre om Alternativets retning, så 
derfor er jeg glad for, at Uzma nu melder så klart ud«, skriver han i 
pressemeddelelsen. 
</p><p>
Det har ikke været muligt at få en kommentar fra Uffe Elbæk. 
</p><h3>
Uzma: Jeg ville komme til at provokere 
</h3><p>
Det er ikke første gang, Uzma Ahmed er gået på de sociale medier efter at være 
interviewet om Alternativets integrationsudspil. 
</p><div class="art-fakta article-box">
<h4 class="">
UZMA AHMED ANDRESEN </h4>
<div class="fakta-body" data-buildingblock="embedded_factboxlink">
<p><b>Ordførerskaber</b> hos Alternativet: Folkeskole-, ligeværdigheds- og 
boligordfører
</p><p><b>Uddannet </b>translatør/tolk i engelsk og talskvinde for kvindenetværket 
Hennah.dk. 
</p><p><b>Holder foredrag om etnisk ligestilling</b> og integration og har produceret 
flere dokumentarfilm om kvindeliv i Danmark, diskrimination og medborgerskab.
</p><p><b>Finder sin politiske inspiration</b> »ved at følge partiet Feministisk 
Initiativ, gennem min veninde Simone, der arbejder med organisering gennem 
Global Platform i Nairobi, ved at besøge min fætter, som arbejder på en 
skadestue i Pakistan... Mange steder«.
</p><p><b>Familien fylder meget</b> i Uzma Ahmed liv, og så finder hun ro i naturen, 
kunsten, og musikken. 
</p><p><b>Hendes mærkesag</b> er ligeværdighed i samfundet:
</p><p class=" bl-elem"><i class=" bl-elem">Kilde: Interview til Politiken </i></p>
</div>
</div><p>
Til avisen <a href="http://www.information.dk/532815" target="_blank">Information</a> 
kunne Uzma Ahmed nemlig ikke give journalisten et klart svar på, hvad der 
ville ske med de indvandrere, der ikke vil integreres i Danmark. </p><p>
Efterfølgende skrev Uzma Ahmed på sin facebookprofil, at Alternativets udspil 
godt kan »opfattes som det mest højredrejede nogensinde i dansk politik, 
hvis det ikke bliver foldet ordentligt ud«. 
</p><p>
Derfor havde hun holdt sig tilbage: 
</p><p class=" bl-elem">
»Da jeg talte med journalisten, havde jeg ikke modet til gå hele vejen. Jeg 
var bange for, at jeg skulle komme til at blive misforstået, eller at støde 
nogen. Jeg var holdt tilbage af tanken om, at jeg ville komme til at 
provokere, ved at tale om det som er svært. Derfor talte jeg ikke klart. Det 
var volapyk, det jeg havde sagt«, skriver hun på Facebook. 
</p>	
</div>

</div></body></html>
