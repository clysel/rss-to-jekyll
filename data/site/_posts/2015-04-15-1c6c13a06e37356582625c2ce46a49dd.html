---
layout:     post
title: 	    "Derfor taler USA stadig om Lincoln 150 år efter hans død"
post_author:	    
post_date:	    Wed, 15 Apr 2015 19:25:09 +0200
post_site:	    politiken.dk 
post_link:	    http://politiken.dk/udland/ECE2628457/derfor-taler-usa-stadig-om-lincoln-150-aar-efter-hans-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For 150 år siden var USA i chok. Kalderen skrev 15. april 1865, og aftenen 
forinden var landets præsident blevet skudt under en teatertur med sin kone. 
Nu lød meldingen, at præsidenten var død. 
</p><p>
Da Abraham Lincoln voksede op, var han fattig. Han kæmpede for at lære og for 
det, han mente, var rigtigt, og det gjorde ham til en af USA's største 
præsidenter. Han var præsident under borgerkrigen 1861-1865, og han var 
ansvarlig for slaveriets ophævelse. Men en aften sluttede hans liv på 
tragisk vis. 
</p><p><b class="ext-link">OVERSIGT</b><a class="embeddedlink" href="http://politiken.dk/udland/ECE2629323/de-fire-praesidentmord/">De fire præsidentmord</a></p><p>
»Udover dem, der var med til at grundlægge USA og gøre det til en nation, er 
Lincoln den person, der har haft størst betydning for landet. Det er svært 
at overvurdere hans betydning«, siger Mette Nøhr Claushøj, der er ekspert i 
amerikanske forhold og tidligere ekstern lektor på Københavns Universitet. 
</p><p>
»Det var Lincoln, der sørgede for, at landet hang sammen, da det var ved at gå 
i opløsning. Han nægtede at lade nogle af staterne trække sig og melde sig 
ud af fællesskabet. Hvis det ikke havde været for ham, er det tvivlsomt, om 
der havde været et USA i dag«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Civil_War__Presiden_928428y.jpg" alt="" border="0"/><span class="caption"><span class="f-img-caption">ÅRSDAG. 
</span>I dag er det 150 år siden, den amerikanske præsident Abraham Lincoln blev skudt og dræbt i Fords Teater i Washington D.C.</span></span></p><p>
Her er et portræt af en mand, der startede på bunden, men endte på toppen - 
ikke kun fysisk med sine 1,93 centimeter og sin høje hat, men også symbolsk 
i amerikansk historie. 
</p><h3>
Ambitionen var en motor 
</h3><p>
Lincoln blev født under fattige kår i en lille et-værelses bjælkehytte i 
Hardin County i Kentucky. Da han var ni år gammel, døde hans mor af sygdom, 
og det tog hårdt på den unge Lincoln, der ligeså stille voksede fra sin far. 
Han hadede desuden det hårde arbejde, som blev påtvunget ham i en meget ung 
alder. 
</p><div class="art-quote article-box">
<p class="quote"/>
<blockquote>
<p class="quote-txt">
Samtlige præsidenter, jeg har talt med eller hørt om, har identificeret sig 
med Lincoln
</p>
<p class="sender">
Harold Hitzer, historisk konsulent på filmen 'Lincoln' 
</p>
</blockquote>
</div><p/><p>
Siden Lincoln var ung, kæmpede han for at lære, og naboer erindrede, hvordan 
han ofte vandrede flere kilometer for at låne bøger og tilfredsstille sin 
iver efter læsestof og viden. Under hans karriere som advokat sagde hans 
partner: »Hans ambition var en lille motor, der ikke kendte til hvile«, 
fremgår det af hjemmesiden <a href="https://www.whitehouse.gov/1600/presidents/abrahamlincoln">whitehouse.gov</a>. </p><p>
Lincolns familie blev i 1817 tvunget til at flytte til Perry County i Indiana. 
Herfra flyttede de til Illinois, hvor Lincoln, trods en begrænset 
skolebaggrund, drev en landhandel i byen New Salem. Han studerede samtidig 
jura, og i 1837 begyndte han en karriere som advokat i Springfield i 
Illinois. 
</p><p>
Ved at omgås med lokalbefolkningen via sit arbejde i landhandlen udviklede 
Lincoln stærke sociale færdigheder og et talent for historiefortælling. Det 
gjorde ham populær blandt de lokale, og da Black Hawk-krigen brød ud i 1832, 
udpegede de frivillige Lincoln som deres leder. Herefter begyndte Lincoln 
sin politiske karriere og blev valgt til Illinois parlament i 1834 som 
medlem af Whigpartiet. Her begyndte hans modstand mod slaveri, og hans 
vision om at stoppe det tog form. 
</p><h3>
Alle vil sammenlignes med Lincoln 
</h3><p>
Det har siden gjort ham til en slags martyr og en af USA's største 
præsidenter, som den nuværende præsident Barack Obama også gerne vil 
associeres med. 
</p><div class="art-fakta article-box">
<h4 class="">
Fem kendte citater</h4>
<h5>
Lincoln var kendt for sine talegaver, og mange af hans ord lever endnu - 
heriblandt følgende citater:</h5>
<div class="fakta-body" data-buildingblock="embedded_factboxlink">
<ul><li>Ingen mand har tilstrækkelig hukommelse til at være en god løgner. </li><li>Det er bedre at tie stille og blive regnet for et fjols end at åbne 
munden og fjerne al tvivl. </li><li>Hvor mange ben har en hund, hvis man kalder halen for et ben? Fire. At kalde halen 
for et ben gør den ikke til et ben. </li><li>Når jeg hører én argumentere for slaveri, får jeg en stærk 
tilskyndelse til at se det afprøvet på ham personligt. </li><li class=" bl-elem">Næsten alle mænd kan tåle modgang, men skal man virkelig teste 
en mands karakter, så skal man give ham magt. </li></ul><p class=" bl-elem"><i class=" bl-elem">Kilde: Ritzau </i></p>
</div>
</div><p/><p>
»Obama har flere gange henvist til Lincoln, fordi han gerne vil sammenlignes 
med ham. De kædes begge sammen med Illinois, hvor deres politiske karrierer 
begyndte. Noget, der især er interessant for Obama, er, at Lincoln heller 
ikke havde så meget politisk erfaring, men alligevel blev en af de største. 
At han ikke havde erfaring nok, var en af de farligste anklager for Obama i 
begyndelsen«, siger Mette Nøhr Claushøj. 
</p><p>
Og Obama er ikke den eneste præsident, der gerne vil sættes i forbindelse med 
Lincoln. 
</p><p>
»Samtlige præsidenter, jeg har talt med eller hørt om, har identificeret sig 
med Lincoln - fra Roosevelt og frem til Obama«, fortalte Harold Hitzer, 
historisk konsulent på filmen 'Lincoln', til Politiken, da filmen havde 
premiere i 2013. 
</p><p><b class="ext-link">FILMEN</b><a class="embeddedlink" href="http://politiken.dk/ibyen/guider/ECE1883574/filmaktuelle-fader-abraham-er-evigt-aktuel/">Filmaktuelle fader Abraham er evigt aktuel</a></p><p>
»Hver gang en præsident lider under voldsom kritik, sammenligner han 
uundgåeligt sig selv med Lincoln, fordi Lincoln måtte udholde så meget 
kritik, men historiebøgerne gav ham oprejsning. Jeg tror, at alle har håbet 
på at opnå det samme resultat«, sagde han. 
</p><p>
For Lincoln, der modsat Obama var medlem af det Republikanske Parti, som blev 
opbygget på resterne af Whigpartiet, var ikke populær blandt alle. Han vandt 
præsidentvalget i 1860 med kun 40 procent af de afgivne stemmer, og inden 
hans indsættelse i marts 1861 trådte syv stater ud af unionen og dannede 
Amerikas Konføderale Stater - Sydstaterne - i protest mod Lincolns politiske 
ideer om at begrænse slaveri. 
</p><p>
Det var en tilhænger af den konføderation, der senere endte med at blive 
Lincolns død. 
</p><p><b>14. april 1865</b></p><p>
Lincoln blev som 33-årig gift med Mary Todd, som han fik fire børn med, og 14. 
april 1865 var parret i Ford's Theatre. Den aften blev den sidste for en af 
tidens største lighedskæmpere. 
</p><p>
Skuespilleren John Wilkes Booth, der var tilhænger af konføderationen, som 
kæmpede for at bevare slaveriet, sneg sig ind i teatret. Han skød præsident 
Lincoln i hovedet bagfra, og næste morgen 15. april. blev Lincoln erklæret 
død i en alder af 56 år. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Lincolns_Assassinat_928187y.jpg" alt="" border="0"/><span class="caption"><span class="f-img-caption">UDSTILLING. 
</span>Den pistol, John Booth skød og dræbte Lincoln med, ligger nu udstillet på Ford Teatret i Washington, der er blevet indrettet til museum.</span></span></p><p>
Inden hans død nåede Lincoln at udrette det, han havde kæmpet for i hele sin 
politiske karriere: Han ophævede slaveriet via det 13. forfatningstillæg i 
1965. 
</p><p>
Drabet på Lincoln var et led i en større plan: Tre af USA's ledere skulle 
dræbes samtidig. Vicepræsident Andrew Johnson skulle myrdes af en anden, og 
udenrigsminister William H. Seward skulle myrdes af en tredje. Men Seward 
var syg og sengeliggende, og ham, der skulle dræbe vicepræsidenten, 
gennemførte aldrig sin plan. Lincoln var derfor den eneste, der blev myrdet. 
</p><p>
Efter attentatet på Lincoln flygtede John Wilkes Booth på hest, og 12 dage 
senere blev han indhentet på en gård i Virginia, hvor han blev skudt. 
</p><h3>
En eminent taler 
</h3><p>
At Lincoln blev dræbt kan være medvirkende til hans store betydning, vurderer 
Mette Nøhr Claushøj. 
</p><p>
»Lincoln døde kort efter, han havde opnået noget af det største, og så er det 
lettere at skabe et ikon«, siger hun. 
</p><p>
Hans storslåede eftermæle er dog også forankret i den amerikanske kultur, 
påpeger hun. USA gør mere ud af landets grundlæggere, end vi eksempelvis gør 
herhjemme. 
</p><p>
»Landet er bygget på idealer, og derfor står de politiske skikkelser, der 
repræsenterede de idelaer, centralt i amerikansk kultur og selvforståelse. 
Det er en væsentlig grund til, at Lincoln stadig bliver opfattet som vigtig. 
Det er svært at pege på hans direkte betydning i dag, men fordi han 
repræsenterer idealer som frihed og lighed, som mange amerikanere stadig 
ønsker at forbinde deres land med, er han hverken gemt eller glemt i den 
offentlige debat«, siger Mette Nøhr Claushøj. 
</p><div class="art-fakta article-box">
<h4 class="">
Ligheder mellem de to mest kendte præsidentmord</h4>
<h5>
Drabene på Abraham Lincoln og på John F. Kennedy har flere slående ligheder:</h5>
<div class="fakta-body" data-buildingblock="embedded_factboxlink">
<p>
- Begge blev valgt til Repræsentanternes Hus i 1846 og til præsident i 1860 – 
men med 100 års mellemrum. 
</p><p>
- Begge slog vicepræsidenter ved deres præsidentvalg. 
</p><p>
- Begge mistede en søn i præsidentperioden. 
</p><p>
- Begge blev skudt en fredag med konen ved siden af. 
</p><p>
- Begge blev skudt i hovedet bagfra. 
</p><p>
- Lincoln blev skudt i Fords Teater, Kennedy blev skudt i en bil af mærket 
Lincoln, der hører under Ford-koncernen. 
</p><p class=" bl-elem"><i class=" bl-elem">Kilde: Ritzau</i></p>
</div>
</div><p/><p>
Noget af det, som Lincoln især huskes for i dag, er hans taler, og deres 
styrke er også med til, at han mindes den dag i dag. 
</p><p>
»At han skrev og holdt så fantastiske taler, er også en af grundene til, at 
han står så stærkt i erindringen. Det har været med til at cementere hans 
position for eftertiden, for det gør det let for folk at forholde sig til 
hans værdier. Det, han sagde, kan stadig røre folk, selv om det er 150 år 
siden«, siger Mette Nøhr Claushøj. 
</p><p><b class="ext-link">FOTOS</b><a class="embeddedlink" href="http://politiken.dk/udland/ECE2627848/lincolns-liv-i-billeder-og-illustrationer/">Lincolns liv i billeder</a></p><p>
Abraham Lincoln bliver nu mindet gennem flere monumenter, og steder med 
tilknytning til Abraham Lincoln er blandt USA's vigtige nationale 
mindesmærker. USA markerer i dag 150-års-dagen for Abraham Lincolns død 
flere steder i landet med en række arrangementer. 
</p><p class=" bl-elem"><i class=" bl-elem">Kilder: history.com, biography.com, whitehouse.gov og Gyldendals Store 
Danske Encyclopaedi.</i></p>	
</div>

</div></body></html>
