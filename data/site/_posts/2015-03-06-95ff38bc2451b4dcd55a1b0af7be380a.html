---
layout:     post
title: 	    "Det stille skandinaviske billede er under pres"
post_author:	    
post_date:	    Fri, 06 Mar 2015 10:12:21 +0100
post_site:	    politiken.dk 
post_link:	    http://politiken.dk/kultur/medier/ECE2575059/det-stille-skandinaviske-billede-er-under-pres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det klassiske pressefotografi forstår at give os roen i kaos. Her får 
øjeblikket lov at stå stille og dirre, så meningen eller meningstabet kan 
synke ordløst ind. Vi berøres af sorgen, tsunamien eller den sårede i Syrien 
på måder, som andre medier ikke har magtet. 
</p><p>
Men den klassiske pressefotograf er en truet art, lyder det på dagen, hvor 
Årets Pressefoto uddeles i Den Sorte Diamant i København. For mens 
papiraviserne generelt mister læsere, og ressourcerne flyttes til 
netaviserne, mister stillbilledet terræn til videoen, lyder det fra 
fotografer og billedredaktører, der har fulgt udviklingen i Danmark, Norge 
og Sverige. 
</p><p>
»Jeg er urolig for fotografiet på lang sigt«, siger fotoredaktør på Dagens 
Nyheter, Pär Björkman. 
</p><p>
I februar sidste år nedlagde Metoxpres i Danmark sin fotoafdeling for at følge 
linjen hos de schweiziske ejere, 20 Minuten. I efteråret 2013 blev alle 
fotografer på den svenske avis Sydsvenskan afskediget, og sidste efterår 
nedlagde svenske Expressen sin fotoafdeling. 
</p><div class="art-quote article-box">
<p class="quote"/>
<blockquote>
<p class="quote-txt">
Tendensen i Sverige er, at fotoafdelingerne forsvinder.
</p>
<p class="sender">
Fotoredaktør på Dagens Nyheter, Pär Björkman 
</p>
</blockquote>
</div><p/><p>
Dermed fulgte avisen bare i hælene på andre medier, der havde gjort det samme, 
forklarede chefredaktør Thomas Mattesson til STV Kultur. For nu skulle der 
satses på videojournalistik. 
</p><p>
Tendensen er international. Mens nedskæringer rammer de klassiske printmedier 
over en bred kam, har et magasin som amerikanske Sports Illustrated og en 
avis som Chicago Sun-Times, også fra USA, valgt helt at nedlægge deres 
fotoafdelinger. Og i Skandinavien går bekymringen nu på, hvordan 
stillfotografiet skal overleve som genre. 
</p><p>
»Tendensen i Sverige er, at fotoafdelingerne forsvinder. Det begyndte på 
lokalaviserne i slutningen af 1990’erne og har siden bredt sig«, siger Pär 
Björkman. 
</p><p>
I den nye virkelighed skal journalister også kunne fotografere, og fotografer 
skal også kunne lave tv. Og da Dagens Nyheter dækkede mindehøjtideligheden 
16. februar ved Krudttønden efter skudattentaterne i København, valgte 
avisen således at vise en video fra arrangementet øverst på netavisen. De 
reportagefotos, der ledsagede teksten, var taget af journalisten, og 
pressefotograferne var blevet hjemme. For selv om Pär Björkman understreger, 
at Dagens Nyheter er en af de svenske aviser, der stadig har en stærk 
fotoafdeling med opbakning fra avisledelsen, blæser der nye vinde over alt. 
</p><p>
»De nære hverdagshistorier med almindelige mennesker, som er langsomme og 
stærke billedfortællinger, er det ikke lykkedes os at overføre til de 
digitale medier«, siger Pär Björkman. 
</p><p>
I Norge har man ifølge formand for Pressefotografenes Klubb, Sveinung Ystad, 
ikke set lukninger af avisernes fotoafdelinger. Men, siger han: 
</p><p>
»Man ansætter ikke nye, når de fastansatte stopper, og de yngste er over 40 
år. Det, vi også ser i Norge, er, at ressourcerne går til video. Og video er 
et medie, der tiltrækkes af de store events«. 
</p><h3>
Fremtiden byder på mindre fotografi 
</h3><div class="art-quote article-box">
<p class="quote"/>
<blockquote>
<p class="quote-txt">
Danske fotojournalister og fotografer er især rigtig gode til mennesker, 
nærhed og ro. Man får simpelthen muligheden for en anden fordybelse, og den 
skal man være påpasselig med ikke at miste
</p>
<p class="sender">
Formand for Pressefotografforbundet i Danmark, Lars Lindskov 
</p>
</blockquote>
</div><p>
I Danmark har problemet også først ramt lokalaviserne, forklarer formand for 
Pressefotografforbundet, Lars Lindskov. </p><p>
Han tror ikke, at stillfotografiet er i fare for at forsvinde - men den store 
fokus på video betyder, at vi fremover vil se mindre til det særegne 
skandinaviske stillfotografi. Lars Lindskov siger: 
</p><p>
»Danske fotojournalister og fotografer er især rigtig gode til mennesker, 
nærhed og ro. Man får simpelthen muligheden for en anden fordybelse, og den 
skal man være påpasselig med ikke at miste«. 
</p><p>
Ifølge svenske Pär Björkman er stadig et håb for, at stillfotografiet kan få 
et nyt liv i den digitale æra. 
</p><p>
»De langsomme beretninger har ikke fundet sig selv i de nye medier endnu, 
fordi de første skærme gengav billederne dårligt. Men med de nye skærme er 
der ved at opstå fantastiske muligheder. Jeg håber, at vi har tid nok til at 
udvikle os, inden fotoredaktionerne nedlægges helt«, siger svenskeren. 
</p><p>
På Metroxpress i Danmark er man imidlertid ikke i tvivl om, at det var 
fornuftigt at lukke fotoafdelingen i sidste år, da avisen blev mere ung og 
tabloid. 
</p><p class=" bl-elem">
»Vi har flere læserbilleder, som er mere simple, direkte og letafkodelige. De 
er ikke nødvendigvis smukke og vinder ikke priser, men de gør arbejdet«, 
siger chefredaktør Jonas Kuld Rathje. 
</p><div class="wide-fact-box clearfix">

<div class="fakta-wide-content m-top5 fl-left ">
<p/>
<p>
Landets bedste pressefotografer kåres hvert år i konkurrencen Årets 
Pressefoto, som afholdes i dag for 40. gang. Udstillingen kan ses fra på 
lørdag på Det Nationale Fotomuseum. 
</p>
<p/>
<p>
De nominerede er udvalgt blandt 3413 fotos, 31 multimedieproduktioner og 36 
videoproduktioner, mens 32 kandidaters billeder er i spil til titlen Årets 
Pressefoto 2014.
</p>
<p/>
<p>
Prisen for Årets Pressefoto 2013 gik til Politikens Peter Hove Olesen, hvis 
vinderfoto viser tyfonen Haiyans ødelæggelser på Filippinerne. 
</p>
</div>
</div>	
</div>
</div></body></html>
