---
layout:     post
title: 	    "Foreløbig aftale om gæld: Grækerne får forlænget lån med fire måneder"
post_author:	    
post_date:	    Fri, 20 Feb 2015 20:56:31 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2556830/foreloebig-aftale-om-gaeld-graekerne-faar-forlaenget-laan-med-fire-maaneder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De 19 eurolandes finansministre er enedes om skitsen til en fire måneders 
forlængelse af lån til Grækenland. Det oplyser flere medier med kilder tæt 
på mødet, der blev afsluttet kort efter klokken 20.30 fredag aften.
</p><p>
Det hører med til aftalen, at den græske regering på mandag på skrift i 
detaljer skal beskrive de politiske indgreb, den planlægger at gennemføre i 
den resterende del af låneperioden.
</p><p>
Det skal ske for at give de øvrige 18 eurolande en skriftlig garanti for, at 
Grækenland vil leve op til sin del af aftalen, hvor lånene bliver udbetalt 
på betingelse af, at regeringen gennemfører konkrete besparelser og reformer.
</p><p>
Aftalen blev i det store hele forhandlet på plads på formøder tidligere fredag 
mellem blandt andre den græske finansminister, Yanis Varoufakis, den tyske 
finansminister, Wolfgang Schäuble, og eurogruppechef Jeroen Dijsselbloem.
</p><p class=" bl-elem">
Skitsen fra deres formøder blev efterfølgende taget med til et møde i den 
fulde kreds af de 19 eurolandes ministre.
</p>	
</div>
</div></body></html>
