---
layout:     post
title: 	    "Højt humør og aggressivitet skal vælte kolossen i aften"
post_author:	    
post_date:	    Wed, 08 Apr 2015 11:43:16 +0200
post_site:	    politiken.dk 
post_link:	    http://politiken.dk/sport/haandbold/ECE2619113/hoejt-humoer-og-aggressivitet-skal-vaelte-kolossen-i-aften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egentlig burde fornuften sige Klavs Bruun Jørgensen, at den går ikke. 
</p><p>
At selv om han får lov til at hive kolossen lidt i skægget, skubbe ham lidt 
omkring og også sparke ham over skinnebenet, så nytter det jo ikke noget. 
For til sidst sætter ’den store’ tingene på plads. Ganske som han plejer. 
</p><p>
Men sådan er den tidligere landsholdsspiller, nuværende Tvis-træner og 
kommende landstræner, Klavs Bruun Jørgensen, ikke indrettet. I sportens 
verden kan alt nemlig ske – derfor skal man ikke lytte til fornuftssnak. 
Heller ikke når det kommer fra den indre stemme. 
</p><p>
»Jeg tror altid på chancen, og jeg tror altid på mit hold. Jeg er optimist. Og 
vi løber da også på banen med højt humør og stor spillelyst, og med 
aggressivitet og viljen til at kæmpe vil vi søge at skabe en overraskelse«, 
siger Tvis-cheftræneren. 
</p><p>
»Vi har mødt Kolding København to gange i denne sæson. Og det var to intense 
opgør, hvor vi bl.a. fik ’skudt hul’ på Kasper Hvidt, men hvor vi desværre 
fik lavet for mange fejl i slutfasen«, husker Klavs Bruun Jørgensen. 
</p><p>
»Men vi kan da glæde os over, at vi i første halvleg af den ene af kampene fik 
holdt Kolding København nede på 9 scoringer. Det er der ikke mange hold, der 
magter«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2617529/aalborg-haandbold-er-paa-solid-kurs-mod-dm-semifinaler/">Aalborg Håndbold er på solid 
kurs mod DM-semifinaler</a></p><div class="art-fakta article-box">
<h4 class="">
DE NÆSTE KAMPE </h4>
<h5>
SLUTSPILLET </h5>
<div class="fakta-body" data-buildingblock="embedded_factboxlink">
<p><b>Der er to puljer </b>på hver 4 hold, og de 2 bedste efter 6 kampe i hver 
pulje går videre til semifinalerne.
</p><p>
I pulje 1 mødes Tvis Holstebro og Kolding København i aften i en lille 
gruppefinale.
</p><p><b>Det er de 2 førende hold</b>, men hvis Tvis taber hjemmekampen, kan 
holdet miste 2.-pladsen til Skjern, der i morgen på udebane møder Århus.
</p><p class=" bl-elem"><b>I pulje 2</b> mødes de 2 pointløse hold, GOG og HC Midtjylland lørdag – 
mens semifinalekandidaterne BSV og Aalborg spiller om puljens foreløbige 
1.-plads søndag.
</p>
</div>
</div><p>
Opgøret i Holstebro i aften er den tredje af seks spillerunder i mændenes 
slutspil. Lige nu fører Kolding København pulje 1 med maksimumpoint, mens 
Tvis Holstebro og Skjern begge har vundet og tabt én kamp. Og skal 
Tvis-mandskabet give semifinaledrømmen et skær af realisme, er en sejr over 
mesterskabsfavoritten særdeles velkommen. </p><p>
»Jeg tror ikke, Kolding København vil være i stand til at overraske os. Det er 
et meget stærkt hold, men vi ved, hvad det kan. På den led er vi ganske 
forberedt«, siger Klavs Bruun Jørgensen – der efterhånden har vænnet sig 
til, at han og klubbens farligste skytte, landsholdsspilleren Michael 
Damgaard, er skadet og først vender tilbage i den nye sæson. 
</p><p>
»Det kan vi ikke tale mere om, Michael kommer ikke til at deltage i 
slutspillet. Men hans skud <i>var</i> virkningsfulde mod Kolding Københavns 
6-0-opdækning. Nu kræver det endnu mere energi at udfordre Kolding og at 
dække op. Vi har dog vist, at vi godt kan, og det skal vi også gøre i 
aften«. 
</p><h3>
Den kommende landstræner vil trodse eksperterne 
</h3><p>
Tvis Holstebro, der også oplever stor succes i EHF Cuppen, hvor holdet har 
gode muligheder for at spille sig i Final-4, har ikke tabt en af sine 
seneste fem hjemmekampe. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har forkælet publikum med nogle gode kampe mod Kolding, og derfor 
håber jeg, at der også vil komme mange i aften 
</p>
<p class="sender">
</p><p class=" bl-elem">Klavs Bruun Jørgensen</p> 

</blockquote>
</div><p>
»Jeg synes, vi er gode – og vi er rigtig gode på hjemmebane. Vi går til 
opgaven med fornuftig optimisme – og forhåbentlig med stor opbakning fra 
vores tilskuere. Vi har forkælet publikum med nogle gode kampe mod Kolding 
København, og derfor håber jeg, at der også vil komme mange i aften. Det 
fortjener holdet«, siger Klavs Bruun Jørgensen, som forlader Tvis Holstebro 
med udgangen af maj for at blive cheftræner for det kvindelige landshold. 
</p><p>
Kolding København ser ud til at snuppe førstepladsen i puljen og dermed den 
ene af de to semifinalepladser. Fra pulje 2 bliver det Aalborg og BSV. 
</p><p class=" bl-elem">
»Der er næppe mange eksperter, der regner med at se Tvis i semifinalen. Men vi 
går efter det – og i den forbindelse kunne det være rart med noget hjælp fra 
Århus, som meget gerne må spille en brandkamp i morgen mod Skjern. Århus 
skyldes efterhånden en ordentlig kamp og en pæn overraskelse«, lyder Klavs 
Bruun Jørgensens ønske. 
</p>	
</div>

</div></body></html>
