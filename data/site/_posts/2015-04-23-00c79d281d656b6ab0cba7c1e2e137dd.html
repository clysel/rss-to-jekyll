---
layout:     post
title: 	    "Anmeldere er uenige om Vinterbergs romantiske drama"
post_author:	    
post_date:	    Thu, 23 Apr 2015 13:01:50 +0200
post_site:	    politiken.dk 
post_link:	    http://politiken.dk/kultur/filmogtv/ECE2639206/anmeldere-er-uenige-om-vinterbergs-romantiske-drama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Karakterer</h4>
<div class="fakta-body" data-buildingblock="embedded_factboxlink">
<p>
Filmmagasinet Ekko: Fire stjerner 
</p><p>
Berlingske: Fem stjerner 
</p><p>
Jyllands-Posten: Fire stjerner 
</p><p>
Politiken: Tre hjerter 
</p><p class=" bl-elem">
BT: Tre stjerner
</p>
</div>
</div><p>
Der er ikke meget Vinterberg over Vinterbergs nye film, 'Far From the Madding 
Crowd'. 
</p><p>
De håndholdte kameraer fra hans dogmetid er skiftet ud med storladne, 
naturskønne skilderier, de nutidige, barske skæbner som Nordvest-junkien i 
'Submarino' eller den incestramte søn i 'Festen' er byttet ud med en ung, 
smuk kvinde i snøreliv og hendes bejlere i historiske kostumer. 
</p><p>
Men hvordan klarer den danske instruktør så sit livtag med filmatiseringen af 
en roman fra 1874 om den eftertragtede Bathsheba Everdeen, der vakler mellem 
selvstændighed og frihed eller tryghed i en mands favn? 
</p><p>
Det er landets filmanmeldere ikke helt enige om. 
</p><h3>
Bedaget 
</h3><p>
BT's anmelder Niels Lind Larsen er ikke begejstret over dramaet med en kvinde 
og tre bejlere, som han mener er for bedaget en historie. 
</p><p>
»’Far From the Madding Crowd’ er ikke en film, der formår at række ud over sin 
egen litterære tidslomme og sige os noget om livet i dag. Den siger i det 
hele taget ikke meget, men har man hang til storladen romantik, flotte 
officerer, gæve arbejdsmænd og harpespil, er her rigeligt at svømme hen i«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2078945/dansk-instruktoer-laver-film-med-internationale-stjernenavne/">Dansk instruktør laver film med 
internationale stjernenavne</a></p><p>
Nanna Frank Rasmussen fra <a href="http://www.jyllands-posten.dk/protected/premium/kultur/anmeldelser/film/ECE7647686/Mig-ejer-ingen-mand/" target="_blank">Jyllands-Posten</a> 
mener, at Thomas Vinterberg har gabt over lidt for meget med filmatiseringen 
af Thomas Hardys romantiske romanklassiker, men er samtidig godt underholdt. 
</p><p>
»Man må tro, at Vinterberg leger med klicheerne med åbne øjne, og er bevidst 
om de Freudianske fortolkningsbilleder, der præsenteres i så rigt mål. Det 
bliver morsomt, for meget, men også elskeligt. Skal man le eller græde, når 
der bliver sunget om, at ingen mand må stjæle en kvindes timian fra 
urtehaven? Jeg holdt af det, ikke mindst fordi skuespillet forblev 
naturalistisk, ligesom billedsiden af danske Charlotte Bruus Christensen 
holdes afdæmpede på trods af de storladne naturmotiver«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/madduing_crowd_930252y.jpg" alt="" border="0"/><span class="caption"><span class="f-img-caption">Ros. 
</span>Carey Mulligan får ros for sit nuancerede portræt af hovedpersonen Miss Everdeen, der både er ung, intelligent og selvstændig - og i tvivl om, hvad hun vil. Foto: Twentieth Century Fox.</span></span></p><h3>
Mellemstation 
</h3><p>
Politikens anmelder Katrine Hornstrup Yde ser filmen som et karreretræk fra 
Vinterbergs side, som kan give ham adgang til A-skuespillere på 
internationale filmsets i fremtiden. Til gengæld fornemmer hun ikke med 
filmen, hvad Vinterberg ellers vil med filmen. Hun savner nytænkning og en 
vilje bag filmen, og selv om der er ros til fotograf og skuespillerne lander 
karakteren på jævne tre hjerter. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/filmogtv/filmanmeldelser/ECE2638899/vinterbergs-periodedrama-er-unoedvendigt-for-filmkunsten/">Vinterbergs remake af 
periodedrama er unødvendig for filmkunsten</a></p><p>
Morten Pil i <a href="http://www.ekkofilm.dk/anmeldelser/far-madding-crowd/" target="_blank">Filmmagasinet 
Ekko</a> ræsonnerer på samme måde, men er dog en kende mere positiv og 
tildeler fire stjerner: 
</p><p>
»Filmen er ikke kantet-seriøs og Hardy-tung som Michael Winterbottoms 
filmatisering Jude (1996) efter samme forfatter, men for Vinterberg en 
underholdende mellemstation, hvor man gerne tager ophold«. 
</p><h3>
Revanche med kærlighedsstoffet 
</h3><p>
Mest betaget er Jacob Wendt Jensen <a href="http://www.b.dk/film/vinterberg-vinder-nyt-romantisk-land" target="_blank">hos 
Berlingske</a>, der giver filmen fem stjerner. Han roser Vinterberg for at 
holde en fornem balance mellem hovedkarakterernes realitisk tilbageholdte 
følelser og et moderne schwung i de historiske kostumer. Anmelderen 
pointerer desuden, at filmen fungerer som en revanche for Vinterberg efter 
kærlighedsdramaet i 'It’s All About Love' i 2002. 
</p><p>
»Hvis ikke man på forhånd vidste, at 'Far From the Madding Crowd' var 
instrueret af Vinterberg, havde man nok ikke gættet det. Er det så at 
forråde sin kunstneriske vej, at han bevæger sig langt væk fra varemærket 
med de moderne sociale skæbnefortællinger som 'Festen', 'Submarino' og 
'Jagten' eller er det et adelsmærke, at han tackler en ny og anderledes 
udfordring forbilledligt? Sidstnævnte, naturligvis. Tiltroen til Thomas 
Vinterberg vokser med dette på én gang stilsikre og varmt ulmende værk«. 
</p><p class=" bl-elem">
I internationale medier har filmen fået lunke anmeldelser. <a href="http://variety.com/2015/film/reviews/far-from-the-madding-crowd-review-1201464632/" target="_blank">Variety</a> 
kalder filmen »solid uden at være bemærkelsesværdig«, <a href="http://www.hollywoodreporter.com/movie/far-madding-crowd/review/785350" target="_blank">The 
Hollywood Reporter</a> kalder filmen »konventionel, men også veludført«, og 
i <a href="http://www.theguardian.com/film/2015/apr/02/far-from-the-madding-crowd-review-carey-mulligan-shines-in-hardy-perennial" target="_blank">The 
Guardians trestjernede anmeldelse</a> lyder det, at den er et 
»halv-excentrisk, halv-inspireret« valg af Vinterberg. 
</p>	
</div>

</div></body></html>
