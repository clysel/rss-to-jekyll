---
layout:     post
title: 	    "EU fordømmer tøj, som sælges i EU's egen butik"
post_author:	    
post_date:	    Thu, 30 Apr 2015 16:12:22 +0200
post_site:	    politiken.dk 
post_link:	    http://politiken.dk/udland/ECE2648809/eu-fordoemmer-toej-som-saelges-i-eus-egen-butik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I disse dage er EU’s folkevalgte samlet om at fordømme regeringen og 
tøjindustrien i Bangladesh for de forhold, som landets tekstilansatte 
arbejder under. Men samtidig sælger EU selv T-shirts, der er lavet i lige 
netop Bangladesh. 
</p><p>
Det sker via en gavebutik for besøgende i Europaparlamentet, hvor man kan købe 
alt fra øreringe til musemåtter med EU-logoer. 
</p><p>
På brystet af T-shirten står ’Made in Europe’ – lavet i Europa – med store 
bogstaver, omgivet af EU’s stjerner. Det lille vaskemærke i nakken afslører 
imidlertid, at T-shirten rent faktisk er fremstillet i Bangladesh. 
</p><p>
Det kan umiddelbart virke som en utilsigtet selvmodsigelse på en uskyldig 
souvenir, men reelt er det udtryk for et langt større problem. Det mener 
Christel Schaldemose, der er sidder i Europaparlamentet for 
Socialdemokraterne. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo fuldkommen hyklerisk
</p>
<p class="sender">
Christel Schaldemose (S) 
</p>
</blockquote>
</div><p/><p>
»Vi står nu på talerstolen og brokker os over de forfærdelige forhold i 
Bangladesh, mens man så samtidig kan købe tøj fra lige netop Bangladesh i 
vores egen butik. Det er jo fuldkommen hyklerisk«. 
</p><h3>
Hård kritik af Bangladesh-regering 
</h3><p>
Europaparlamentet vedtog i går en sønderlemmende kritik af regeringen i 
Bangladesh for ikke at gøre nok for at forbedre forholdene for landets 
tekstilarbejdere. Anledningen er, at det er to år siden, 1.100 mennesker 
mistede livet, da en tekstilfabrik styrtede sammen på grund af nyere tids 
mest blodige konstruktionsfejl. I resolutionen langer parlamentet også ud 
efter tekstilbranchen, som ikke har betalt de erstatninger, der var lagt op 
til. 
</p><p>
Kritikken er fuldt berettiget, understreger Schaldemose. Meget tyder nemlig 
på, at forholdene ikke er blevet et hak bedre i Bangladesh to år efter 
ulykken. For en måned siden skrev Politiken om, at et internationalt hold af 
uafhængige bygningsinspektører har tjekket 1.500 fabrikker i Bangladesh og 
fundet store sikkerhedsproblemer på samtlige af dem. Men selv om kritikken 
er berettiget, klinger den hult, når EU så selv markedsfører sig med tøj fra 
Bangladesh, mener politikeren: 
</p><p>
»Meningen med ’Made in Europe’ på brystet er jo nok at signalere, at personen, 
der bærer T-shirten, er fra Europa – ikke at T-shirten er lavet i Europa, så 
vildledning er der altså næppe tale om. Men når selv ikke folk i 
Europaparlamentet har opdaget det her, udstiller det, hvor lidt vi i Europa 
går op i baggrunden for det tøj, vi køber«, siger Christel Schaldemose. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2613191/huller-i-sikkerheden-paa-1500-fabrikker-der-laver-toej-til-europaeiske-forbrugere/">Huller i sikkerheden på 1.500 
fabrikker, der laver tøj til europæiske forbrugere </a></p><p>
Mens mange danskere og europæere generelt vælger økologisk mælk og bæredygtig 
kaffe, er tøj stadig noget helt andet, mener politikeren. 
</p><p>
»Med tøj er designet og brandet oftest vigtigst. Med fødevarer er vi mere 
bevidst om produktionsforholdene, måske fordi det er noget, vi skal have ind 
i kroppen«. 
</p><p>
Europaparlamentets pressetjeneste oplyser, at gavebutikken, som sælger tøjet 
fra Bangladesh, er udliciteret, men det var i går ikke muligt at få svar på, 
hvem den er udliciteret til. Dog kan tjenesten fortælle, at parlamentet har 
stillet krav om, at der kun må sælges bæredygtige varer. 
</p><p>
Politiken var i går i kontakt med det belgiske firma B&amp;C Collection, 
som står bag T-shirtene, men direktøren havde ikke tid til et interview. 
Firmaet oplyser dog, at det har en række miljøcertificeringer og er medlem 
af organisationen Fair Wear Foundation, som arbejder for at forbedre 
forholdene for tekstilarbejdere. 
</p><h3>
NGO: Mærkning gør ikke tøjet ok 
</h3><p>
Alverdens certificeringer og medlemskaber laver dog ikke om på, at tøjet er 
lavet i et land, som generelt har elendige forhold, påpeger Klaus Melvin 
Jensen. Han er koordinator i ngo'en Clean Clothes Campaign, som vil forbedre 
sikkerheden for tekstilansatte i Bangladesh. 
</p><p>
»Det er bedre at være medlem af Fair Wear Foundation end ikke at være det, men 
det ville være meningsløst at sige, at tingene er i orden, blot fordi 
producenten er medlem der«, siger Klaus Melvin Jensen og fortsætter: 
</p><div class="art-quote article-box">
<p class="quote"/>
<blockquote>
<p class="quote-txt">
I dette tilfælde vælger man bevidst at lægge produktionen i et land, hvor der 
igennem 10 år er fabrikker, der er kollapset
</p>
<p class="sender">
Klaus Melvin Jensen, Clean Clothes Campaign 
</p>
</blockquote>
</div><p/><p>
»I dette tilfælde vælger man bevidst at lægge produktionen i et land, hvor der 
igennem 10 år er fabrikker, der er kollapset, hvor folk er brændt inde, hvor 
lønnen ligger på 1-2 kroner i timen, og hvor man får tæsk for at være i 
fagforening. Disse forhold er offentlig kendt og ikke hemmelige for 
virksomhederne, som lægger deres produktion der«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2642108.ece">Overlevende og pårørende 
markerer toårsdag for kollapset tøjfabrik i Bangladesh.</a></p><p>
Christel Schaldemose håber, at pres fra Europaparlamentet kan medvirke til 
bedre forhold for tekstilarbejderne i Bangladesh. Her og nu vil hun bede 
Europaparlamentets formand, Martin Schultz, om at undersøge om salget i 
parlamentets egen gavebutik er i orden. 
</p><p class=" bl-elem">
»Vi skal ikke blot stille krav om, at tingene er bæredygtige – vi skal også 
tjekke, at de rent faktisk er det«. 
</p>	
</div>

</div></body></html>
