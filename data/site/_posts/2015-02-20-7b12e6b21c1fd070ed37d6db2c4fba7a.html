---
layout:     post
title: 	    "Ugen på nettet: Dansk mand blev ufrivilligt hovedperson i YouTube-hit"
post_author:	    
post_date:	    Fri, 20 Feb 2015 23:06:49 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2553004/ugen-paa-nettet-dansk-mand-blev-ufrivilligt-hovedperson-i-youtube-hit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hver uge opsummerer vi de største begivenheder på nettet og resten af den 
forbrugerelektroniske netværksvirkelighed, du befinder dig i. 
</p><p>
I denne uge handler det bl.a. en <b>mand i Aalborg, der ikke er helt stolt af 
at have set 'Fifty Shades of Grey'</b>, hvordan tv-værten John Oliver er <b>gået 
til kamp mod tobaksindustrien </b>med en ny maskot , og en <b>excentrisk 
mand fra Oklahoma</b>, der bare skal opleves. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00859/Byline__Morten_Bay_859337k.jpg" alt="" border="0"/></span></p><p>
Morten Bay er Politikens teknologi-korrespondent i Californien, hvor det meste 
sker først. 
</p><p>
Han har i mere end 15 år skrevet i et hav af medier om mødet mellem teknologi 
og mennesker, herunder tre bøger om emnet ’Generation Netværk’, ’Homo 
Conexus’ og senest ’Velkommen til Computopia’. 
</p><p>
Han forsker i Internet-historie på nettets fødested, UCLA, hvor han også er i 
færd med at tage en Ph.D.-grad i informationsstudier. Han fik Fremtidsprisen 
fra Akademiet for Fremtidsforskning i 2008 og kan ofte opleves som 
foredragsholder i Danmark. 
</p><p class=" bl-elem">
Følg ham på Twitter: @mortenbay 
</p>
</div>
</div><p><b>Ugens virale hit: Mænd og ’Fifty Shades of Grey’ </b></p><p>
Hvis det skulle være gået nogens næse forbi – og det er det næppe – så havde 
’Fifty Shades of Grey’ verdenspremiere i sidste uge. Det skete ikke ligefrem 
i det små, filmen slog rekorder ved billetlugerne verden over. 
</p><p>
Det kan næppe undre nogen, at det primært er kvinder, som køber billetterne, 
da det også var kvinder, der gjorde bogen til en international 
super-sællert. Kvinderne får dog ofte lokket deres bedre halvdele med ind i 
biografsalen, hvis ikke den bedre halvdel ligefrem har købt billetterne i et 
anfald af romantisk overvældelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2550510/top-10-baller-og-bondage-hitter-haardt-i-biffen/">Top 10: Baller og bondage 
hitter hårdt i biffen</a></p><p>
Men noget, man ikke så ofte ser, er mænd, der går ind og ser filmen alene. Der 
er intet i vejen for dette, det kunne jo være, man bare var 
film-interesseret eller nysgerrig på, hvad al virakken handler om. Eller det 
kunne være, man blot havde lyst til at blive lidt 'opstemt' af en film af 
mere erotisk karakter. 
</p><p>
Det sidste er dog åbenbart lidt småpinligt. Det lader til, at mænd ikke 
ligefrem har lyst til at blive set på vej ud fra en ’Fifty Shades of 
Grey’-forestilling uden følgeskab. I hvert fald, hvis man skal dømme efter 
reaktionen fra en hidtil uidentificeret mand, der var inde for at se filmen 
på premieredagen i Aalborg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/karendich/ECE2546615/fifty-shades-har-givet-den-kvindelige-lyst-en-stemme/">'Fifty Shades' har givet den 
kvindelige lyst en stemme</a></p><p>
TV2/Nord interviewede kvinder på vej ud af biografen, og da manden var på vej 
ud fra biografsalen, fik han øje på kameraet…og vendte om. Han endte med at 
gå tilbage i udgangen fra salen, men indså, at det sgu'da egentlig også var 
lidt akavet. Især, fordi kameraet alligevel fangede ham. 
</p><p>
Da han endelig fik taget sig sammen til at gå videre forbi kameraet, passede 
det lige med, at journalisten spurgte: »Det er måske derfor, mændene bliver 
væk?«. Pinlighedsmåleren er helt oppe i det røde felt. Det kunne også være, 
manden bare ikke brød sig om at blive filmet i det hele taget. Men når først 
internettet får fat i sådan en historie, ryger den rundt på internationale 
medier, som det er sket med denne video. Og den har foreløbig fået en halv 
million views på YouTube. 
</p><p><b class="ext-link">LINK:</b><a href="https://www.youtube.com/watch?v=34zlmoj3TvA" target="_blank">Se 
videoen fra biografen her</a><br/></p><p><b>Ugens Trend: #JeffWeCan</b></p><p>
Ugens Twitter-trend i Danmark var naturligvis #CPHShooting, men lad os i 
stedet kigge på noget, der er lidt mere positivt. 
</p><p>
Den tidligere Daily Show-korrespondent John Oliver har stor succes med sit 
eget TV-show på HBO. Her kan man se ham tage fat i ganske alvorlige emner og 
harcelere over dem med en god portion humor. Meget ofte bliver historierne 
samlet op af andre medier, der henviser til Olivers tv-udsendelse, og 
Twitterverset har en tendens til at bakke op om hans korstog mod dit og dat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE1406266/kraeftens-bekaempelse-rygersag-kan-faa-stor-betydning/">Kræftens Bekæmpelse: Rygersag 
kan få stor betydning </a></p><p>
Det skete igen sidste søndag, hvor John Oliver gik i flæsket på 
tobaksindustrien. Sidstnævnte er presset i Vesten, ikke bare af mere og mere 
strikse rygeforbud, men også af lovgivning, der tvinger dem til at bringe 
advarsler og skræmmende billeder på pakkerne. Som en reaktion på dette går 
de internationale tobaksfirmaer nu efter markeder uden for Vesten, og Oliver 
viste for eksempel, hvordan indoneserne lige nu er lige så påvirkede af 
tobaksindustriens markedsføring, som Vesten var for 30 år siden. 
</p><p>
Tobaksfirmaer som Philip Morris International forsøger at bekæmpe påbuddene 
omkring deres cigaretpakker ved at henvise til den internationale 
varemærkelovgivning, og i den forbindelse har de truet med sagsøgt 
regeringer verden over, herunder Australiens og Uruguays regeringer. Men 
også små lande som Togo er blevet truet med erstatningskrav, der i Togos 
tilfælde er større end landets bruttonationalprodukt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1661283/kraeftens-bekaempelse-tobaksboss-siger-sandheden/">Kræftens Bekæmpelse: 
Tobaksboss siger sandheden </a></p><p>
Det fortalte John Oliver i sit show, og lancerede samtidig en Twitter-kampagne 
mod tobaksindustrien. Han introducerede seerne for, hvad han synes skal være 
tobaksindustriens nye maskot: Jeff Den Syge Lunge. Jeff Den Syge Lunge har 
en cowboyhat på, ligesom for at understrege forbindelsen til en anden 
tobaksmaskot, Marlboro-manden. Og hashtagget, der følger med kampagnen er 
naturligvis: #JeffWeCan. 
</p><p><b class="ext-link">LINK: </b><a class=" bl-elem" href="https://twitter.com/search?q=%23jeffwecan&amp;src=typd" target="_blank">Du 
kan se folks #JeffWeCan-tweets her </a></p><p><b class="ext-link">LINK:</b><a class=" bl-elem" href="https://www.youtube.com/watch?v=6UsHHOCH4q8" target="_blank">Se 
John Oliver-indslaget her</a></p><p><b>Ugens fund: Mød Sir John Michael</b></p><p>
USAs svar på udkants-Danmark er som bekendt ikke udkanten af USA. Her er det 
udkanterne på kysterne, der er mest normale (set med europæiske øjne), måske 
lige med undtagelse af Florida. Man skal i stedet ind i landet for at finde 
bonderøvene, tosserne og de excentriske personager. 
</p><p>
Et godt eksemplar af de sidstnævnte bor i Oklahoma. Her stødte den lokale 
tv-station Channel 9 på Sir John Michael, da de skulle efterforske et 
indrapporteret pistolskud. Manden, der kalder sig Sir John Michael bærer en 
pelsvest på sin nøgne overkrop og gamacher på benene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2450514/new-york-bliver-mere-pot-venligt/">New York bliver mere 
pot-venligt</a></p><p>
Sir John Michael bor i en skolebus på landejendommen, der ejes af David Mason, 
som endte med at blive arresteret, fordi politiet fandt en hel del pot på 
ejendommen. Men historien kom hurtigt til at dreje sig om Sir John Michael, 
der kom med nogle helt klassiske udtalelser i det interview, Channel 9 
lavede med ham. For eksempel: 
</p><p>
»Jeg så politihelikopteren cirkle rundt meget lavt over ejendommen. De gjorde 
det samme i sidste uge, fordi jeg lå udenfor nøgen. Jeg troede, de kiggede 
på mig.« 
</p><p>
»Jeg tror de kaldte efter forstærkninger. Jeg hørte nogle sirener og ud af 
skoven derovre vestpå kom der et halvt dusin betjente med pistolerne pegende 
på mig. De beordrede mig til at lægge min pistol, men jeg snurrede blot min 
hestehale rundt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2351600/new-york-times-hash-boer-goeres-lovligt-i-hele-usa/">New York Times: Hash bør gøres 
lovligt i hele USA</a></p><p>
»Jeg bor herude på grund af min mor – jeg nævner ingen navne – og min 
eks-kone«. 
</p><p>
Og så ikke mindst denne fantastiske version af det klassiske, amerikanske 
ordsprog om, at hvis livet giver én sure citroner, skal man blot lave 
lemonade ud af dem: 
</p><p>
»If life gives you lemons…FUCK LEMONS!« 
</p><p>
Pistolskuddet var I øvrigt bare Sir John Michael, der smadrede en rude på sin 
bil, fordi skidtet ikke ville virke. 
</p><p class=" bl-elem"><b class="ext-link">LINK:</b><a class=" bl-elem" href="http://www.news9.com/story/28077943/authorities-find-marijuana-grow-in-oklahoma-county" target="_blank">Du 
kan møde Sir John Michael her</a></p>	
</div>
</div></body></html>
