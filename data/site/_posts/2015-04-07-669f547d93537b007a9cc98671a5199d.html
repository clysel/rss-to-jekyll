---
layout:     post
title: 	    "Smagstest: Ketchupklassikere rammer både bund og top"
post_author:	    
post_date:	    Tue, 07 Apr 2015 07:00:47 +0200
post_site:	    politiken.dk 
post_link:	    http://politiken.dk/forbrugogliv/test/ECE2613773/smagstest-ketchupklassikere-rammer-baade-bund-og-top/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken købte 7 varianter af tomatketchup og bad to dommere om at blindsmage 
dem: 
</p><p>
Mira Arkin, opskriftsudvikler, madblogger og -skribent for bl.a. Gastro. Marie 
Holm, madskribent og redaktør på en række kogebøger. Har udgivet opskrifts- 
og essaysamlingen 'Foodie'. 
</p><p>
Ketchuppen blev bedømt på smag, konsistens og udseende, og hver dommer har 
givet en samlet karakter mellem 1 (dårligst) og 6 (bedst). 
</p><p class=" bl-elem">
Bedømmelserne er oprundede gennemsnit af dommernes karakterer. Har flere fået 
samme karakter, er de oplistet efter kilopris med den billigste først. 
</p>
</div>
</div><p>
Siden Henry John Heinz sendte sin første ketchup på gaden for 140 år siden, er 
den sur-søde tomatsauce blevet en integreret del af madkulturen i den 
vestlige verden. Faktisk sælges der en flaske Heinz-ketchup hvert tredje 
sekund i over 140 lande, hvilket bliver til 650 millioner flasker hvert år. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/test/ECE2585662/smagstest-den-dyre-feta-smager-bedst/">Smagstest: Den dyre feta smager 
bedst </a></p><p>
I Danmark sælges alene i Coops butikker to millioner flasker almindelig 
tomatketchup om året, og det er et salg, der er steget med knap 10 procent 
mellem 2012 og 2014 
</p><p>
Det var i Asien, de først begyndte at dyppe maden i sursøde saucer. Disse blev 
taget med hjem til Europa af engelske kolonister, hvorefter saucerne spredte 
sig til USA. Der gik dog en hel del år, før ketchup blev tomatketchup, for 
de første var lavet på nærmest alt andet end tomater, ofte med champignon og 
ansjoser som vægtige substanser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2564800/smagstest-de-dyreste-tapenader-smager-vaerst/">Smagstest: De dyreste 
tapenader smager værst</a></p><p>
I dag kommer saucen også i alle mulige smagsvarianter, men eftersom den 
klassiske tomatketchup stadig er den mest populære, er det også den, der er 
udsat for vores dommeres skarpe smagsløg i denne test. Mira Arkin, der er 
opskriftsudvikler, madblogger og -skribent, er opvokset med Heinz, mens 
Marie Holm, redaktør på en række kogebøger og forfatter til opskrifts- og 
essaysamlingen ‘Foodie’, kommer fra et hjem med Beauvais. 
</p><p>
»Jeg er vokset op med Beauvais, men det er Heinz’ økologiske, vi har 
derhjemme. Nogle gange har jeg købt den italienske Mutti, men vi bruger 
egentlig ikke ret meget ketchup. Jeg dypper for eksempel aldrig pomfritter i 
ketchup«, fortæller Marie Holm. 
</p><p>
»Vi har også øko Heinz derhjemme, men aldrig Beauvais. Sådan er det, når man 
har en en amerikansk mor«, konstaterer Mira Arkin med et grin. »De to har 
hver sin meget definerede smag, og det er nok også derfor, folk nærmest 
religiøst sværger til den ene eller den anden«. 
</p><h3>
Klassikere i hovedrollerne 
</h3><p>
Udbredelsen af ketchuppen herhjemme tog for alvor fart i 1950’erne, hvor alt 
amerikansk blev mødt med begejstring, og senere blev den røde sauce fast 
bestanddel i fastfoodudbuddet. 
</p><p>
I denne test er fem luksusvarianter samt Beauvais og Heinz målt op mod 
hinanden, og resultatet viser, at luksus ikke nødvendigvis er lig med godt, 
når det kommer til ketchup. For det handler i høj grad om balancen mellem 
surt, sødt og salt, og her viser Heinz sig uovertruffen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2575024/floedebolletest-chokoladen-skal-give-en-bitter-kontrast-til-det-soede-skum/">Flødebolletest: »Chokoladen 
skal give en bitter kontrast til det søde skum«</a></p><p>
Begge dommere kan kun give fuldt hus, mens der er noget mere knubbede ord til 
danske Beauvais, der sammen med testens næstdyreste, Stokes Tomato Ketchup, 
lander på dumbopladsen. 
</p><p>
»Jeg kan godt lide, at der er noget salt og syre, selv om den er ret sød, men 
der er noget mærkeligt over smagen. Det minder mig om suppeurter. Jeg er 
ikke vild med den«, lyder det fra Marie Holm, mens Mira Arkin er en anelse 
mere uforbeholden i sin vurdering. 
</p><p>
»Den er mærkelig – på en dårlig måde. Den har en parfumeret, sæbeagtig 
eftersmag, som jeg virkelig ikke er glad for. Nej, den smager ulækkert«. 
</p><p class=" bl-elem"><i class=" bl-elem">Research: Nanna Claridge Foldschack</i></p>	
</div>

</div></body></html>
