---
layout:     post
title: 	    "»Om ti år kan vi producere ål midt i Herning, hvis vi vil«"
post_author:	    Thomas Djursing
post_date:	    Sun, 01 Mar 2015 11:00:13 +0000
post_site:	    ing.dk 
post_link:	    http://ing.dk/artikel/om-ti-aar-kan-vi-producere-aal-midt-i-herning-hvis-vi-vil-174398
---
<html><body><div><section class="body"><p>De næste tre år skal et dansk projekt til 30 mio. kr. gøre det rentabelt at udklække, opdrætte og sælge ål skabt i bassiner på landjorden. Drømmen er en fremtid, hvor fiskeri af glasål er helt overflødigt, fordi anlæg med bassiner kan producere ålene langt billigere.</p>
			<p>Et stort skridt på vej mod den fremtidsdrøm blev taget med det danskledede EU-projekt Pro-Eel, hvor forskningsleder Jonna Tomkie­wicz fra DTU Aqua i marts 2012 kunne vise offentligheden, at man for første gang i Europa kunne udklække ålelarver og få dem til at overleve i fangenskab, til de var 25 dage gamle.</p>
			<p>Jonna Tomkiewicz står også i spidsen for det nye danske projekt med navnet Eel-Hatch, der er et langt tættere samarbejde mellem forskere fra DTU Aqua og industrien. Budgettet for Eel-Hatch er ligesom Pro-Eel på 30 mio. kr. – inklusive 10 mio. kr. fra industrien – og nu tør forskerne godt sætte årstal på, hvornår glasål i akvakulturer bliver kommercielt rentabelt:</p>
			<p><aside class="plugin reference gallery"><a class="content boxshadow large" href="http://ing.dk/galleri/i-en-flaekke-i-jylland-bliver-aalens-gaade-afluret-126641">
			    <img src="http://ing.dk/sites/ing/files/styles/w1120_reference_illustration/public/images/63725.png?itok=DG5DJ7-Q" alt=""/></a>
			  
			</aside></p>
			<p>»Inden for fem år kan vi begynde at producere glasål, og om ti år tror jeg på, at vi står med et kommercielt produkt,« siger Jonna Tomkie­wicz.</p>
			<h2>Larver nægter at spise</h2>
			<p>I næste måned er der rejsegilde for et nyt anlæg ved Nordsøen Forskerpark i Hirtshals, hvor forskerne vil råde over store bassiner med flere tusinde liter vand samt mindre, eksperimentelle bassiner.</p>
			<p>Hvor Pro-Eel gjorde det muligt at gøre ål kønsmodne ved brug af hormoner og samtidig skabe levedygtige larver, skal Eel-Hatch eksperimentere med at simulere forholdene i Sargassohavet og finde den rette opskrift på en ålelarves yndlingsføde.</p>
			
			<p>Ålelarverne nægter nemlig at spise, efter at de er holdt op med at indtage den medbragte føde i form af en blommesæk fra ægget.</p>
			<p>»Det er ligesom at vænne børn af med at amme og prøve at få mad i dem. Lige nu eksperimenterer vi med alt muligt,« siger Jonna Tomkiewicz.</p>
			<h2>Halesøpung – nej tak</h2>
			<p>Forskerne nærstuderer bl.a. maveindholdet fra de ålelarver, som blev fanget på både Galathea-ekspedi­tionen og et DTU-togt til Sargassohavet i april 2014.</p>
			<p>På det seneste togt blev mave­indholdet analyseret med både  genteknologi og klassiske molekylærbiologiske metoder. Og der er dna fra op til 30 forskellige arter.</p>
			
			<p>»Vi skal finde en opskrift, der indeholder larvernes livret, men også servere det på en måde, som de vil tage imod. Og så skal det være kommercielt anvendeligt,« siger hun.</p>
			<p><aside class="plugin right box"><strong>Opdræt af ål</strong></aside></p>
			<p><strong>1936:</strong> I Frankrig lykkes det første gang at få hanål til at blive kønsmodne ved brug af hormoner fra gravide kvinder.</p>
			<p><strong>1964:</strong> En hunål bliver modnet første gang – også i Frankrig.</p>
			<p><strong>1980:</strong> Danskerne Inge og Jan Boëtius befrugter æg i kultur for første gang.</p>
			<p><strong>2007:</strong> Det lykkes forskere i projektet ROE III, ledet af Jonna Tomkiewicz, at klække og holde larver af den europæiske ål i live i 12 dage.</p>
			<p><strong>Marts 2014:</strong> EU-projektet Pro-Eel slutter. Ålelarver kan nu masseproduceres og leve op til 25 dage.
			</p>
			<p>Tidligere har forskerne i Pro-Eel nærstuderet larvernes svælg, mund og synkebevægelser for at lure, i hvilken form de foretrak maden. Det er tydeligt, at larverne ikke kan bide og tygge, men må sluge mad, der driver forbi.</p>
			<h2>Japan har succes med opdræt</h2>
			<p>I Japan har forskere længe haft held med at opdrætte ål, men endnu er prisen pr. glasål 100 gange dyrere end at fange dem. Japanerne får dem dog til at spise ved brug af en slags pasta, der bl.a. indeholder blomme fra hajæg tilsat hydrolysat fra krill, peptider fra sojabønner samt vitaminer og mineraler.</p>
			<p>Tidligere har de danske forskere også prøvet at servere dyreplanktonnet halesøpung, der er udbredt i Sargassohavet. Men indtil videre har larverne mest sagt nej tak.</p>
			<p>Om larverne overlever og spiser, hænger formentlig også sammen med en lang række faktorer som saltholdigheden i vandet, temperaturen og gennemstrømningen – faktorer, som forskerne vil udforske nærmere i Hirtshals.</p>
			<h2>Tvivlsomt om opdræt er redningen</h2>
			<p>Hvis akvakultur for ål skal give mening, skal forskerne få larverne til at blive omkring ti måneder gamle for at nå til glasålstadiet, hvor de kan sælges. Så der er lang vej igen, og havbiolog Hanne Lyng Winter er skeptisk over for, om det nogensinde bliver rentabelt:</p>
			<p>»Ålen er jo en meget særlig fisk med en lang livscyklus, så det virker ikke som den mest oplagte fisk at bruge til storstilet akvakultur.«</p>
			<p>Jonna Tomkiewicz er dog sikker på, at det vil lykkes, men er godt klar over, at det ikke er en garanti for, at ålens tilbagegang holder op:</p>
			<p>»Hvis vi kan lave glasål i bassinerne, så kan vi producere ål bæredygtigt overalt i landbaserede akvakulturer – ja, selv midt i Herning. Så har vi et alternativ til fiskeriet. Men det ændrer selvfølgelig ikke på, at ålens levesteder er blevet meget begrænset i naturen,« siger hun.</p>
		</section></div></body></html>
