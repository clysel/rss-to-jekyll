---
layout:     post
title: 	    "Politi dropper sag om Venstre-mands partistøtte"
post_author:	    
post_date:	    Wed, 18 Feb 2015 11:55:10 +0100
post_site:	    politiken.dk 
post_link:	    http://politiken.dk/indland/politik/ECE2552028/politi-dropper-sag-om-venstre-mands-partistoette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Anklagemyndigheden kommer ikke til at tage stilling til, om Venstres 
folketingsmedlem Kristian Pihl Lorentzen har overtrådt partistøtteloven.
</p><p>
Sagen er forældet, og derfor indstilles efterforskningen, meddeles det i dag i 
en pressemeddelelse fra Midt- og Vestsjællands Politi.
</p><p>
»Anklagemyndigheden ved Midt- og Vestjyllands Politi har valgt at stoppe 
efterforskningen i sagen vedrørende Kristian Pihl Lorentzen, der var anmeldt 
for at have overtrådt partistøtteloven ved at undlade at oplyse om støtte 
modtaget i forbindelse med valgkampen i 2011«, lyder det.
</p><p>
Sagen drejer sig om et bidrag på 250.000 kroner fra Viborg Egnens Erhvervslaug.
</p><h3>
Bidrag under valgkampen i 2011
</h3><p>
Pengene blev givet til Venstres opstillingskreds Viborg Øst i forbindelse med 
valgkampen i 2011, hvor Kristian Pihl Lorentzen var kandidat i kredsen.
</p><p>
Pengene var øremærket til Pihl Lorentzens valgkamp, men beløbet fremgik ikke, 
da kredsen søgte om støtte hos regionen.
</p><p>
Forseelsen har imidlertid tre år på bagen, og da overtrædelser af 
partistøtteloven har en forældelsesfrist på to år, smider politiet nu sagen.
</p><p>
»Det fremgår af sagen, at erklæringen blev sendt til regionen den 1. februar 
2012. Dermed var et eventuelt strafansvar for urigtige og mangelfulde 
oplysninger forældet den 1. februar 2014«, konstaterer 
specialanklager Annette Nørby i en pressemeddelelse og konkluderer:
</p><p>
» Forholdet var dermed strafferetsligt forældet«, før politiet 
modtog anmeldelsen.
</p><p>
Anklagemyndigheden har dermed ikke taget stilling til, om der er handlet 
uagtsomt, men man understreger, at et eventuelt strafansvar ville påhvile 
partiorganisationen og ikke Kristian Pihl Lorentzen.
</p><h3>
Beklager sagen
</h3><p>
Hovedpersonen selv beklagede sagen, da den i december kom til offentlighedens 
kendskab gennem en artikel i Berlingske.
</p><p class=" bl-elem">
» Indberetningen, der skal sendes af sted i kølvandet på et valg, er ikke 
blevet sendt. Det er en klar fejl, og det beklager jeg. Det er der nu rettet 
op på, og fremadrettet vil jeg sørge for, at der er fuldstændig styr på det 
her«, sagde Kristian Pihl Lorentzen dengang til Ritzau.
</p>	
</div>
</div></body></html>
