---
layout:     post
title: 	    "Ud af bandelivet: »Nu giver jeg det tilbage, jeg har taget«"
post_author:	    
post_date:	    Tue, 07 Apr 2015 21:16:33 +0200
post_site:	    politiken.dk 
post_link:	    http://politiken.dk/indland/ECE2618072/ud-af-bandelivet-nu-giver-jeg-det-tilbage-jeg-har-taget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En stak papirer bliver sendt rundt i klasseværelset, der er lunt og lidt 
lummert i religionstimen en eftermiddag i marts. Næsten oppe ved tavlen 
sidder 27-årige Nedim og vipper rastløs med venstre ben. Med hovedet 
hvilende i hånden læser han ligesom klassekammeraterne den tekst, han har 
fået. Det er Benarestalen, myten om Buddhas første prædiken. Talen 
beskriver, hvordan menneskers lidelse skyldes tørsten efter livet, nydelse 
og magt. 
</p><p>
»Hvad betyder det, at lidelse er at skilles fra det, der er én kært«, spørger 
læreren. 
</p><p>
Nedim rækker en finger i vejret. Albuen hviler på bordet. 
</p><p>
»Savn til sin kone, savn til sit barn og sin familie«, siger han. 
</p><p>
Selv om Nedim ikke er buddhist, kender han alt til lidelse og savn, fra sit 
eget liv. 
</p><div class="art-fakta article-box">
<h4 class="">
Ud af bandelivet</h4>
<h5>
Serie</h5>
<div class="fakta-body" data-buildingblock="embedded_factboxlink">
<p><b>Nedim Yasar </b>var leder af banden Los Guerreros og tjente en formue på at 
sælge hash. Men under et fængselsophold for halvandet år siden besluttede 
han sig for at vende bandelivet ryggen. 
</p><p>
Han er en del af Ballerup Kommunes exitprogram for bandemedlemmer, er i gang 
med en HF og arbejder som frivillig i Ungdommens Røde Kors, mens han 
forsøger at vende sig til et helt nyt liv. 
</p><p>
Politiken fortæller hans historie i fire kapitler. 
</p><p><b class="ext-link">Kapitel 1</b>: <a class="embeddedlink" href="http://politiken.dk/indland/ECE2616150/ud-af-bandelivet-der-kommer-en-16-aarig-og-giver-sin-far-en-bmw-og-han-siger-intet/">Ud af bandelivet: »Der kommer en 
16-årig og giver sin far en BMW, og han siger intet«</a></p><p><b class="ext-link">Kapitel 2: </b><a class="embeddedlink" href="http://politiken.dk/indland/ECE2616859/ud-af-bandelivet-der-var-dage-hvor-jeg-var-sikker-paa-at-jeg-ikke-ville-komme-hjem-om-aftenen/">Ud af bandelivet: »Der var dage, hvor 
jeg var sikker på, at jeg ikke ville komme hjem om aftenen«</a></p><p class=" bl-elem"><b class="ext-link">Kapitel 3: </b><a class="embeddedlink" href="http://politiken.dk/indland/ECE2617372/ud-af-bandelivet-jeg-foelte-mig-tilbage-i-faengslet-selv-om-jeg-kunne-gaa-ud-ad-doeren/">Ud af bandelivet: »Jeg følte mig 
tilbage i fængslet, selv om jeg kunne gå ud ad døren«</a></p>
</div>
</div><p>
For halvandet år siden forlod han banden Los Guerreros, som han startede 
sammen med sine barndomsvenner. Sine brødre kalder han dem, og det er ikke 
bare et udtryk, for i mange år var de hans nærmeste. I dag ser han ingen af 
dem. </p><p>
Bandemedlemmerne er skiftet ud med studerende, og lektier har afløst 
hashhandlen. Nedim er en del af Ballerup Kommunes exitprogram, og i stedet 
for de hundredtusinde, han bogstaveligt talt plejede at have på lommen, har 
han nu sin SU. Alligevel vil han ikke bytte livet som hf-studerende for 
noget. Han kender de fleste på skolen, synes godt om alle sine lærere. 
</p><p>
»Du er ikke bare studerende og medarbejdere her. De snakker med dig og hygger 
sig. Jeg er endda kommet med i bestyrelsen på skolen. Jeg fatter <i>nada</i> 
af, hvad de sidder og snakker om til de der bestyrelsesmøder, men jeg føler 
mig vigtig«. 
</p><p>
Skolebestyrelsen sidder han i, fordi han er blevet formand for kursistrådet – 
skolens elevråd. Her har han været med til at arrangere gallafest og 
bestille studenterhuer, og i fredagsbaren er han blevet venner med Mads 
Jagd, der i begyndelsen slet ikke vil fotograferes til Politiken, fordi han 
kun læser Berlingske. 
</p><p><b class="ext-link">LÆS 1. KAPITEL</b><a class="embeddedlink" href="http://politiken.dk/indland/ECE2616150/ud-af-bandelivet-der-kommer-en-16-aarig-og-giver-sin-far-en-bmw-og-han-siger-intet/">Ud af bandelivet: »Der kommer 
en 16-årig og giver sin far en BMW, og han siger intet«</a></p><p>
Et umage par kan man rolig kalde de to unge mænd, når de skændes om, hvem der 
skal have Mads Jagds Hugo Boss-slips på til gallefest og Mads i stedet 
vælger en butterfly, men alligevel ender med at måtte binde slipset for 
Nedim. Når Nedim hjemmevant bevæger sig rundt på de hvide gange, hilser han 
på de fleste, og mange af de andre studerende giver ham et håndtryk eller en 
bemærkning med på vejen. 
</p><p>
»Det her sted betyder meget, for jeg har aldrig været nogen skoledreng. Jeg 
har aldrig kunnet være et sted i flere år, og jeg har allerede været her i 
næsten to år. Jeg frygter så meget, at jeg bliver færdig. Jeg kommer til at 
savne det ekstremt meget«. 
</p><p>
Studenterhuen med det blå bånd er bestilt. Det har han som formand for 
kursistrådet selv stået for. Og når han om et års tid kan tage huen på, 
drømmer han om at læse videre og blive pædagog. 
</p><h3>
Ensomheden er det sværeste 
</h3><p>
For halvandet år siden sad Nedim alene i et sommerhus ude i en skov, fordi han 
var nødt til at holde sig skjult for folk i det bandemiljø, som han valgte 
at forlade. Opholdet i sommerhuset var en del af det program for bandeexit, 
som han stadigvæk er en del af. Det er exitprogrammet, der har hjulpet ham i 
gang med en uddannelse, men det kollegieværelse, som i dag er hans hjem, har 
han selv fundet. 
</p><p>
Værelset er spartansk indrettet, og alt hvad han har tilbage fra dengang, 
pengene var rigelige, er en beige hjørnesofa og et sofabord af sort glas. 
Fra vinduerne, der optager hele den ene væg, kan man se ud over trætoppene. 
Men vinduerne er dækket af sorte gardiner, for Nedim føler sig bedst tilpas, 
når det ikke er for åbent og han kan overskue hele rummet på én gang. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tænkte bare, at det hele lige pludselig åbnede sig for mig; jeg ville 
blive en del af noget stort
</p>
<p class="sender">
Nedim Yasar 
</p>
</blockquote>
</div><p>
I weekenderne fylder ensomheden kollegieværelset op, og TV 2 News kører 
konstant i tv’et. Tiden går med at vaske tøj, lave mad og ryge smøger på 
altanen. </p><p>
»Nogle gange har jeg slet ikke lyst til at ryge, så gør jeg det kun for at få 
tiden til at gå«, siger Nedim på en søndag, hvor kollegiegangen er tom og 
han ikke har nogen planer. 
</p><p>
Ensomheden er det sværeste, så Nedim gør, hvad han kan for at holde sig i 
gang. Derfor var han heller ikke et sekund i tvivl, da Ungdommens Røde Kors 
sidste år tilbød ham en plads i et nyt mentorprojekt, hvor han ville få 
mulighed for at hjælpe andre unge. 
</p><p>
»Jeg tænkte bare, at det hele lige pludselig åbnede sig for mig; jeg ville 
blive en del af noget stort«. 
</p><p><b class="ext-link">LÆS 2. KAPITEL</b><a class="embeddedlink" href="http://politiken.dk/indland/ECE2616859/ud-af-bandelivet-der-var-dage-hvor-jeg-var-sikker-paa-at-jeg-ikke-ville-komme-hjem-om-aftenen/">Ud af bandelivet: »Der var 
dage, hvor jeg var sikker på, at jeg ikke ville komme hjem om aftenen«</a></p><p>
Projektet, der hedder ’Gademægling’, er norskinspireret og det første af sin 
slags i Danmark. Her er Nedim sammen med ti andre unge blevet uddannet til 
at mægle og håndtere konflikter på skoler og i udsatte boligområder. 
</p><p>
I Ungdommens Røde Kors åbnede der sig en helt ny verden for den tidligere 
hårdkogte bandeleder. En verden, hvor han smed facaden og først havde ordet, 
når en af de andre havde kastet en grøn ærtepose videre til ham. Han kom ud 
og sejle for første gang og deltog i sidste års Folkemøde på Bornholm. 
</p><p>
»Jeg var med til alle mulige debatter, og jeg følte, at jeg gjorde en forskel. 
Nu giver jeg det tilbage, jeg har taget fra systemet«, siger han. 
</p><h3>
En del af noget stort 
</h3><p>
For Nedim betyder projektet først og fremmest, at han har noget at lave uden 
for skolen, og at han er blevet en del af et fællesskab. Det er noget af det 
vigtigste, forklarer han, når man forlader et bandemiljø, hvor man har haft 
en betydningsfuld position og masser af venner. 
</p><p>
Derfor understreger han gang på gang, at alle, der forlader et bandemiljø, 
burde få mentoruddannelsen i Ungdommens Røde Kors. Her kan de tidligere 
bandefolk møde ligesindede og samtidig hjælpe unge til ikke at ende som 
kriminelle. 
</p><p>
»Når en person hører, at han kan blive en del af noget stort, vil han gå hele 
vejen. Det er det, der trækker«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis de kan lære det, jeg har lært, kan de undgå at komme ind og sidde for 
vold igen
</p>
<p class="sender">
Nedim Yasar 
</p>
</blockquote>
</div><p>
Samtidig har kurserne lært Nedim at løse de konflikter, han selv møder i sin 
hverdag. </p><p>
»Jeg har brugt det tusind gange over for min lærer. Hvis jeg sidder med min 
telefon og han kommer og tager den, ekstremt sur, fordi han har sagt tusind 
gange, at han ikke vil se telefonerne i timen. Inden han når at sige noget, 
har jeg vurderet, at han er sur, og at jeg ikke skal sige noget forkert. Så 
siger jeg, at jeg ked af det, og at han bare kan beholde telefonen resten af 
timen. Så falder han ned, og jeg har allerede stoppet konflikten imellem 
os«. 
</p><p>
»Tidligere havde jeg rejst mig op, taget min telefon, og så var jeg skredet. 
Og hvis han havde sagt noget, var det nok endt galt«. 
</p><p>
Også det er en grund til, at alle folk i bandeexit ifølge Nedim burde komme 
ind i Ungdommens Røde Kors. 
</p><p><b class="ext-link">LÆS 3. KAPITEL </b><a class="embeddedlink" href="http://politiken.dk/indland/ECE2617372/ud-af-bandelivet-jeg-foelte-mig-tilbage-i-faengslet-selv-om-jeg-kunne-gaa-ud-ad-doeren/">Ud af bandelivet: »Jeg følte 
mig tilbage i fængslet, selv om jeg kunne gå ud ad døren«</a></p><p>
»Hvis de kan lære det, jeg har lært, kan de undgå at komme ind og sidde for 
vold igen«, siger Nedim, der også mener, at Ungdommens Røde Kors burde stå 
for et selvstændigt exitprogram. For det navn klinger neutralt i ørerne på 
både kriminelle og islamister, og der er ikke noget politi, der udfritter 
deltagerne om oplysninger fra fortiden. 
</p><p>
På trods af de nye fællesskaber gnaver fortiden stadigvæk. Nedim ser ingen af 
de venner, han omgav sig med for bare halvandet år siden, og som en del af 
exitprogrammet har han skrevet under på, at han ikke vil tage til Ballerup, 
hvor han er vokset op. Det betyder blandt andet, at han ikke kan komme i sit 
barndomshjem, selv om forholdet til hans mor og far, der har fundet sammen 
igen, er bedre end nogensinde. 
</p><h3>
Drømmer om at blive pædagog 
</h3><p>
Tatoveringerne på hans hænder bliver langsomt afløst af ar, for en gang om 
måneden er han på hospitalet for at få dem fjernet lidt efter lidt. På den 
ene håndryg står bogstaverne LG – for Los Guerreros – stadigvæk tydeligt, 
mens Ballerups postnummer 2750 næsten er fjernet fra knoerne. Det gør mere 
ondt at få dem fjernet end at få dem lavet, men Nedim vil ikke tænke på 
fortiden, hver gang han ser på sine hænder, forklarer han. 
</p><p>
»Og så er det lettere at få et job, når den tid kommer«. 
</p><p>
Nedim har længe ønsket sig at kunne hjælpe børn og unge, som dem han er vokset 
op med, og han drømmer om at uddanne sig til pædagog, når han har afsluttet 
sin hf. I de mest ensomme perioder har han fortrudt, men alligevel er han 
her stadigvæk. Som borger i det Danmark, de fleste af os er en del af. 
</p><p>
»Det er så fedt. Jeg fatter det slet ikke. Man burde få nogle kriminelle til 
at prøve det. Bare sådan tre måneder. De ville elske det«. 
</p><p class=" bl-elem">
»Hvor deres telefon ikke ringer klokken 3 om natten og de skal ud og smadre en 
eller anden. Du ved ikke, om du kommer hjem igen, eller om du bliver anholdt 
eller skudt. Det var jo det, der var så sindssygt med det liv. Det ved jeg 
nu«. 
</p>	
</div>

</div></body></html>
