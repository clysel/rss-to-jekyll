---
layout:     post
title: 	    "Reaktioner på Netanyahus valgsejr: Champagnen bliver på køl i Det Hvide Hus"
post_author:	    
post_date:	    Wed, 18 Mar 2015 13:42:57 +0100
post_site:	    politiken.dk 
post_link:	    http://politiken.dk/udland/int_mellemoesten/ECE2592743/reaktioner-paa-netanyahus-valgsejr-champagnen-bliver-paa-koel-i-det-hvide-hus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er svært at få øje på den israelske ministerpræsident Benjamin Netanyahus 
venner i dag, hvor han ellers soler sig i den israelske valgsejrs sødme. 
</p><p>
Den overraskende triumf ved parlamentsvalget til det borgerlige Likud-parti og 
Netanyahu, vækker således negativ opsigt på tværs af landegrænser. 
</p><p>
Især i den palæstinensiske lejr reageres der - nok ikke overraskende - skarpt 
på resultatet. Man gør sig nu klar til at skærpe den diplomatiske kampagne 
for en tostatsløsning i konflikten og vil forsøge at få Israel dømt for 
krigsforbrydelser. 
</p><p><b class="ext-link">RESULTAT</b><a class="embeddedlink" href="http://politiken.dk/udland/ECE2592549/netanyahu-triumferer-ved-valget-i-israel/">Netanyahu triumferer ved valget i Israel</a></p><p>
»Det står klart, at ministerpræsident Benjamin Netanyahu vil danne den næste 
regering, derfor siger vi tydeligt, at vi kommer til at gå til Den 
Internationale Domstol i Haag«, siger chefforhandler Saeb Erakat til 
nyhedsbureauet AFP, der understreger, at man vil sætte fart på og 
intensivere alle diplomatiske bestræbelser på at få en selvstændig stat. 
</p><p>
Valgsejren kommer kun få dage efter en kontroversiel melding fra Benjamin 
Netanyahu om, at han nægter at arbejde hen imod en tostatsløsning på 
konflikten mellem israelere og palæstinensere. 
</p><h3>
Ikke en nem morgen 
</h3><p>
Mens Netanyahu nu skal danne en ny regering, hvad han forventer at kunne gøre 
i løbet af et par uger, ser flere politiske og analytiske stemmer sort på 
udsigterne til en løsning i konflikten med palæstinenserne. 
</p><p>
En af dem er den tidligere svenske udenrigsminister og topdiplomat Carl Bildt, 
der på Twitter taler om risikoen for en »dyb krise« i kølvandet på 
resultatet og har svært ved at se nogen »troværdig politisk vej fremad«. 
</p><div class="art-io-other">
<p>
</p><blockquote class="twitter-tweet" lang="da"><p>A new <a href="https://twitter.com/netanyahu">@netanyahu</a> government in Israel 
risks profound crisis on Palestinian issue. Difficult to see any credible 
political path forward.</p>— Carl Bildt (@carlbildt) <a href="https://twitter.com/carlbildt/status/578084060985102337">18. marts 
2015</a></blockquote>

<p>
</p>
</div><p/><p>
Avisen The Guardian melder tilsvarende om hængende mundviger på indtil flere 
parlamentsmedlemmer fra det britiske parti Labour. Valgsejren til Netanyahu 
bliver både kaldt »nedtrykkende« og »en skam«. 
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2592476/israel-et-splittet-land-bekender-kuloer/">Israel: Et splittet land bekender kulør</a></p><p>
Sejren blev for alvor skåret ud i pap, da Netanyahus politiske rival og 
modstander Isaac Herzog lykønskede den israelske ministerpræsident med 
Likud-partiets valgresultat her til morgen. I går var der meldinger om et 
dødt løb mellem de to lejre, men oppositionen vågnede alligevel op til et 
bittert nederlag. 
</p><p>
»Dette er ikke en nem morgen for os, og dem, der tror på vores vej«, siger 
Isaac Herzog fra oppositionspartiet Den Zionistiske Union i en officiel 
udmelding. 
</p><h3>
Champagnen bliver på køl 
</h3><p>
Selvom der endnu ikke er kommet nogen ord fra Det Hvide Hus, er det nok så som 
så med begejstringen her til morgen hos den amerikanske præsident. I hvert 
fald hvis man skal tro Aaron David Miller, en tidligere forhandler for 
amerikanske regeringer i spørgsmål om Mellemøsten. 
</p><div class="art-io-other">
<p>
</p><blockquote class="twitter-tweet" lang="da"><p>Israeli Election Outcome: Looks 
like the White House will need to let the champagne chill a bit longer</p>— 
Aaron David Miller (@aarondmiller2) <a href="https://twitter.com/aarondmiller2/status/577951196041838593">17. marts 
2015</a></blockquote>

<p>
</p>
</div><p/><p>
»Det ser ud til, at Det Hvide Hus skal holde champagnen på køl lidt længere«, 
skriver han på det sociale medie Twitter ifølge nyhedsbureauet Reuters. 
</p><p>
Forholdet mellem Obama og Netanyahu har været sat på prøve gennem flere år. 
Men det blev for alvor køligt, da ministerpræsident Netanyahu udenom den 
amerikanske præsident talte i den amerikanske kongres i starten af marts. 
Han var inviteret af det republikanske parti, hvor valgresultatet nu også 
modtages positivt. 
</p><p>
»Hans success ved valget er endnu mere imponerende, når man tager de magtfulde 
kræfter i betragtning, som har forsøgt at underminere ham - sørgeligt 
inklusiv den fulde vægt af Obamas politiske mandskab«, lyder det fra den 
republikanske senator Ted Cruz ifølge Reuters. 
</p><p class=" bl-elem">
Indtil videre har den israelske præsident, Reuven Rivlin, opfordret Netanyahu 
til at danne regering sammen med Den Zionistiske Union, som har tabt ved 
valget. Kun det vil kunne forhindre nye valg i den nære fremtid, siger han 
ifølge avisen Haaretz. 
</p>	
</div>
</div></body></html>
