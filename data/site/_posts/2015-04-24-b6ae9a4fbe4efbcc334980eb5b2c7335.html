---
layout:     post
title: 	    "Turbo-wifi vokser frem på markedet"
post_author:	    Elías Christian Lundström
post_date:	    Fri, 24 Apr 2015 11:06:39 +0000
post_site:	    www.version2.dk 
post_link:	    http://www.version2.dk/artikel/turbo-wifi-vokser-frem-paa-markedet-153787?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der er sket et skred i salget af routere og andet wifi-udstyr, som understøtter den seneste 802.11ac-standard til trådløst internet. Forsendelserne af udstyret steg med fem pct. sidste år og nåede op på en samlet andel på 11 pct. af samtlige forsendelser af access points, viser en markedsanalyse fra ABI Research.</p>

<p>Det skriver <a href="http://finans.dk/live/it/ECE7648943/Ny-turbostandard-til-WiFi-viser-for-alvor-t%C3%A6nder/">Computerworld via  Finans.dk</a>.</p>

<p>Fremgangen for ac-standarden betyder også en mindre nedgang på tre pct. for den tidligere n-standard. ABI Research spår i analysen, at ac-standarden for alvor vil tage fart i løbet af året.</p>

<p>Opgraderingen fra en n-router til en ac-router betyder, at hastigheden potentielt bliver forøget fra 600 Mbps til 3,5 Gbps, men det kræver dog samtidig at computeren i den anden ende også understøtter den pågældende wifi-standard.</p>

<p>Samtidig er der endnu en standard på vej ved navn 802.11ad, der skal understøtte hastigheder på op til 7 Gbps.</p>

<p>På trods af løfter om høje wifi-hastigheder, så er det stadig ofte muligt at få mere ud af internetforbindelsen ved at forbinde et kabel direkte mellem routeren og computeren.</p>

<p>I gennemsnit mister man omkring 30 pct. af download-hastigheden og får en 10-20 pct. højere latency på forbindelsen, hvis man bruger wifi i stedet for kabel, har tidligere undersøgelser vist ifølge Computerworld.</p>
  </section>

  
      </div></body></html>
