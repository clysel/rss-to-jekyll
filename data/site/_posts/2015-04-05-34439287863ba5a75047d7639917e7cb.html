---
layout:     post
title: 	    "Portræt: Sydafrikansk komiker overtager Jon Stewarts trone"
post_author:	    
post_date:	    Sun, 05 Apr 2015 21:16:13 +0200
post_site:	    politiken.dk 
post_link:	    http://politiken.dk/kultur/filmogtv/ECE2616767/portraet-sydafrikansk-komiker-overtager-jon-stewarts-trone/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<h5>
Trevor Noah</h5>
<div class="fakta-body" data-buildingblock="embedded_factboxlink">
<p>
Ny vært for 'The Daily Show'. 
</p><p>
Tiltræder på et tidspunkt i løbet af året.
</p><p>
31 år, standupkomiker, politisk satiriker.
</p><p class=" bl-elem">
Nævner som sine forbilleder Nelson Mandela, Richard Pryor, Bill Cosby, 
Eddie Murphy, Chris Rock, Dave Chappelle og Jon Stewart.
</p>
</div>
</div><p>
Efter kun tre optrædener i rollen som ny såkaldt sydafrikansk 
seniorkorrespondent for ’The Daily Show’ må man sige, at den 31-årige 
komiker Trevor Noah har gjort lynkarriere. 
</p><p>
Og blot minutter efter begyndte kritikere at skovle læssevis af grus i 
maskineriet. 
</p><p>
Tv-kanalen bag ’The Daily Show’, Comedy Central, annoncerede i mandags, næsten 
som var det med hvid røg op af en skorsten i Vatikanet, at Noah var blevet 
udpeget til at efterfølge den legendariske Jon Stewart som vært på det 
daglige satireshow på et uspecificeret tidspunkt senere på året. 
</p><p>
Stewart, der har været vært for ’The Daily Show’ i 16 år, er noget så sjældent 
som en komiker med stor politisk indflydelse. 
</p><p>
I et Amerika, der mere end længe er optaget af racespørgsmålet i en tid, hvor 
der fængsles flere sorte i USA end i Sydafrika under apartheid, og hvor 
politiovergreb på sorte borgere fylder meget i medierne, er valget af Trevor 
Noah som vært i det mest liberale tv-show overhovedet markant. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2542893/farvel-fra-satirens-zen-mester/">Farvel fra satirens zen-mester</a></p><p>
Ingen har turdet gætte kvalificeret på, hvem Comedy Central ville sætte til at 
efterfølge Jon Stewart, hvis særlige blanding af newyork-jødisk selvspejling 
og sofistikeret politisk undergravning dårligt kan kopieres. 
</p><p>
Briten John Oliver, der var Stewarts ’engelske seniorreporter’, var det 
umiddelbare bud, men Oliver lod sig lokke af en anden kanal, HBO, til at 
lave sit eget politisk-satiriske ugeshow, ’Last Week Tonight’, og så var han 
ude af kapløbet. 
</p><h3>
Racespørgsmålet 
</h3><p>
I de tre udsendelser, Noah har nået at medvirke i siden sin debut hos Jon 
Stewart i december, har racespørgsmålet ligget allerforrest i hans optik. 
</p><div class="art-quote article-box">
<p class="quote"/>
<blockquote>
<p class="quote-txt">
Komediens første mål er at få folk til at le. Alt, hvad der går dybere, er en 
bonus 
</p>
<p class="sender">
</p><p class=" bl-elem">Trevor Noah</p> 

</blockquote>
</div><p>
Han har <i>in no uncertain terms</i> adresseret amerikanernes fordomme over 
for sorte og over for Afrika som kontinent, og Stewart har villigt spillet 
den naive, uinformerede amerikaner, der tror, at alt nødvendigvis er bedre i 
Guds eget land end nogen som helst steder på det afrikanske kontinent. Det 
er indlysende, at Noah som ankermand for showet som sådan kommer til at 
brede sin emnekreds noget ud.</p><p>
Trevor Noah har kaldt sig selv for »en forbrydelse allerede fra fødslen«, 
fordi hans forældre er af blandet etnicitet, hans mor sort og hans far hvid 
og schweizer. I Sydafrika var det strafbart indtil 1994. 
</p><p>
I en optræden på Apollo i London fortæller han – om det er en joke, den 
skinbarlige sandhed eller noget midt imellem, kan være svært at greje – 
hvordan hans mor blev chikaneret og endog fængslet af samme grund. »Og min 
far? I ved, hvor højt schweizere elsker chokolade!«. 
</p><p>
Det fremgår også, at når lille Trevor gik på fortovet med sin mor ved hånden, 
måtte faderen følge med ovre fra det modsatte fortov, og når politiet kom, 
»slap mor min hånd, som var den en pose marihuana«. 
</p><p><b class="ext-link">SE OGSÅ</b><a class="embeddedlink" href="http://politiken.dk/kultur/medier/ECE2542540/fem-vilde-jon-stewart-oejeblikke/">Fem vilde Jon Stewart-øjeblikke</a></p><p>
Ifølge en sydafrikansk kollega af Trevor Noah, som National Public Radio har 
talt med, Loyiso Gola, er komik det samme over hele verden: 
</p><p>
»Som mennesker har vi de samme oplevelser. Hvis man er sjov i Mongoliet, kan 
man også være sjov i USA, og hvis man er sjov i Sydafrika, er man sjov 
overalt i verden. Og politikere er jo bare politikere. De fucker op. De er 
uhæderlige, de gør uhæderlige ting. Når de bliver afsløret, bliver de 
pinligt berørt, og vi stiller dem til regnskab. Så finder de en måde at 
smyge sig udenom på. De er som snoge«. 
</p><p>
New York Times har gravet tilbage og fundet et interview med Trevor Noah fra 
2013, hvor Noah siger, at »komediens første mål er at få folk til at le. 
Alt, hvad der går dybere, er en bonus. Nogle komikere vil gerne både have 
folk til at le og få dem til at tænke over socialt relevante emner, men i 
selve sin natur er komedie noget, der er er sat i verden for at få folk til 
at grine. Hvis ikke de griner, er det ikke komik. Så enkelt er det. Uden 
latteren bliver det lyrik eller offentlig debat eller en enetale. I hvert 
fald ikke komik«. 
</p><h3>
Patologisk mediereaktion 
</h3><p>
Tidligt på aftenen mandag behøvede man kun skrive ’Tre’ på Google, før Trevor 
Noahs navn automatisk blev foreslået. Mit gæt er, at hans berømmelse for 
alvor opstod i det par timer, der var gået fra offentliggørelsen af hans nye 
job. 
</p><p>
Men bøtten vendte hurtigt på de sociale medier. Som bøtter på de sociale 
medier nu gør. 
</p><p>
Trevor Noahs betragtelige produktion af tweets gennem årene blev endevendt, og 
pludselig var manden, der for ganske nylig er nået op på godt to millioner 
følgere, udnævnt til alt fra jødehader til kvindeforagter. 
</p><p>
Jokes, der var flere år gamle og sandt at sige var lidt matte i koderne og 
måske en smule automatmorsomme som dem, man hører i frikvarteret i gymnasiet 
eller af en onkel til en familiefest, blev gransket og videresendt med 
sarkastiske kommentarer. 
</p><p><b class="ext-link">SE OGSÅ</b><a class="embeddedlink" href="http://politiken.dk/tv/ECE2542483/jon-stewart-fortaeller-om-sin-fratraedelse-direkte-paa-the-daily-show/">Jon Stewart fortæller om sin 
fratrædelse direkte på The Daily Show</a></p><p>
Comedy Central rykkede ud med et forsvar for sin nye galionsfigur: 
</p><p>
»Som komikere i almindelighed går Trevor Noah til yderligheder; han er 
provokerende og er ikke nænsom over for nogen, inklusive sig selv. At dømme 
ham eller hans komik på en håndfuld vitser er ikke fair. Trevor er en 
talentfuld komiker med en stor fremtid på Comedy Central«. 
</p><p>
Og Noah selv tweetede: »At reducere mit verdenssyn til en håndfuld 
vittigheder, der aldrig rigtig lykkedes, spejler hverken min karakter eller 
min udvikling som komiker«. 
</p><p>
CNN tog sagen ganske alvorligt og inviterede bl.a. Artie Lang, Noahs 
amerikanske kollega og en vittig iagttager af standupkomikscenen, i studiet: 
</p><p class=" bl-elem">
»Fyren ligner jo en underbuksemodel!«, sagde han, og sandt er det da, at 
Trevor Noah har en fysik, der falder i tidens smag, og nogle smilehuller, 
der næsten er tegneserieagtigt velformede. »Han har behov for noget kant!«, 
tilføjede Artie Lang. 
</p>	
</div>

</div></body></html>
