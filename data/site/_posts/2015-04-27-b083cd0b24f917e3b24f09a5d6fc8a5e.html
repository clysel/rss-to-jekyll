---
layout:     post
title: 	    "Ny Dong-ballade: DF-formand klager over Corydon til Folketingets ledelse"
post_author:	    
post_date:	    Mon, 27 Apr 2015 10:09:36 +0200
post_site:	    politiken.dk 
post_link:	    http://politiken.dk/indland/politik/ECE2644419/ny-dong-ballade-df-formand-klager-over-corydon-til-folketingets-ledelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketingets øverste ledelse, Præsidiet, vil i dag modtage en klage over 
finansminister Bjarne Corydon (S). 
</p><p>
Afsenderen er Dansk Folkepartis formand, Kristian Thulesen Dahl, og årsagen 
forløbet omkring salget af Dong, som bliver ved med at ridde regeringen som 
en mare. 
</p><p>
»Jeg har lavet en klage, hvor jeg beder præsidiet om at vurdere den lukkethed, 
vi har mødt i forbindelse med Dong-sagen«, siger Thulesen Dahl og uddyber: 
</p><div class="art-quote article-box">
<p class="quote"/>
<blockquote>
<p class="quote-txt">
Hver gang der kommer nye ting til overfladen i denne sag, så taler det imod 
Bjarne Corydons version
</p>
<p class="sender">
Kristian Thulesen Dahl (DF) 
</p>
</blockquote>
</div><p>
»Helt konkret drejer det sig om, at Finansministeriet ikke har villet svare 
fyldestgørende på Finansudvalgets spørgsmål. Blandt andet i forhold til de 
rygter, der er om andre bud på Dong end buddet fra Goldman Sachs. Det vil 
sige, at Finansudvalget med denne grad af lukkethed, som Finansministeriet 
præsenterer, ikke har mulighed for at gøre det, som, jeg mener, er udvalgets 
opgave«. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2602770/danmark-oversaa-milliardgevinst-ved-dong-salg-til-goldman-sachs/">Danmark overså milliardgevinst 
ved Dong-salg til Goldman Sachs</a></p><p>
»Jeg synes, at det er helt naturligt, at den øverste ledelse i Folketinget 
vurderer, om det er tilfredsstillende, eller om der skal gribes ind. Hvis 
ikke man griber ind, men lader det her passere, så har man vel fastsat en ny 
balance mellem, hvad Finansministeriet kan tillade sig over for Folketinget, 
og hvad Folketinget egentlig kan gøre«, påpeger DF-fomanden. 
</p><h3>
Konkurrencemæssige hensyn 
</h3><p>
Bjarne Corydon har forklaret, at han af konkurrencemæssige hensyn ikke kan 
lægge oplysninger om de øvrige bud på Dong frem. Samtidig har han flere 
gange understreget, at Goldman Sachs' bud på Dong-aktierne var det bedste. 
</p><p>
Det skete senest på et samråd i Folketingets finansudvalg i sidste uge, hvor 
han også afviste, at der skulle ligge noget »mystisk« til grund for, at alle 
oplysninger om salget ikke kunne lægges frem. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Sp_rgetime_med_stat_931225v.jpg" alt="" border="0"/><span class="caption"><span class="f-img-caption">Spørgetime. 
</span>Kristian Thulesen Dahl ses her til spørgetime, hvor han netop taler om salget af aktier i Dong.</span></span></p><p>
Konfronteret med Thulesen Dahls klage gentager Bjarne Corydon hensynet til de 
potentielle købere, som fik deres bud på Dong afvist: 
</p><p>
»De, der har været inde og vise interesse for DONG Energy, har selvfølgelig en 
ret til at blive behandlet professionelt. Gør vi som Finansministerium ikke 
det, kommer vi til at lave meget dårligere forretninger næste gang, vi står 
i en lignende situation, og det føler jeg ikke, at vi kan byde 
skatteyderne«, siger han i en skriftlig kommentar til Politiken. 
</p><p><b class="ext-link">TIDSLINJE </b><a class="embeddedlink" href="http://politiken.dk/oekonomi/virksomheder/ECE2637907/tidslinje-saadan-blev-dongs-guldfugle-og-havmoelleprojekterne-til/">Sådan blev Dongs guldfugle og 
havmølleprojekterne til</a></p><p>
Kristian Thulesen Dahl har forståelse for, at det i løbet af en proces kan 
være nødvendigt at holde visse oplysninger fortrolige: 
</p><p>
»Men det er normalt ikke et spørgsmål om, hvorvidt Finansudvalget overhovedet 
kan få oplysningerne. Det er et spørgsmål om, hvornår og hvordan. Det er 
kendetegnende for denne her sag med Dong og Goldman Sachs, er, at her 
fastholder finansministeren, at oplysningerne ikke bare er fortrolige, men 
utilgængelige for Finansudvalget. Også efter tingene er sket«, siger han. 
</p><h3>
Nye oplysninger 
</h3><p>
Klagen over Corydon kommer efter uger, hvor der er kommet flere nye 
opsigtsvækkende oplysninger frem om Dong-salget. 
</p><p>
Tidligere på måneden udkom bogen 'Det bedste bud', som fortæller, at 
Folketingets Finansudvalg havde pligt til at bremse regeringens Dong-salg 
til Goldman Sachs, ATP og PFA for 11 milliarder kroner, hvis der var 
mulighed for at få en højere pris. 
</p><p>
Men Corydon fortalte aldrig udvalget om denne pligt og nægtede også at 
fortælle Finansudvalget, hvilke andre bud der blev givet på aktierne. 
</p><p><b class="ext-link">LÆS NYHED </b><a class="embeddedlink" href="http://politiken.dk/oekonomi/virksomheder/ECE2641072/tidligere-dong-direktoer-kritiserer-salg-til-goldman-sachs/">Tidligere Dong-direktør kritiserer 
salg til Goldman Sachs</a></p><p>
I sidste uge kritiserede tidligere Dong-direktør Anders Eldrup aktiesalget til 
Goldman Sachs og hævdede, at man kunne have opnået et bedre bud. Han 
fortalte, at han - inden han blev fyret for at give for høje lønninger til 
særlige medarbejdere - selv arbejdede på en model, hvor danske 
pensionskasser kunne investere i Dong, men at han aldrig fik lejlighed til 
at fremlægge den. 
</p><h3>
Tvivler på Corydons forklaring 
</h3><p>
Kristian Thulesen Dahl mener, at de nye oplysninger fra særligt bogen 'Det 
bedste bud' giver grund til at tro, at Bjarne Corydon ikke taler sandt, når 
han gang på gang hævder, at buddet fra Goldman Sachs var det bedste: 
</p><p><b class="ext-link">LÆS ANALYSE </b><a class="embeddedlink" href="http://politiken.dk/oekonomi/virksomheder/ECE2637942/analyse-er-der-noget-vi-ikke-maa-vide-corydon/">Er der noget, vi ikke må vide, 
Corydon? </a></p><div class="art-quote article-box">
<p class="quote"/>
<blockquote>
<p class="quote-txt">
»Hos mig ringer alle alarmklokker i denne sag. Jeg har været formand for 
finansudvalget i 10 år, og jeg erindre ikke sammenlignelig sag
</p>
<p class="sender">
Kristian Thulesen Dahl (DF) 
</p>
</blockquote>
</div><p>
»Hver gang der kommer nye ting til overfladen i denne sag, så taler det imod 
Bjarne Corydons version. På samrådet (i tirsdags, red.) spurgte jeg til den 
oplysning fra bogen om, at ATP i processen, før der var indgået en betinget 
aftale, siger, at de er parat til at matche Goldman Sachs’ tilbud, og det 
har jo meget for sig, at den oplysning er rigtig«, siger han og tilføjer: 
</p><p>
»Hos mig ringer alle alarmklokker i denne sag. Jeg har været formand for 
finansudvalget i 10 år, og jeg erindrer ikke en sammenlignelig sag. 
Tværtimod erindrer jeg en hel del sager, hvor regeringen forsøgte at holde 
Finansudvalget udenfor, men hvor udvalget på grund af den årelange 
tradition, der er i udvalget, for at stå skulder ved skulder parti for 
parti, når regeringen ønsker at lukke ned, har krævet oplysninger, som man 
så er endt med at få. Men det er som om, at de almindelige spilleregler er 
sat ud af kraft, når det drejer sig om den her sag«. 
</p><h3>
Præsidiet kan udtale kritik 
</h3><p>
Folketingets præsidium har ikke magt til at pålægge finansministeren at 
fremlægge oplysninger om eventuelle andre bud på Dong. 
</p><p>
Medlemmerne kan alene efter en vurdering af parternes forklaringer i sagen 
skrive et brev til Corydon om, hvad de mener, han burde gøre. Det er muligt 
i brevet at udtrykke kritik, men ellers har præsidiets udtalelse ingen 
umiddelbare konsekvenser. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/boger/faglitteratur_boger/ECE2641974/goldman-sachs-vinder-altid-forrygende-bog-giver-indblik-i-dramaet-bag/">Goldman Sachs vinder altid: 
Forrygende bog giver indblik i dramaet bag</a></p><p>
Kristian Thulesen Dahl mener dog, at en påtale fra præsidiet vil få Bjarne 
Corydon til at reagere: 
</p><p>
»Hvis præsidiet i enighed siger til Finansministeriet, at det er 
utilfredsstillende, og at vi må have indsigt i, hvilke andre bud, der var i 
processen, så bliver det meget svært for finansministeren at gå imod det. 
Det ville være helt uhørt andet«, siger han. 
</p><h3>
Haarder har forståelse for klagen 
</h3><p>
Folketingets formand, Mogens Lykketoft (S), ønsker ikke at kommentere klagen 
fra Kristian Thulesen Dahl, da han endnu ikke har modtaget den. 
</p><p>
Venstres medlem af præsidiet, Bertel Haarder, har stor forståelse for, at 
Kritistian Thulesen Dahl har valgt at klage til Folketingets ledelse. 
</p><p class=" bl-elem">
»Jeg har selv undret mig over forklaringen, og jeg ser frem til at sætte mig 
ind i sagen«, siger han. 
</p>	
</div>

</div></body></html>
