---
layout:     post
title: 	    "Læge uden autorisation er meldt til politiet for sjusk"
post_author:	    
post_date:	    Mon, 27 Apr 2015 13:37:21 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2644815/laege-uden-autorisation-er-meldt-til-politiet-for-sjusk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Anklagemyndigheden kræver både fængsel og bøde til en københavnsk læge, der 
fortsatte med at udgive sig for at være gigtlæge og behandlede patienter, 
selv om Sundhedsstyrelsen havde frataget ham autorisationen. 
</p><p>
Desuden kræves lægen nu straffet for »grovere og gentagen forsømmelse og/eller 
skødesløshed« ved behandlingen af gigtpatienter i flere klinikker i 
hovedstadsområdet, blandt andet på Østerbro og Frederiksberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421406/laege-praktiserer-uden-autorisation-jeg-har-overdraget-klinikken-til-min-bror/">Læge praktiserer uden 
autorisation: Jeg har overdraget klinikken til min bror</a></p><p>
Af anklageskriftet mod den tidligere læge, som Ritzau har fået aktindsigt i, 
fremgår det, at forsømmelse eller sjusk stod på i en periode på 12-13 år og 
gik ud over adskillige patienter, der søgte en speciallæge i reumatologi. 
</p><p>
Hele 14 patienter er opgivet med navn i anklageskriftet. 
</p><h3>
Mistede sin autorisation 
</h3><p>
Lægen fik den 11. juli 2014 frataget sin lægeautorisation, og i den situation 
må han ikke længere praktisere som læge. 
</p><p>
Ifølge anklagemyndigheden fortsatte han imidlertid i en periode på tre 
måneder, indtil han blev meldt til politiet, med at betegne sig som læge 
eller handlede på en måde, så patienterne troede, at han var læge, og det 
kræves han nu dømt for. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421349/fatima-blev-behandlet-af-laege-der-ikke-maa-vaere-laege/">Fatima blev behandlet af læge, 
der ikke må være læge</a></p><p>
I den periode afholdt den 70-årige mand over 400 lægekonsultationer. Han 
udskrev recepter og foretog lokalbedøvelse, opererede og brugte 
receptpligtig medicin og foretog blokadeindsprøjtninger, fremgår det af 
anklageskriftet. 
</p><p>
Det fremgår også, at lægen i årevis førte mangelfulde patientjournaler. 
Anklagemyndigheden kalder dem »utilstrækkelige, sparsomme, overfladiske 
og sporadiske«. 
</p><p>
Det vil sige, at det ikke fremgår, om lægens behandling er velbegrundet, og om 
patienten har givet sit samtykke til den. 
</p><p>
Behandlingerne bestod ofte i langvarige og overdrevne blokadebehandlinger med 
lidocain og andre lokalbedøvende præparater. 
</p><p>
Nogle gange blev blokadeindsprøjtningerne foretaget med saltvand, uden at der 
var en faglig begrundelse for det. Disse behandlinger udsatte patienterne 
for overhængende fare, fremgår det af anklageskriftet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421437/saadan-tjekker-du-at-din-laege-maa-behandle-dig/">Sådan tjekker du, at din læge 
må behandle dig</a></p><p>
Lægen har i en årrække været i Sundhedsstyrelsens søgelys, og den 18. december 
2013 indskrænkede styrelsen hans ret til at ordinere medicin. 
</p><p>
Det fremgår imidlertid, at han efter denne dato fortsatte med at ordinere 
lokalbedøvende, afhængighedsskabende eller potensfremmende medicin. 
</p><p class=" bl-elem">
Sagen behandles i Retten på Frederiksberg til efteråret. Her risikerer lægen 
en fængselsstraf på op til fire måneders fængsel. 
</p>	
</div>

</div></body></html>
