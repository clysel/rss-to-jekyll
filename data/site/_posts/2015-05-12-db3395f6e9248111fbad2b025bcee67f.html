---
layout:     post
title: 	    "Ny Dan Turell-biografi er den hidtil mest omfattende og fagligt tunge i rækken"
post_author:	    
post_date:	    Tue, 12 May 2015 18:50:16 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2664660/ny-dan-turell-biografi-er-den-hidtil-mest-omfattende-og-fagligt-tunge-i-raekken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Dan Turèll – hele historien</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
af Lars Movin, Steen Møller Rasmussen og Asger Schnack.
</p><p>
Portrætbog. Informations Forlag, 539 sider, 349,95 kroner. 
</p><p class=" bl-elem">
Har du Pluskort, får du 15 pct. rabat på bøger i Boghallen eller fri levering 
hos Saxo.com. Læs mere på politiken.dk/plus. 
</p>
</div>
</div><p>
Det er skæbnens bitre ironi – og måske også en slags drillende nemesis – at 
’Dan Turèll – hele historien’ udkommer på et tidspunkt, hvor den afdøde 
digters datter, Lotus Turèll, i et ærligt interview om at vokse op med 
alkohol som et ubehageligt familiemedlem, hinsides enhver tvivl gør det 
klart, at hele historien aldeles ikke er fortalt. 
</p><p>
Der er stadig sten at vende, stadig uopdagede lig i lasten og dertil masser af 
ufortalte røverhistorier, anekdoter og pudseløjerligheder om den folkekære 
poet med det perfekte sprog og den <i>coole</i> attitude. 
</p><p>
Til gengæld kan man ikke bebrejde folkene bag udgivelsen – der er en revideret 
og udvidet fusionsversion af Asger Schnacks monografi ’Jeg tror faktisk jeg 
kan tåle mere kærlighed end de fleste’ fra 2001/2007 og Lars Movin og Steen 
Møller Rasmussens interview-samling ’Onkel Danny fortalt’ fra 2003 – at de 
forsøger at fortælle hele historien om såvel forfatterskabet som personen 
bag både det og den mytologiske mediemanipulatorfigur ’Onkel Danny’. 
</p><div class="art-quote article-box">
<p class="quote"/>
<blockquote>
<p class="quote-txt">
Man vender siderne, som var det en hæsblæsende thriller
</p>
<p class="sender">
</p><p class=" bl-elem"/> 

</blockquote>
</div><p/><p>
For det gør de. Asger Schack formidler forbilledligt det enorme og komplekse 
forfatterskab fra dets spæde begyndelse som lokaljournalistik og til dets 
kunstneriske kulmination med værker som ’Karma Cowboy’, ’Vangede billeder’ 
og ’Storby-trilogien’. 
</p><p>
Han sætter også teksterne ind i en kulturel og (kursorisk i alle fald) 
samfundsmæssig kontekst, så man får en idé om, hvad Dan Turèll menneskeligt 
og kunstnerisk var runden af. Og han gør det med kærlighed, entusiasme og <i>panache</i>, 
så man vender siderne, som var det en hæsblæsende thriller. 
</p><p>
For lige så fin en lyriker Schnack er, lige så fornem en fagprosaist er han. 
Han tillader sig også at komme med et krads i overfladen her og der, 
eksempelvis hænger han rendestensromantikeren Turèll til tørre på mest 
bestemte vis. 
</p><h3>
Introvert og nørdet 
</h3><p>
Movin og Møller Rasmussens bidrag er de fulde udgaver af de interviews, der 
blev lavet til filmen ’Onkel Danny – portræt af en Karma Cowboy’. Her kommer 
familien, de tætte venner og enkelte litterater til orde. Og i forbindelse 
med nyudgivelsen er Dan Turèlls lillesøster Anne Turèll blevet interviewet, 
ligesom man har fremskaffet et bidrag fra digterens første hustru, Kirsten 
Brand. 
</p><p>
Interviewet med søster Anne Turèll er interessant og vigtigt. Hun fortæller 
med stor varme og veneration om sin bror, som hun tydeligvis forgudede, og 
som elskede sine søskende meget højt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2643574/lotus-turll-at-tilgive-foeles-som-at-smide-en-rygsaek-paa-200-kg/">Lotus Turéll: At tilgive føles 
som at smide en rygsæk på 200 kg</a></p><p>
Hun fortæller om hjemme i Vangede, om de frisindede forældre og om følelsen af 
at være forbundet med sin bror – ubetinget. Og hun punkterer til dels en del 
af myten om digterens barndom som udfarende og fodboldspillende dansk dreng: 
Han var en introvert, lidt nørdet person, som sugede til sig fra andre med 
bestemte færdigheder, men først og fremmest læste og læste og læste, indtil 
han begyndte at skrive. Man bliver helt varm om hjertet. 
</p><p>
Kirsten Brands bidrag består i en antal postkort, hvor hun lapidarisk beretter 
om livet med Dan Turèll. På grund af formen kommer hun imidlertid aldrig 
rigtig nogen vegne. Og selvfølgelig må man respektere (og beundre) et 
menneske for at ville have historien om sit samliv med et andet – hvor 
berømt dette individ så end måtte være – menneske for sig selv; men det 
betyder, at vi så heller ikke får hele historien fra hende. Og den får vi 
formentlig aldrig nogen sinde. 
</p><p>
Barndomsvennen Martin Jensen har sit ufortalte kapitel, kontubernalen og 
vennen Tom Iversen ligger inde med et vigtigt bidrag – og så videre og så 
videre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2656783/de-fleste-kunstnere-er-moralsk-bevidste-om-det-de-laver---ogsaa-omkostningerne/">»De fleste kunstnere er 
moralsk bevidste om det, de laver - også omkostningerne«</a></p><p>
Med bogen ’L’idiot de la famille’ forsøgte filosoffen Jean-Paul Sartre – i tre 
fuldfede bind – at tegne et udtømmende billede af forfatteren Gustave 
Flaubert i en bestemt periode af dennes liv, op til udgivelsen af ’Madame 
Bovary’. Blot for at konstatere, at det ikke er muligt. Således ej heller 
med hensyn til Dan Turèll. 
</p><p class=" bl-elem">
Så vi finder sikkert aldrig ud af, hvem Danny var – for nu at parafrasere en 
dansk popsang. Men med ’Dan Turèll – hele historien’ har vi så afgjort fået 
det indtil videre mest omfattende og fagligt tunge bidrag til turèllogien. 
</p>	
</div>

</div></body></html>
