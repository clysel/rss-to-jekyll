---
layout:     post
title: 	    "Microsoft i samarbejde med dansk succes om at rekruttere autister"
post_author:	    Martin Bernth
post_date:	    Tue, 07 Apr 2015 11:24:39 +0000
post_site:	    www.version2.dk 
post_link:	    http://www.version2.dk/artikel/microsoft-indgaar-samarbejde-med-dansk-succes-om-rekruttere-autister-134934?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsoft vil i stigende grad ansætte personer med autisme og drage fordel af de særlige mentale egenskaber, som autister ofte besidder.</p>

<p>I samarbejde med den danske nonprofit-organisation ‘Specialisterne’, der arbejder for at skabe en million job globalt for mennesker med autisme og lignende diagnoser, vil virksomheden nu igangsætte et program, der skal føje autister til arbejdsstyrken i fuldtidsstillinger ved hovedkvarteret i Redmond, USA.</p>

<p>»Mennesker med autisme bibringer styrker, som vi har brug for hos Microsoft. Ethvert individ er forskelligt og nogle har fantastiske evner til at optage information, tænke på et højt niveau af detalje og dybde eller udmærker sig i matematik og kodning. Det er en talentmasse, som vi fortsat vil føje til Microsoft,« skriver direktøren for Microsofts Worldwide Operations Mary Ellen Smith i et <a href="http://blogs.microsoft.com/on-the-issues/2015/04/03/microsoft-announces-pilot-program-to-hire-people-with-autism/">blogindlæg.</a></p>



<p>Tidligere har også tyske SAP haft succes med at arbejde sammen med Specialisterne om at mangfoldiggøre organisationens arbejdsstyrke.</p>
  </section>

      </div></body></html>
