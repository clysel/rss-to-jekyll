---
layout:     post
title: 	    "Verdens hvide poler lider i varmen"
post_author:	    
post_date:	    Sun, 29 Mar 2015 21:30:36 +0200
post_site:	    politiken.dk 
post_link:	    http://politiken.dk/viden/ECE2609331/verdens-hvide-poler-lider-i-varmen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I takt med den globale opvarmning holder verdens glaciologer og meteorologer 
et skarpt øje med verdens hvide poler. Havisen ved polerne er nogle 
dynamiske størrelser, der tiltager og aftager, alt efter om det er vinter 
eller sommer. 
</p><p>
Der er især to tidspunkter på året, hvor klimaforskerne holder et ekstra 
vågent øje med havisens areal. Det er, når isen har sin minimale udbredelse 
ved sommerens ophør, og når isen har sin maksimale udbredelse, når Kong 
Vinter stiller træskoene. 
</p><p>
Hvad angår Arktis står vi ved sidstnævnte lige nu, og meteorologer fra både 
amerikanske NSIDC og europæiske EUMETSAT har gjort status på havisens areal. 
Konklusionen er klar: Havisen nåede sit maksimum allerede 25. februar, og 
havisens areal var det mindste, man nogensinde har målt, siden man indledte 
overvågningen af havisen ved verdens poler fra satellitter i 1978. 
</p><h3>
Mere is end forventet forsvinder
</h3><p>
I tal havde havisen i år på sit maksimum et areal på 14,5 millioner 
kvadratkilometer. Det er 1 million kvadratkilometer mindre end den 
gennemsnitlige udbredelse, man har målt gennem en 20-årig periode fra 1981 
til 2010. 
</p><p>
»Det betyder, at der i forhold til tidligere år mangler et areal af havis, som 
i størrelse svarer til cirka halvdelen af Grønland. Observationerne ligger i 
tråd med de ændringer, vi har set i løbet af de seneste ti år, hvor der er 
sket et kraftigt fald i mængden af havis. Det er en uundgåelig konsekvens af 
den globale opvarmning, hvor den store menneskeskabte udledning af CO2 får 
temperaturen til at stige – og især i de polare områder«, siger isforsker og 
ph.d. Rasmus Tonboe fra DMI, der til daglig arbejder med at kortlægge 
havisen ved Arktis og Antarktis med satellit. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2520588/mystisk-masseselvmord-blandt-saeler-i-antarktis/"> Mystisk masseselvmord blandt 
sæler i Antarktis </a></p><p>
Det kraftige fald i mængden af havis er større end det, som computersimulerede 
klimamodeller fra 2000 har kunnet forudsige. 
</p><p>
»Klimamodellerne forudsagde, at isen ville forsvinde i takt med den globale 
opvarmning, men ikke i de store mængder, som vi rent faktisk observerer. Der 
et tegn på, at vi er godt i gang med at varme kloden op«, siger Rasmus 
Tonboe. 
</p><h3>
Antarktis ikke immun 
</h3><p>
Det er ikke kun på toppen af den nordlige halvkugle, at den globale opvarmning 
har fået fat. I denne uge blev der offentliggjort en undersøgelse i et af 
verdens førende tidsskrifter Science, som tyder på, at mange af de 
gletsjere, der er gledet ud i havet og flyder på vandet omkring Antarktis, 
har oplevet en accelereret afsmeltning i de seneste ti år sammenlignet med 
de ti år, som gik forud. Det er især i det vestlige Antarktis, at isen 
smelter med stor hastighed. 
</p><p>
Det er klimaforskere fra University of California, der har studeret data fra 
satellitter fra det europæiske rumagentur, ESA, der har målt på istykkelsen 
af de flydende gletsjere gennem 18 år. Fra at opleve et ubetydeligt tab af 
is i perioden 1994-2003 har de flydende gletsjere i Vestantarktis været på 
en gevaldig slankekur og tabt hele 310 kubikkilometer is. Tabet af is i 
disse egne er dermed blevet øget med hele 70 procent i løbet af et årti. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2520288/man-flyver-paa-de-sidste-dampe-naar-man-vil-til-verdens-ende/">Man flyver på de sidste dampe, 
når man vil til verdens ende</a></p><p>
For at forstå, hvor meget afsmeltet is, det drejer sig om, bruger klimaforsker 
og glaciolog Ruth Mottram fra DMI en regneanalogi. Hun kommer frem til, at 
310 kubikmeter smeltet is ville svare til, at alle 7,2 milliarder mennesker 
i verden hældte 5 liter vand ud i havet hver time i et år! 
</p><p>
»Tidligere var der en bred enighed blandt forskere om, at Antarktis var immun 
over for klimaforandringer. Men over de seneste par år er der blevet 
offentliggjort store undersøgelser, der viser, at Antarktis er ramt af den 
globale opvarmning – og især i den vestlige del af kontinentet samt Den 
Antarktiske Halvø. Det bliver nu bekræftet af den aktuelle undersøgelse«, 
siger Ruth Mottram. 
</p><p><b class="ext-link">SE OGSÅ</b><a class="embeddedlink" href="http://politiken.dk/fotografier/reportagefoto/ECE2550738/billedserie-antarktis---kontinentet-kun-pingvinerne-ejer/">Billedserie: Antarktis - kontinentet 
kun pingvinerne ejer</a></p><p>
Det, der bekymrer Ruth Mottram, er den hastighed, hvormed afsmeltningen 
foregår. 
</p><p>
Forskerne bag undersøgelsen forudser, at de flydende gletsjere i Amundsenhavet 
og Bellingshausenhavet kan forsvinde i løbet af dette århundrede og øge 
risikoen for, at is på land vil glide ud i havet, hvilket kan give 
havstandsstigninger, som blandt andet kan ramme Europa på grund af 
gravitationskræfter og havstrømme. 
</p><p class=" bl-elem">
»Selv om vi bor langt fra Antarktis, kan den accelererede afsmeltning på lang 
sigt godt få betydning for os med højere vandstand til følge. Det sker næppe 
i dette århundrede, men vi gør klogt i at følge udviklingen i Antarktis 
nøje«, siger Ruth Mottram. 
</p>	
</div>
</div></body></html>
