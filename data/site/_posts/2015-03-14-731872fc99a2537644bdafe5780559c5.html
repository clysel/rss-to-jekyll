---
layout:     post
title: 	    "Britisk rigmand er blevet Putins fjende nummer et"
post_author:	    
post_date:	    Sat, 14 Mar 2015 13:31:52 +0100
post_site:	    politiken.dk 
post_link:	    http://politiken.dk/udland/ECE2587563/britisk-rigmand-er-blevet-putins-fjende-nummer-et/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om Rusland er blevet politisk isoleret og oppositionspolitikeren Vladimir 
Nemtsov blev skudt og dræbt, så er præsident Vladimir Putin fortsat populær 
i befolkningen. 
</p><p>
En fremtrædende kritiker af den russiske leder, den britiske investor og 
rigmand Bill Browder, der er blevet kaldt 'Putins fjende nummer et', 
forudser imidlertid et muligt kup i Moskva. 
</p><p>
»Hvis det ikke kommer til et kup mod Putin, inden for få år, så vil vi se en 
folkelig opstand mod hans regime«, siger Bill Browder, en britisk rigmand og 
investor, som i dag leder en højrøstet kampagne mod Ruslands leder. 
</p><p><b>Lancerer bog mod Putin </b></p><p>
Under et besøg i Stockholm, hvor han lancerer sin bog 'Min krig mod Putin', 
siger Browder til TT, at embedsmænd i Moskva stjal over 200 millioner dollar 
fra ham, efter at han havde tjent store summer i Rusland. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2585720/rygterne-talte-usandt-putin-er-ikke-doed/">Rygterne talte usandt: Putin er 
ikke død </a></p><p>
Han forlod selv landet, men en af hans advokater, Sergej Magnitskij, blev i 
Rusland, hvor han blev anholdt og fængslet. Sergej Magnitskij blev syg i 
fængslet og blev nægtet behandling for alvorlige, smertefulde sygdomme. Til 
sidst blev han pryglet ihjel af fængselsvagter. 
</p><p>
»Efter drabet på Sergej har jeg ført kampagne for, at retfærdigheden skal ske 
fyldest, men det er ikke muligt at få retfærdighed i Rusland«, siger Browder 
om sin advokat Magnitskij, der officielt var anklaget for skattesvindel. 
</p><p><b>Opstand på vej </b></p><p>
Browder mener, at økonomisk krise vil udløse en folkelige opstand mod Putins 
regime. 
</p><p>
»Putins regime kan højst holde nogle år endnu«, siger han. 
</p><p>
Han advarer om, at Putin om muligt vil fortsætte med 'Ukraine-sporet' og gå 
efter lande som Moldavien, Kasakhstan eller de baltiske stater ved hjælp af 
provokatører og anonyme legesoldater. 
</p><p>
»Baltikum er formentligt det vigtigste for Putin«, siger han. 
</p><p>
Browder siger videre, at Putin har anskaffet sig en personlig formue på 
omkring 200 milliarder dollar (omkring 1.420 milliarder kroner). Han hævder, 
at en stor del af denne formue stammer fra andre oligarker, der har betalt 
til præsidenten for ikke at få konfiskeret deres penge og ejendomme, som det 
skete for Mikhail Khodorkovskij og hans oliefirma Jukos. 
</p><p class=" bl-elem">
»Putin aldrig vil gå af selv, fordi hans store illegale formue så bliver 
afsløret«, siger Browder, som beskylder vestlige politikere for at være 
naive i deres syn på Putin. 
</p>	
</div>
</div></body></html>
