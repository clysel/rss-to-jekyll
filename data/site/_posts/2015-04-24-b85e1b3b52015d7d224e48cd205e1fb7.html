---
layout:     post
title: 	    "Kvindelig pakistansk aktivist dræbt efter seminar"
post_author:	    
post_date:	    Fri, 24 Apr 2015 23:02:23 +0200
post_site:	    politiken.dk 
post_link:	    http://politiken.dk/udland/ECE2642622/kvindelig-pakistansk-aktivist-draebt-efter-seminar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kvindelig pakistansk menneskerettighedsaktivist er blevet skudt og dræbt af 
ukendte gerningsmænd, oplyser politiet.
</p><p>
Aktivisten med det borgerlige navn Sabeen Mehmood blev ramt af fem kugler 
efter at have holdt et oplæg om menneskerettighedskrænkelser i Pakistans 
fattige og tilbagestående Baluchistan-provins.
</p><p>
Hun havde netop forladt den café, som havde lagt lokaler til et seminar om 
menneskerettighedskrænkelser og var på vej væk i en bil med sin mor. Moren 
er såret efter skudepisoden, lyder det fra politiet.
</p><p>
»En kvinde døde under skyderiet og en anden kvinde er såret efter 
skudepisoden«, siger Moeez Pirzada, en talsmand fra det lokale politi, til 
nyhedsbureauet AFP.
</p><p>
Ifølge talsmanden ser det ud til, at skudepisoden skyldes nogle personlige 
problemer mellem parterne. Men politiet har ikke nærmere informationer om, 
hvorfor aktivisten blev dræbt.
</p><p>
Tidligere på dagen havde hun været vært for et arrangement med fokus på 
krænkelser af rettigheder i Baluchistan-provinsen. To andre prominente 
menneskerettighedsforkæmpere var også blandt oplægsholderne.
</p><p>
De to talere skulle oprindeligt også have været med til et andet debatmøde på 
et prestigefyldt Universitet i Lahor for to uger siden, men det blev aflyst 
tilsyneladende på foranledning af den lokale efterretningstjeneste.
</p><p class=" bl-elem">
Gennem længere tid har menneskerettighedsgrupper anklaget pakistanske 
sikkerhedsstyrker og efterretningstjenester for at stå bag alvorlige 
krænkelser af rettigheder i Baluchistan-provinsen.
</p>	
</div>

</div></body></html>
