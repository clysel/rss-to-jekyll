---
layout:     post
title: 	    "Sprognævn overvejer ny tegnsætning i tal"
post_author:	    
post_date:	    Wed, 01 Apr 2015 00:01:29 +0200
post_site:	    politiken.dk 
post_link:	    http://politiken.dk/kultur/medier/ECE2612591/sprognaevn-overvejer-ny-tegnsaetning-i-tal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Valgfrihed</p><p>Fakta</p>
<div class="fakta-body" data-buildingblock="embedded_factboxlink">
<p><b>I Danmark bruger</b> vi punktum som tusindtalsseparator og komma til at 
angive decimaler. Så tre tusinde fem hundrede kroner og 50 øre skrives 
3.500,50. 
</p><p><b>På engelsk</b> er det omvendt og gøres sådan her: 3,500.50. 
</p><p><b>Sprognævnet overvejer</b> nu at gøre det valgfrit, om man vil bruge 
det engelske eller det danske system, fordi mange danskere allerede er gået 
over til den engelske metode.
</p><p class=" bl-elem"><b>Internationale </b>standardiseringsorganisationer anbefaler, at man i 
stedet for komma eller punktum bruger mellemrum til at adskille tusinder. 
Altså at man skriver 3 864 gram i stedet for 3.864 eller 3,864.
</p>
</div>
</div><p>
Den store påvirkning fra engelsk har skabt et nyt dansk kommaproblem. For hvor 
vi i Danmark sætter punktum, når vi angiver tusinder, bruger man kommaer på 
engelsk. Og de lommeregnere, eksempelvis børn har i deres smartphones, 
bruger ofte det engelske system i stedet for det danske. 
</p><p>
Så når Dansk Sprognævn alligevel er i gang med at undersøge danskernes 
kommatering med henblik på en revision af kommareglerne, vil nævnet også 
kigge på punktum og komma, når det gælder tal. 
</p><p><b class="ext-link">SE TV-KLIP </b><a class="embeddedlink" href="http://politiken.dk/tv/kultur/ECE2611431/nye-tegnsaetningsregler-i-tal/">Nye tegnsætningsregler i tal</a></p><p>
»Vores indledende undersøgelser har vist, at der ikke blot er usikkerhed i 
brugen af kommaer i sætninger, men også når det gælder tal«, siger nævnets 
direktør, Sabine Kirchmeier-Andersen. 
</p><div class="art-quote article-box">
<p class="quote"/>
<blockquote>
<p class="quote-txt">
Vores indledende undersøgelser har vist, at der ikke blot er usikkerhed i 
brugen af kommaer i sætninger, men også når det gælder tal«, siger nævnets 
direktør, 
</p>
<p class="sender">
Sabine Kirchmeier-Andersen, Direktør for Dansk sprognævn 
</p>
</blockquote>
</div><p>
Det er formentlig påvirkningen fra engelsk, der har gjort mange danskere 
usikre på, hvornår der sættes henholdsvis komma og punktum i tal.</p><p>
På engelsk bruger man nemlig komma til at adskille tusinder og punktum til at 
adskille decimaler, hvor det i Danmark er omvendt. 
</p><p>
»USA, England og Australien har valgt en anden praksis end de fleste 
europæiske lande, og mange digitale systemer tilgodeser kun engelsktalende 
befolkninger. Derfor møder danskerne i stigende grad regnemaskiner og 
regneark på mobiltelefoner og på nettet som bytter om på komma og punktum i 
tal i forhold til det, vi er vant til«, siger Sabine Kirchmeier-Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE975566/sprognaevn-hvorfor-hidser-folk-sig-saadan-op/">Sprognævn: Hvorfor hidser folk 
sig sådan op?</a></p><p>
Sprognævnet har blandt andet fået henvendelser fra lærere i folkeskolen, hvor 
det skaber problemer, at de regneark, man kan hente til iPad og iPhone 
bruger de engelske decimalpunktummer i stedet for komma. 
</p><h3>
Man skal selv kunne vælge 
</h3><p>
Nu overvejer nævnet at tillade begge systemer. Det ligger i tråd med de 
kommaregler, der gælder i dansk retskrivning, hvor man også selv kan vælge, 
om man vil sætte startkomma foran ledsætninger, alt efter om man er 
tilhænger af nyt komma eller grammatisk komma 
</p><p>
»Der hersker så meget forvirring, at vi overvejer at tillade både det engelske 
og det danske system. I hvert fald i en overgangsperiode. På længere sigt 
vil det system, der bruges mest, blive det eneste«, siger sprognævntes 
direktør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/skrivkultur/ECE961032/var-det-nye-komma-en-fejl/">Var 'det nye komma' en fejl?</a></p><p>
Både den danske og den engelske praksis for tegnsætning i tal ligger på linje 
med internationale anbefalinger. Men Danmark vil i givet fald være det 
første land, der gør det valgfrit, om man vil bruge det ene eller det andet 
system. 
</p><div class="art-quote article-box">
<p class="quote"/>
<blockquote>
<p class="quote-txt">
På universiteterne får danske studerende flere og flere lærebøger på engelsk, 
hvor komma og punktum er byttet om i forhold til den danske praksis
</p>
<p class="sender">
Sabine Kirchmeier-Andersen, Direktør for Dansk sprognævn 
</p>
</blockquote>
</div><p>
»På universiteterne får danske studerende flere og flere lærebøger på engelsk, 
hvor komma og punktum er byttet om i forhold til den danske praksis. Det er 
oftest på universiteterne, at samfundet oftest rykker sig først. Og så 
bliver vi nødt til at følge med, for den påvirkning vil før eller siden nå 
resten af befolkningen«, siger Sabine Kirchmeier-Andersen.</p><p>
Hun erkender, at det i en overgangsperiode vil skabe noget forvirring« 
Eksempelvis i vægtangivelser. For 3,680 gram guld er noget helt andet end 
3.680 gram guld. Og det er alene tegnsætningen, der skaber forskellen: »Men 
det må vi leve med. Sådan er det, når praksis skifter i befolkningen. Så må 
nævnet følge med«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE961008/kommaopfinder-dropper-kommaerne/">Kommaopfinder dropper kommaerne</a></p><p>
I Finansministeriet hilser finansminister Bjarne Corydon (S) Dansk Sprognævns 
forslag velkommen. 
</p><p>
»Det glæder mig, at Dansk Sprognævn tager problemstillingen op. Det kan måske 
synes ligegyldigt, men særligt i det internationale arbejde har jeg som 
minister flere gange oplevet, at der er opstået misforståelser omkring 
væksttal og bnp-opgørelser, fordi den danske brug af komma forvirrer mine 
udenlandske kolleger«, siger han. 
</p><p>
Formand for Sprognævnet Jørn Lund vil ikke udtale sig om planerne for en ny 
tegnsætning i tal, før det har været oppe i Sprognævnets bestyrelse. 
</p><p class=" bl-elem"><i class=" bl-elem">Vil du læse mere om de nye kommaregler for tal? Klik <a target="_blank" href="https://da.wikipedia.org/wiki/Aprilsnar">her</a>.</i></p>	
</div>

</div></body></html>
