---
layout:     post
title: 	    "Afrikansk dominans ændrer fokus hos europæiske maratonløbere"
post_author:	    
post_date:	    Sun, 26 Apr 2015 09:49:24 +0200
post_site:	    politiken.dk 
post_link:	    http://politiken.dk/sport/ECE2643598/afrikansk-dominans-aendrer-fokus-hos-europaeiske-maratonloebere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et af sæsonens største maratonløb samler i dag løbere fra verdenseliten for at 
sende dem gennem Londons gamle gader, men tilskuere samt tv-seere ved på 
forhånd, at vinderen hos både kvinder og mænd kommer fra Østafrika. Sådan er 
situationen i dette hjørne af sportsverdenen, og den vil formentlig være 
uændret et stykke ud i fremtiden. Men afrikanernes forspring har betydet, at 
f.eks. europæiske maratonløbere må glemme søde drømme om de internationale 
medaljer, som mange af deres kolleger i andre sportsgrene lever og ånder 
for. Løberne skal i stedet affinde sig med i højere grad at løbe mod sig 
selv – eller stoppe og finde en anden sportsgren. 
</p><p>
»Når afrikanerne er så dominerende på de længste distancer i alle 
konkurrencer, så er det svært for løbere i Europa at skaffe en økonomisk 
karriere i sporten«, siger Jakob Larsen, der er direktør i Dansk Atletik 
Forbund (DAF). »Det kan medføre både valg og fravalg for løberne. En 
indirekte påvirkning er, at mange løbere bliver nødt til at danne deres egen 
historiefortælling. Og den skal jo handle om andet end chancen for at vinde 
guld«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/atletik/ECE2642682/london-calling-i-morgen-er-det-slut-med-at-holde-i-haand/">London calling: I morgen er 
det slut med at holde i hånd</a></p><p>
»For eksempel er Henrik Them en populær løber, selv om hans niveau ikke tåler 
sammenligning med kenyanernes. Men det drejer sig om historien om en løber, 
og den skaber gode muligheder for identifikation. Man kan på en måde 
sammenligne det med Superligaen, for den er jo også meget populær på 
nationalt plan, selv om dens niveau ligger langt fra de største ligaer«. 
</p><h3>
Dansker er motiveret 
</h3><p>
Jakob Larsen var i centrum for det succesrige arrangement VM i halvmaraton 
sidste forår, hvor de ti hurtigste løbere hos mændene var fra Afrika, mens 
otte af de ti bedste hos kvinderne var fra Afrika. Og til efteråret er DAF 
og Sparta arrangører for Copenhagen Half Marathon, der har fået status af 
Det Internationale Atletikforbund (IAAF) som Road Race Bronze Label. Her kan 
man også forvente stor afrikansk dominans. 
</p><p>
Betingelserne for danske løbere har uden tvivl medført farvel til nogle 
talenter, men mange lærer at leve med situationen i internationale 
sammenhænge, og for eksempel er afrikanernes dominans ikke noget, der 
ødelægger lysten til at løbe for Anna Holm Baumeister. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/SPORT_World_Maratho_931110y.jpg" alt="" border="0"/></span></p><p>
»Jeg kan sagtens finde motivationen, for jeg synes, der er nok at løbe efter. 
Det er jo sådan i maraton, at det er en meget individuel sportsgren, selv om 
man løber med tusinder af andre. Det drejer sig om at skubbe egne grænser – 
at skære minutter af sin bedste tid«, forklarer den 27-årige løber, der i 
dag har valgt at løbe maraton i Hamburg. 
</p><p>
»I Danmark løber vi efter at klare kravene til deltagelse ved OL, VM og EM. Vi 
vil gerne med til de store mesterskaber, men alle maratonløbene er jo store 
oplevelser i sig selv, og det er fedt at deltage i de begivenheder, selv om 
man er langt fra de bedste afrikanere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2262761/london-marathon-gik-hurtigere-end-nogensinde/">London Marathon gik hurtigere 
end nogensinde</a></p><p>
Anna Holm Baumeister – født Jørgensen som datter af Henrik Jørgensen, der 
vandt London Marathon tilbage i 1988 – håber at skære et par minutter af sin 
bedste tid fra karrierens hidtil eneste maratonløb i Frankfurt sidste år, 
hvor hun løb i 2:39.13 timer. En stor opmuntring kom for nylig, da hun 
forbedrede sin halvmaratontid til 1:14.19, men hun er ikke klar til at 
eksperimentere med f.eks. højdetræning eller afrikanske metoder. 
</p><p>
»Jeg kan forbedre mig væsentligt ved blot at øge træningsmængden. Lige nu 
træner jeg 130-150 kilometer om ugen, men kan jeg øge til 160-170, vil det 
være godt. Jeg skal dog passe på, for jeg har haft mange skader«, siger Anna 
Holm Baumeister. En tilfreds dansk løber, men Jakob Larsen ved, at der andre 
steder arbejdes med at komme tættere på de hurtige østafrikanere. 
</p><div class="art-quote article-box">
<p class="quote"/>
<blockquote>
<p class="quote-txt">
Mange løbere bliver nødt til at danne deres egen historiefortælling. Og 
den skal jo handle om andet end chancen for at vinde guld
</p>
<p class="sender">
</p><p class=" bl-elem">Jakob Larsen, DAF-direktør</p> 

</blockquote>
</div><p>
»Der kæmpes jo for at lukke hullet til afrikanerne. De japanske kvinder er 
blevet hurtigere, og amerikanerne rejser mange penge, så de kan etablere 
træningslejre af høj klasse med alle faciliteter og specialister til 
rådighed. For eksempel den omkring den tidligere storløber Alberto Salazar, 
der tre gange vandt New York City Marathon. Men det kræver store ressourcer, 
og afrikanerne har måske en fordel i genetik samt det faktum, at de har 
lettere ved at samle virkelig mange løbere, der er helhjertet dedikerede til 
at træne ekstremt meget«, vurderer Jakob Larsen.</p><h3>
Det handler om fascination 
</h3><p>
Andre internationale atletikledere har længe været efter især kenyanerne på 
grund af en svag indsats imod doping, og IAAF har også strammet grebet om 
landets antidopingvirksomhed. 
</p><p>
Som løbsarrangør vil DAF-chefen gerne have kendte profiler til start, og der 
er næsten ingen tilskuere, der når at kende de mange forskellige afrikanske 
hurtigløbere, der hele tiden myldrer frem. Men han ser det ikke nødvendigvis 
som et problem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2439269/kendis-maratonloebere-den-fallerede-spionen-punkrockeren-og-faenomenet-beating-oprah/">Kendis-maratonløbere: Den 
fallerede, spionen, punkrockeren og fænomenet 'Beating Oprah'</a></p><p>
»Det handler jo også om fascinationen af det ultimative og om, at forskellige 
kulturer og træningsfilosofier mødes. Vi er som arrangører på jagt efter den 
gode historie, for man vil gerne lave dramaet, lidt ligesom i film- og 
teaterverdenen«, siger Jakob Larsen. 
</p><p class=" bl-elem">
Københavnerne må vente nogle måneder på dramaet, for i dag vil London-vinderne 
fra sidste år, kenyanske Edna Kiplagat og Wilson Kipsang, forsøge at holde 
udfordrerne bag sig. Vejrudsigten? Tja, den peger på regn – men det kan også 
skabe dramatik. 
</p>	
</div>

</div></body></html>
