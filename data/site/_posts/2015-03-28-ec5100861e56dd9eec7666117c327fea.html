---
layout:     post
title: 	    "Boko Haram dræber mindst 14 ved nigeriansk præsidentvalg"
post_author:	    
post_date:	    Sat, 28 Mar 2015 18:30:30 +0100
post_site:	    politiken.dk 
post_link:	    http://politiken.dk/udland/ECE2608522/boko-haram-draeber-mindst-14-ved-nigeriansk-praesidentvalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forud for dagens præsidentvalg i Nigeria har Boko Haram-lederen, Abubakar 
Shekau, opfordret de nigerianske vælgere til at boykotte præsidentvalget og 
truet med angreb. Og samtidig med at milliioner af nigerianere strømmede til 
valgstederne, har den militante gruppe gjort alvor af truslen. 
</p><p>
Ifølge nyhedsbureaet Reuters har Boko Haram gennemført flere dødbringende 
angreb på vælgere i det nordøstlige Nigeria. Mere end 14 personer meldes 
dræbt, mens nyhedsbureauet AFP beretter om 23 halshuggede og yderligere syv 
dræbte. 
</p><p>
Blandt de dræbte er ifølge Ritzau en nigeriansk soldat, som blev skudt ned i 
et baghold ved den sydlige olieby Port Harcourt. 
</p><p>
To andre angreb fandt sted i henholdsvis Ngalda i Yobe og i Woru i delstaten 
Gombe. Begge steder åbnede bevæbnede oprørere ild mod vælgere, der var på 
vej til et af de 120.000 valgsteder i landet. Tre personer blev dræbt ved 
hvert af de to angreb. 
</p><h3>
Tekniske problemer 
</h3><p>
Udover blodige angreb, har valget været skæmmet af tekniske problemer. 
Elektroniske læsere af vælgernes valgkort blev for første gang brugt for at 
sikre valgsvindel, der tidligere har været et problem i det 
korruptinsplagede land. 
</p><p><b class="ext-link">NIGERIAS PRÆSIDENT </b><a class="embeddedlink" href="http://politiken.dk/udland/ECE2557988/nigerias-praesident-jeg-undervurderede-boko-haram/">Jeg undervurderede Boko 
Haram</a></p><p>
De tekniske problemer medførte lange køer og langt fra alle af de knap 70 
millioner vælgere kunne nå at afgive deres stemme inden valgstederne 
lukkede. 
</p><p>
Også den nuværende præsident Goodluck Jonathan havde problemer med at afgive 
sin stemme, da maskinerne ikke kunne læse hans fingeraftryk. Han måtte 
derfor i første omgang forlade valgstedet uden at afgive sin stemme. 
</p><p>
Derfor har den nigerianske valgkommision valgt at forlnge valgstedernes 
åbningstid og fortsætte afstemningen i morgen de steder, der har været 
tekniske problemer. 
</p><h3>
Første gang modkandidat har reel chance 
</h3><p>
Dagens præsidentvalg ses som den største politiske test i Nigeria siden 
militærstyret i 1999. På forhånd er den siddende, kristne præsident Goodluck 
Jonathan og modkandidaten, den muslimske general Muhammadu Buhari udråbt som 
storfarvoritter. Muhammadu Buhari har tilbage tidligere stået i spidsen for 
det nigerianske militærregime, men siger nu, at han er demokrat. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har lidt nok, flygtede vores hjem efter mange angreb.
</p>
<p class="sender">
Roda Umar, en husmor fra Gwoza, til Reuters 
</p>
</blockquote>
</div><p/><p>
Knap 70 millioner nigerianere kunne stemme ved det første valg i Nigeris 
historie, hvor en modkandidat reelt har mulighed for at besejre den siddende 
præsident. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2608246/boko-haram-kan-koste-praesidenten-jobbet/">Boko Haram kan koste 
præsidenten jobbet </a></p><p>
Boko Haram har sendt 1,5 millioner mennesker på flugt, men mange var i stand 
til at afgive deres stemme i valgsteder oprettet specielt i interne 
flygtningelejre. 
</p><p>
»Vi har lidt nok, flygtede vores hjem efter mange angreb«, siger Roda Umar, en 
husmor fra Gwoza, til Reuters. 
</p><h3>
I alarmberedskab 
</h3><p>
Begge topkandidater har forud valget sagt, at de er opsatte på at undgå en 
gentagelse af valget i 2011, hvor 1.000 blev mennesker dræbt under 
uroligheder, da valgresultatet blev offentliggjort. Men med den islamiske 
terrorbevægelse Boko Harams væbnede kamp for at oprette en islamisk stat i 
den nordøstlige del af landet, har der været en yderligere trussel. 
</p><p>
Boko Haram-lederen, Abubakar Shekau, har før dagens præsidentvalg i en 
videobesked sagt, at den militante gruppe vil angribe under valget, da de 
betragter demokratiet som et korrupt vestligt koncept. 
</p><p>
Derfor har myndighederne forberedt sig på det værste og været i 
alarmberedskab. Grænseovergange ved kysten og på landjorden blev lukket og 
Nigerias sikkerhedspoliti har advaret om at være på vagt over for 
selvmordsangreb. 
</p><h3>
Udskudt i 6 uger 
</h3><p>
Valget i Nigeria falder på et tidspunkt, hvor landet er i økonomisk krise 
grundet de faldende oliepriser og landet er plaget af mange 
korruptionsskandaler. Til trods for det, er det doghverken økonomi eller 
korruption, men Boko Haram, der har været det altoverskyggende tema i 
forbindelse med valget. 
</p><p>
Valget skulle oprindeligt være afholdt tilbage i februar, men Boko Harams 
stærke position, fik Goodluck Jonathan til at udskyde valget til i dag. 
</p><p>
Begrundelsen for udsættelsen var, at regeringshæren var i fuld gang med en 
offensiv mod den militante gruppe. Oppositionen anklagede derimod Goodluck 
Jonathan for at forsøge at vinde tid i valgkampen, hvor meningsmålinger 
viste, at han denne gang risikerede at lide et nederlag til Buhari. 
</p><p>
Boko Haram nåede at indtage et område på størrelse med Belgien og udråbe det 
til kalifat - islamisk statsform, der er det ultimative mål for jihadister - 
inden Goodluck Jonathan udsatte valget i seks uger og benyttede tiden til at 
nedkæmpe militsen. Med hjælp fra nabolandene, sydafrikanske lejesoldater og 
nye våben fra Kina, Rusland og Tjekkiet lykkedes det Goodluck Jonathan at få 
30 byer tilbage under regeringens kontrol. 
</p><p>
Og dagen inden valget indtog regeringens hæren byen Gworno, der menes at rumme 
hovedkvarteret for Boko Harem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2602600/boko-haram-har-bortfoert-400-kvinder-og-boern/">Boko Haram har bortført 400 
kvinder og børn </a></p><p class=" bl-elem">
Trods den offensive indsats bortførte Boko Haram over 400 kvinder og børn i 
den befriede nigerianske by Damasak få dage før lørdagens valg. 
</p>	
</div>
</div></body></html>
