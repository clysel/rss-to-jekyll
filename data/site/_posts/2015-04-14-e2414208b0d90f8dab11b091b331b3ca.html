---
layout:     post
title: 	    "Ubehageligt lokalopgør truer Reals træner"
post_author:	    
post_date:	    Tue, 14 Apr 2015 19:10:47 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2627057/ubehageligt-lokalopgoer-truer-reals-traener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Tankerne har formentlig været de samme i hele Real Madrid-lejren, da deres 
navn blev trukket op af bowlen ved lodtrækningen til Champions Leagues 
kvartfinaler: Ikke igen. 
</p><p>
Når de i aften besøger Vicente Calderon og Atlético Madrid, er det syvende 
gang i denne sæson, at Madrids hvide fodboldflagskib ramler ind i den 
rebelske lillebror. Og de mange møder med lokalrivalerne har mildt sagt ikke 
tjent Real Madrid godt indtil nu. 
</p><p><b class="ext-link">MÅLKONGE:</b><a class="embeddedlink" href="http://politiken.dk/sport/fodbold/laprimera/ECE2624289/faelt-maalmandsdrop-goer-ronaldo-til-maalscorer/">Fælt målmandsdrop gør Ronaldo til 
målscorer</a></p><div class="art-quote article-box">
<p class="quote"/>
<blockquote>
<p class="quote-txt">
</p><p>
Alt, der ikke er en sejr, synes at være en krise i Real Madrid
</p><p class=" bl-elem"/>

<p class="sender">
Juande Ramos, tidligere træner i Real Madrid 
</p>
</blockquote>
</div><p>
»Vi har skrevet historie og vundet La Decima (den tiende, red.) men det her er 
Real Madrid. Hvis vi taber to kampe i næste sæson, vil jeg stadig være en 
idiot«, skal træner Carlo Ancelotti efter sigende have fortalt en italiensk 
journalist i kølvandet på sidste års Champions League-finalesejr over 
bysbørnene, der sikrede Real Madrid en historisk 10. titel i Europas 
fornemmeste klubturnering. </p><p><b>Stor motivation hos Atlético</b></p><div class="art-fakta article-box">
<h4 class="">
FAKTA</h4>
<h5>
ATLÉTICO BEDST I LOKALOPGØR</h5>
<div class="fakta-body" data-buildingblock="embedded_factboxlink">
<p><b>Real Madrid har</b> i denne sæson stadig sin første sejr til gode mod 
rivalerne fra Atlético. Deres seks hidtidige opgør har budt på 2 uafgjorte 
og 4 nederlag:
</p><p>
Real-Atlético 1-1, 19. august, Supercopa
</p><p>
Atlético-Real 1-0, 22. august, Supercopa
</p><p>
Real-Atlético 1-2, 13. september, La Liga
</p><p>
Atlético-Real 2-0, 7. januar, Copa del Rey
</p><p>
Real-Atlético 2-2, 15. januar, Copa del Rey
</p><p class=" bl-elem">
Atlético-Real 4-0, 7. februar, La Liga
</p>
</div>
</div><p>
Og der er løbet meget vand under Madrids broer siden storebrors dag i den 
portugisiske sol i Lissabon. Den vrede, de slukørede Atlético-spillere sad 
tilbage med efter at være gået glip af deres første Champions League-titel 
nogensinde, lader til at have pisket Diego Simeones mandskab frem i denne 
sæsons opgør mod rivalerne. </p><p><b class="ext-link">PLIGTSEJR:</b><a class="embeddedlink" href="http://politiken.dk/sport/fodbold/laprimera/ECE2620671/sene-scoringer-sikrer-real-madrid-sejr-i-lokalopgoer/">Sene scoringer sikrer Real Madrid-sejr 
i lokalopgør</a></p><p>
Ikke en eneste sejr har Real Madrid kunnet hive hjem i sæsonens seks 
lokalopgør. En titel i Supercopa, en plads i Copa del Reys kvartfinaler og 
seks vitale point i ligastriden med FC Barcelona er, hvad Atlético indtil 
videre har frarøvet dem som tak for sidst. Og nu kan lillebror altså også 
rage storebrors plads i Champions League kvartfinalen til sig. 
</p><p><b>Nederlag trussel mod cheftræner</b></p><p>
Den idiot, Carlo Anclotti frygtede at komme til at ligne, har Atlético med 
andre ord bragt frem i lyset i skræmmende grad. Skulle det lykkes Diego 
Simeone at sætte endnu et slag ind mod Real Madrid og sende dem ud af 
Champions League, har han mere eller mindre direkte slukket samtlige 
titelhåb for Ancelotti, hvis Barcelona samtidig holder fast i den hjemlige 
ligas 1.-plads. 
</p><p><b class="ext-link">DILEMMA:</b><a class="embeddedlink" href="http://politiken.dk/sport/fodbold/laprimera/ECE2617369/real-traener-har-faaet-et-svaert-offensivt-valg/">Real-træner har fået et svært offensivt 
valg</a></p><p>
En udvikling, der meget vel kan koste italieneren jobbet. 
</p><p>
»Alt, der ikke er en sejr, synes at være en krise i Real Madrid«, påpegede 
tidligere Real Madrid-træner Juande Ramos for nylig over for spanske medier. 
</p><p><b>Ancelotti til eksamen</b></p><p>
I Spanien anses det da også som noget nær et faktum, at Ancelotti til sommer 
er fortid i Madrid, hvis ikke der kommer mindst et trofæ hjem til Bernabéu i 
år. 
</p><p><b class="ext-link">ORGIE:</b><a class="embeddedlink" href="http://politiken.dk/sport/fodbold/ECE2616882/ronaldo-laver-lynhattrick-i-real-madrids-9-1-sejr/">Ronaldo laver lynhattrick i Real Madrids 
9-1-sejr</a></p><p>
Real Madrid-træneren står dermed over for endnu en eksamen af de absolut 
vigtigere, når han skal forsøge at vende det billede, der aktuelt hersker af 
El Derbi madrileño. 
</p><p>
De to holds seneste møde var ifølge Ancelotti selv »Real Madrids værste kamp 
med ham som træner«. 
</p><p><b class="ext-link">OVERLEGENT:</b><a class="embeddedlink" href="http://politiken.dk/sport/fodbold/laprimera/ECE2616465/atltico-madrid-spadserer-sejr-hjem-mod-oprykkere/">Atlético Madrid spadserer sejr hjem 
mod oprykkere</a></p><p class=" bl-elem">
Den ydmygende 4-0-afklapsning i februar fremkalder formentlig stadig nervøse 
trækninger i Real-lejren. Også selv om man går ind til tirsdagens opgør med 
overbevisende sejre og en målscore på 14-1 i sine seneste 3 kampe. 
</p>	
</div>

</div></body></html>
