---
layout:     post
title: 	    "Timetal og tilhørsforhold: Det skiller ledelse og piloter ad i Norwegian"
post_author:	    
post_date:	    Wed, 04 Mar 2015 07:15:00 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2571344/timetal-og-tilhoersforhold-det-skiller-ledelse-og-piloter-ad-i-norwegian/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forsikring, pension og tilhørsforhold. Det er nogle af de stridspunkter, som 
skiller parterne i den verserende konflikt mellem lavprisselskabet Norwegian 
og selskabets piloter i Skandinavien. 
</p><p>
En overenskomst har været undervejs i flere måneder, men da forhandlingerne 
brød sammen i lørdags, valgte 70 piloter at nedlægge arbejdet. Og fra midnat 
har 685 strejkende piloter betydet aflysning af alle Norwegians indenrigsfly 
i Danmark, Norge og Sverige. 
</p><p>
Parterne står lige nu stejlt over for hinanden, og forhandlingsklimaet er 
særdeles koldt. 
</p><p>
»Det virker som om, der er langt mellem parterne. De har forhandlet siden 
oktober uden resultat. Selv da rigsmægleren trådte ind i konflikten, kom han 
meget hurtigt ud igen, fordi parterne ikke kan enes. Det er sjældent, at de 
kommer helt herud, hvor de står så stejlt«, siger Andreas Krog, redaktør på 
Check-In.dk. 
</p><p><b class="ext-link">STREJKE</b><a class="embeddedlink" href="http://politiken.dk/oekonomi/arbejdsmarked/ECE2572507/strejke-ramt-norwegian-henter-fly-og-piloter-i-udlandet/">Strejke-ramt Norwegian henter fly og 
piloter i udlandet</a></p><p>
Konflikten mellem Norwegian og piloterne i Norwegian Pilot Union handler 
basalt set om arbejds- og lønvilkårene for det norske flyselskabs danske, 
norske og svenske piloter. 
</p><p>
Ledelsen i det konfliktramte flyselskab sendte i sidste uge et brev ud til de 
ansatte, hvor selskabet beskriver sine krav i forhandlingerne om en 
overenskomst. Brevet indeholder tre overordnede punkter, som holder 
piloterne og Norwegian fra hinanden. 
</p><ul><li>Forsikringsordningen 'Loss of License'. Norwegian skriver i brevet, at 
forsikringen, der dækker piloter, som ikke længere kan arbejde, har 
påført selskabet store omkostninger. Norwegian ønsker en ny 
forsikringsordning.</li><li>Pension. Piloterne skal fremover have en såkaldt indskudspension, hvis det 
står til det norske flyselskab. Alle andre i Norwegian har en sådan 
ordning, skriver selskabet og påpeger, at man ikke har råd til en 
»særordning« i fremtiden.</li><li class=" bl-elem">Arbejdstid og fleksibilitet. Norwegian vil have de skandinaviske piloter til 
at arbejde samme antal timer som deres spanske og engelske kollegaer. De 
arbejder op mod 900 timer, mens de skandinaviske piloter har omkring 
700 timer i gennemsnit om året. Også i flyselskabet Ryanair arbejder 
piloterne ca. 900 timer, som er EU's grænse. </li></ul><h3>
Hovedkrav: Overenskomst med »reel arbejdsgiver«
</h3><p>
På den anden side i konflikten står de 685 strejkende piloter, som er 
utilfredse med den aftale, Norwegian direktør Bjørn Kjos og resten af 
koncernen vil tilbyde. 
</p><p>
Fagforeningen Parat, der står bag piloterne, mener selv, at de har udvist 
forhandlingsvillighed, når det gælder kravene fra piloternes arbejdsgiver 
Norwegian. 
</p><p><b class="ext-link">NORWEGIAN</b><a class="embeddedlink" href="http://politiken.dk/oekonomi/virksomheder/ECE2569759/overblik-norwegian-flyver-i-modvind/">Overblik: Norwegian flyver i modvind</a></p><p>
»Vi har lagt både spørgsmålet om arbejdstid, forsikring og pension i potten på 
forhandlingsbordet«, siger informationschef Arve Sigmundstad. 
</p><p>
Til gengæld har piloterne fra Danmark, Norge og Sverige tre klare krav til 
overenskomsten. 
</p><ul><li>En overenskomst med hovedselskabet Norwegian Air Shuttle. I dag er piloterne 
ansat i datterselskabet Norwegian Air Norway, men piloterne ønsker en 
aftale med det, de kalder en »reel arbejdsgiver« med henvisning til 
hovedselskabet. </li><li>Ligeværdige aftaler for alle Norwegian-piloter i Skandinavien. Piloternes 
eksisterende aftale gælder for alle virksomhedens piloter i Danmark, 
Sverige og Norge. Sådan skal en ny overenskomst også se ud, hvis det 
står til piloterne. Det er vigtigt for piloterne at vise, at de står 
sammen som de skandinaviske piloter i Norwegian, fortæller 
informationschefen i Parat. </li><li class=" bl-elem">Fælles karrieremuligheder for alle piloter i Norwegian. Piloterne er bange for 
at blive marginaliseret i små grupper i virksomheden. Derfor er et af 
kravene, at piloterne på tværs af selskabet har en fælles såkaldt 
anciennitetsliste, der fortæller om piloternes rang. </li></ul><p>
Mens piloterne fastholder deres krav om en overenskomst med moderselskabet i 
den norske flykoncern, gør Norwegian det klart, at man ikke agter at give 
efter for strejken. 
</p><p><b class="ext-link">PORTRÆT</b><a class="embeddedlink" href="http://politiken.dk/rejser/nyheder/flyoglufthavne/ECE2023532/ha-ha-ha-moed-norwegians-excentriske-succes-direktoer/">Ha-ha-ha: Mød Norwegians excentriske 
succes-direktør </a></p><p>
»Det er ledelsen og bestyrelsen, som har bestemmelsesretten i koncernen«, 
fastslår kommunikationsrådgiver hos Norwegian Daniel Kirchhoff. 
</p><p class=" bl-elem">
Norwegian har som følge af strejken bedt op til 800 kabinepersonale blive 
hjemme, da alle det norske flyselskabs skandinaviske flyvninger er aflyst 
onsdag. 
</p>	
</div>
</div></body></html>
