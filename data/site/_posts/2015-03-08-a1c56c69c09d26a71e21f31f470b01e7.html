---
layout:     post
title: 	    "Søren Ryge: Sådan skaber man et gratis tæppe af vintergækker"
post_author:	    
post_date:	    Sun, 08 Mar 2015 10:00:58 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2574427/soeren-ryge-saadan-skaber-man-et-gratis-taeppe-af-vintergaekker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633e.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p>
Jeg tror, at det er den af årets blomster, vi snakker mest om. Alle, der ser 
den, nævner den, når de kommer hjem. Alle glædes. Den lille, beskedne 
snehvide blomst, der dingler så fint for enden af sin stængel, og som må 
findes i milliarder i Danmark. Vintergæk, Schneeglöckchen, Perce-neige, 
Bucaneve, Snödroppe, Snøklokke, Snowdrop, lutter smukke navne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1959551/soeren-ryge-saadan-faar-du-havens-betagende-blomsterboern-til-at-vokse-vildt/">Søren Ryge: Sådan får du havens 
betagende blomsterbørn til at vokse vildt</a></p><p>
I store, gamle haver er der ofte hele tæpper af vintergæk. I nyere haver står 
der lidt klumper hist og pist, og i helt nye haver er der få eller næsten 
ingen. Antallet af vintergækker afspejler i dén grad en haves alder, fordi 
den spreder sig langsomt, men sikkert, hvis den får lov. Det foregår på to 
måder. Enten den stationære, hvor de enkelte løg danner sideløg, som 
blomstrer efter nogle år, og på den måde bliver en enkelt vintergæk til en 
hel klump i løbet af en halv snes år eller mere. 
</p><p>
Eller ved frø, som er endnu langsommere, men kommer lidt længere omkring. De 
vintergækker, der er vist på billedet, er hovedsagelig frøplanter, der har 
spredt sig fra de få løg, jeg plantede ud for 20 år siden. Jeg har sådanne 
beplantninger mange steder i haven, men altid på steder, hvor der aldrig 
graves i jorden og ikke klippes græs. Under hække og buske er der f.eks. 
altid godt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2554681/soeren-ryge-besoeger-tulipankongen-paa-fyn/">Søren Ryge besøger 
tulipankongen på Fyn</a></p><p>
Vintergækker kommer ikke af sig selv, for frøene spredes hverken med vind, 
fugle eller dyr. Man skal selv hjælpe dem i gang, og netop nu er det tiden 
at gøre sig overvejelser desangående. 
</p><p>
Har man en have uden eller med få vintergækker, er det nu, man skal på jagt. 
Holde øje med steder, hvor der er så mange, at ingen bemærker det, hvis der 
smutter 100 eller 1.000. Jeg snakker ikke om at stjæle, bevares, men om at 
gøre sig gode venner med de gode mennesker, der gerne deler deres overflod 
med andre. Og så, om en måneds tid, når de er ved at være færdige med 
blomstringen, så tager man på udflugt og graver en stak løg op, hvilket er 
nemt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1884325/ryge-roser-beskaeres-i-foraaret-basta/">Ryge: Roser beskæres i 
foråret. Basta</a></p><p>
En klump indeholder typisk 20-30 enkeltløg, der pilles fra hinanden og plantes 
med 10 cm’s afstand med en lille planteske. Der skal hverken gødes eller 
vandes eller grubbes eller jordforbedres, for vintergækker kan vokse 
overalt. Næste år kommer der én ny blomst hvert sted, om 3-4 år kommer der 
flere, og om 10 år er det blevet til et helt tæppe. 
</p><p>
Nøjagtig samme metode kan bruges for dorothealiljer og erantis og kan stærkt 
anbefales, medmindre man hører til de forfløjne typer, der flytter rundt og 
skifter hus og have hele tiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2392404/soeren-ryge-saadan-bliver-din-plaene-et-blomstertaeppe/">Søren Ryge: Sådan bliver din 
plæne et blomstertæppe</a></p><p class=" bl-elem">
Selvfølgelig kan de små løg også lægges om efteråret, når de er til salg i 
butikkerne. Det er dog en dyr fornøjelse, hvis man skal have så mange, at 
det ser ud af noget, og fordelen ved at plante dem om her om foråret er 
også, at bladene stadig er intakte, og at man derfor nemt kan se, hvor man 
har plantet. 
</p>	
</div>
</div></body></html>
