---
layout:     post
title: 	    "Milliardindtægt styrkede Dong midt i aktiesalg"
post_author:	    
post_date:	    Tue, 21 Apr 2015 06:57:38 +0200
post_site:	    politiken.dk 
post_link:	    http://politiken.dk/oekonomi/ECE2636150/milliardindtaegt-styrkede-dong-midt-i-aktiesalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>hektiske dage </p><p>fakta</p>
<div class="fakta-body" data-buildingblock="embedded_factboxlink">
<p><b>De sidste dage</b> af januar 2014 bød på et hektisk politisk forløb. <b/></p><p><b>28. januar </b>fortalte finansminister Bjarne Corydon i et åbent samråd Finansudvalget, at en timeout ville give akutte finansielle vanskeligheder for Dong. <b/></p><p><b>30. januar</b> vedtog et flertal i udvalget salget, og SF besluttede at forlade regeringen. <b/></p><p class=" bl-elem"><b>31. januar</b> klokken 16.04 meddeler Dong, at det har solgt London Array for 5,8 milliarder kr. Det blev næsten ikke omtalt i medierne.</p>
</div>
</div><p>
Finansminister Bjarne Corydon (S) tilbageholdt vigtige oplysninger for 
Folketingets Finansudvalg, da udvalget sidste år i stor hast skulle stemme 
om at lukke den amerikanske investeringsbank Goldman Sachs ind i Dong’s 
ejerkreds, mener formanden for Dansk Folkeparti, Kristian Thulesen Dahl. 
</p><p>
De 5,8 milliarder kroner fra salget af britiske vindmøller allerede dagen 
efter udvalgets godkendelse af aftalen med Goldman Sachs forbedrede 
selskabets aktuelle kreditværdighed.
</p><p>
»Oplysningerne ville have gjort det meget svært for regeringen at insistere på 
deres hastværk og tvinge godkendelsen igennem med henvisning til Dong’s 
akutte finansielle situation, når den ikke var så akut alligevel«, siger 
DF’s formand.
</p><div class="art-quote article-box">
<p class="quote"/>
<blockquote>
<p class="quote-txt">
Oplysningerne ville have gjort det meget svært for regeringen at insistere på 
deres hastværk og tvinge godkendelsen igennem
</p>
<p class="sender">
Kristian Thulesen Dahl (DF) 
</p>
</blockquote>
</div><p>
Milliarderne fra salget barberede toppen af Dong’s store gæld, som ellers 
efter regeringens forklaring var en akut trussel mod selskabets 
kreditværdighed.</p><p>
Professor i eksternt regnskab ved Aarhus Universitet Frank Thinggaard 
vurderer, at pengene fra salget af halvdelen af Dong’s andel af den britisk 
havvindmøllepark London Array forbedrede selskabets kreditsituation.
</p><p>
»Hvis Dong brugte de 5,8 milliarder kroner fra salget på at nedbringe 
selskabets gæld, og det ville være naturligt i deres situation, betød det, 
at deres kreditnøgletal blev forbedret«, siger Frank Thinggaard. 
</p><p><b class="ext-link">LÆS MERE </b><a class="embeddedlink" href="http://politiken.dk/debat/ECE2634610/dong-fik-aldrig-sin-markedsvaerdi-professionelt-vurderet/">Dong fik aldrig sin markedsværdi 
professionelt vurderet</a></p><p>
Han støttes af Lars Krull fra Aalborg Universitet, der forsker i styring og 
regulering af finansiel risiko. »Når selskabet sælger noget og bruger 
provenuet til at indfri gæld, stiger kreditnøgletallet alt andet lige og 
dermed kreditværdigheden«, siger Lars Krull.
</p><p>
Milliarderne bragte nøgletallet op fra 23,1 procent ved udgangen af 2013 til 
knap 27 procent. Ifølge direktøren for kreditvurderingsbureauet Standard &amp; 
Poors i Stockholm, Alf Stenquist, bragte salget dermed Dong ind i 
intervallet 25-30 procent, hvor de skulle ligge for at undgå risikoen for en 
nedgradering.
</p><p>
»I Dong’s tilfælde havde vi for nogle år siden et spænd på kreditnøgletallet 
på 25 til 30 procent. Nu mener vi, at de skal være i den øvre ende af det 
spænd i forhold til finansielle risici. Men det er virkelig en finjustering 
af vores krav«, forklarer Alf Stenquist. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2623786/afgoerende-notat-om-dong-salget-holdt-skjult/">Afgørende notat om Dong-salget 
holdt skjult</a></p><p>
Han understreger, at han ikke kan gå nærmere ind i vurderingen af Dong’s 
forbedrede nøgletal efter salget og peger også på, at kreditvurderinger 
baseres på flere forskellige faktorer og typisk foretages på flere års sigt.
</p><p>
Frank Aaen fra Enhedslisten fremhæver betydningen af selskabets 
kreditværdighed. »Finansministerens argumentation dengang var en ren 
skræmmekampagne for at afslutte salget i januar 2014. Men ministeren kendte 
med garanti til, at det kommende salg af en del af London Array sikrede Dong 
mod nedgradering af selskabets kreditværdighed hos kreditbureauerne. 
Samtidig var der udsigt til den meget lønsomme aftale om havvindmøller i 
Storbritannien inden for få måneder«, siger Frank Aaen.
</p><h3>
Milliarder gjorde ikke forskel
</h3><p>
Han peger også på, at Goldman Sachs sammen med ATP og PFA var bundet af 
tilbuddet frem til slutningen af august, så der var mulighed for at vende 
tilbage til den løsning, hvis ikke der var bedre muligheder for at finde 
flere penge til Dong.
</p><p>
Finansminister Bjarne Corydon afviser i en svarmail, at han kunne have udsat 
salget til Goldman Sachs og brugt mere tid på at finde andre købere.
</p><p>
»Jeg er helt uenig i præmissen om, at Dong Energy ikke havde brug for at få 
tilført kapital efter salget af London Array, eller at selskabets 
kreditvurderinger skulle være sikret på denne måde«, siger finansministeren, 
der i dag skal i åbent samråd i Finansudvalget om salget af aktier i Dong.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2623971/ny-bog-dong-salg-fulgte-ikke-eu-regler/">Ny bog: Dong-salg fulgte ikke 
EU-regler </a></p><p>
Selskabets informationschef, Martin Barlebo, tillægger heller ikke 
milliardindtægterne stor betydning. »Salget af London Array var en 
integreret del af den finansielle handlingsplan. En aflysning eller 
udskydelse af kapitaludvidelsen ville have sået alvorligt tvivl om statens 
og selskabets vilje til at gennemføre planen og derfor have skabt alvorlig 
risiko for, at ratingbureauerne ville have nedgraderet Dong Energy 
yderligere«.
</p><p>
Før de hektiske møder i Finansudvalget fik finansminister Bjarne Corydon et 
notat fra Kammeradvokaten, hvor statens advokat fastslog, at Finansudvalget 
havde pligt til at afvise tilbuddet fra Goldman Sachs, »hvis udvalget har 
tilstrækkelig tungtvejende grunde til at tro, at en fornyet proces vil føre 
til et økonomisk mere gunstigt resultat for staten«.
</p><p class=" bl-elem">
Notatet blev aldrig fremlagt for Finansudvalget, og det får Kristian Thulesen 
Dahl til at skærpe kritikken. »Det er klart, at hvis Finansudvalget havde 
fået lidt mere tid og disse vigtige informationer fra regeringen, kunne vi 
have levet op til det, Kammeradvokaten understreger var udvalgets pligt: at 
stemme nej, hvis udvalget ikke var sikker på, at tilbuddet fra Goldman Sachs 
var det bedste«.
</p>	
</div>

</div></body></html>
