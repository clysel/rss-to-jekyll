---
layout:     post
title: 	    "Metrofirmaer begår fejl på samlebånd"
post_author:	    
post_date:	    Wed, 15 Apr 2015 22:40:05 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2629120/metrofirmaer-begaar-fejl-paa-samlebaand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mangelfulde løn- og pensionsudbetalinger og ugyldige aftaler om arbejdstid. 
</p><p>
Der bliver begået fejl på stribe, når underentreprenører på Københavns 
metrobyggeri udbetaler løn til deres ansatte, viser en intern undersøgelse 
af ti udvalgte virksomheder, som revisionsselskabet Deloitte har udarbejdet 
for bygherren, Metroselskabet. 
</p><div class="art-quote article-box">
<p class="quote"/>
<blockquote>
<p class="quote-txt">
For en række af vores underleverandører skal der simpelthen bedre styr på 
administrationen.
</p>
<p class="sender">
Sigurd Nissen-Petersen, CMT 
</p>
</blockquote>
</div><p>
To af firmaerne, mandskabsbureauerne Cipa og ICDS, har begået fejl af 
»alvorlig karakter«, fremgår det af et notat fra Metroselskabet til 
byggeriets offentlige ejerkreds, som Politiken har adgang til. </p><p>
De har »ikke kunnet dokumentere gyldige arbejdstidsaftaler«, mens Cipa i den 
tungere ende heller ikke har kunnet fremvise fuldstændige registreringer af 
arbejdstimer og helligdagsbetalinger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2586565/interview-metroselskab-vil-have-betaendte-sager-op-i-lyset/">Interview: Metroselskab vil 
have betændte sager op i lyset</a></p><p>
Metroselskabet har på baggrund af de grelleste fejl sendt et officielt 
kontraktbrev til hovedentreprenøren, Copenhagen Metro Team (CMT). 
</p><p>
»Vi har kunnet konstatere, at de ikke på alle punkter kunne dokumentere, at de 
overholder kontraktens krav om, at arbejdet skal ske på lokale løn- og 
arbejdsvilkår. Derfor vil vi bede dem redegøre for, hvordan de fremadrettet 
vil dokumentere, at de lever op til det krav«, siger vicedirektør Louise 
Høst. 
</p><h3>
Tilsyn skal sikre opstramning 
</h3><p>
De to underleverandører vil desuden få pålagt løbende revision, hvor de skal 
dokumentere, at problemerne omkring løn- og arbejdsforholdene er blevet 
løst. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har kunnet konstatere, at de ikke på alle punkter kunne dokumentere, at de 
overholder kontraktens krav om, at arbejdet skal ske på lokale løn- og 
arbejdsvilkår.
</p>
<p class="sender">
Louise Høst, Metroselskabet 
</p>
</blockquote>
</div><p>
En stribe af de øvrige underentreprenører har ifølge notatet også begået 
»større eller mindre fejl«, som blandt andet dækker over manglende 
indbetalinger til den lovpligtige arbejdsskadeforsikring eller 
sundhedsordning, manglende opdatering af timesatserne, manglende 
pensionsindbetalinger og ufuldstændige lønsedler. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2603458/tvivlen-er-fejet-bort-doemt-metrofirma-betaler-millioner-til-sine-ansatte/">Tvivlen er fejet bort: Dømt 
metrofirma betaler millioner til sine ansatte</a></p><p>
Hos CMT kalder kommunikationschef Sigurd Nissen-Petersen det 
»utilfredsstillende«, at der forekommer overenskomstbrud og andre fejl hos 
selskabets underentreprenører. Han noterer sig, at de mest alvorlige sager 
begge er blevet eller er ved at blive løst i det fagretlige system, så de 
ansatte får deres penge. 
</p><p>
»Men for en række af vores underleverandører skal der simpelthen bedre styr på 
administrationen, hvilket vi kommer til at arbejde tæt sammen med 
Metroselskabet om at følge op på. Det handler om bedre styr på 
arbejdstidsregistrering, lønudbetalinger og andet, så vi ikke får de her 
situationer, hvor der bliver skabt usikkerhed og ballade på 
arbejdspladserne«, siger han. 
</p><h3>
Fagforening: CMT har sadlet om 
</h3><p>
Italienske Cipa modtog i marts en rekordbod på 22 millioner for at have snydt 
sine ansatte i løn. Siden har også ICDS, der efter Cipa er byggeriets 
største leverandør af arbejdskraft, indgået et delforlig med Bygge-, Jord- 
og Miljøarbejdernes Fagforening (BJMF) om efterbetaling af overarbejdstimer 
til en række metroarbejdere. 
</p><div class="art-quote article-box">
<p class="quote"/>
<blockquote>
<p class="quote-txt">
Kan vi gøre noget bedre, så gør vi det.
</p>
<p class="sender">
Peter Stenholm, Dansk Byggeri 
</p>
</blockquote>
</div><p>
Parterne er blevet enige om at hemmeligholde selve aftalen, men »forligets 
størrelse afspejler også entreprenørens størrelse«, bekræfter Jens 
Kirkegaard, formand for byggegruppen i BJMF. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2557289/metrofirma-snoed-ansatte-for-22-millioner-i-historisk-sag/">Metrofirma snød ansatte for 22 
millioner i historisk sag</a></p><p>
Han ser Metroselskabets og CMT’s reaktioner som en bekræftelse af, at 
selskaberne nu »anerkender det, vi længe har sagt. At problemerne har været 
store og fortsat er eksisterende. Det ville være naivt at tro, at vi har set 
det sidste problem på metrobyggeriet, men vi anerkender også, at CMT har 
sadlet om og været konstruktive i løsningen af nogle af de her sager«. 
</p><p>
ICDS medgiver de begåede fejl. 
</p><p>
»Der er blevet lavet fejl, men det er sket uforvarende. Derfor har vi nu nogle 
meget konstruktive forhandlinger med fagforeningen BJMF, som har lært os 
meget. Er der fortsat uenigheder, omhandler de ikke løn, men fortolkningen 
af aftalerne om organiseringen af arbejdet. Vi er grundlæggende tilhængere 
af kollektive aftaler«, siger Tom McHugh, direktør i ICDS. 
</p><h3>
Mangler viden om danske regler 
</h3><p>
Bortset fra Cipa og ICDS, der primært leverer ufaglærte ansatte til byggeriet, 
sætter notatet ikke navn på, hvilke firmaer der har begået hvilke fejl. 
Ifølge Politikens oplysninger drejer det sig om firmaerne Realmont, 
Comesvil, CNBT, ICOP og Hölscher Wasserbau, der alle står for mere 
specialiserede opgaver. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2586740/kommunerne-stiller-krav-til-byggefirmaer-om-dansk-loen/">Kommunerne stiller krav til 
byggefirmaer om dansk løn</a></p><p>
Deres fejl er dog blevet rettet, så snart de blev opdaget, så medarbejderne 
får de penge, der måtte mangle, forsikrer Metroselskabet i notatet. 
</p><div class="art-quote article-box">
<p class="quote"/>
<blockquote>
<p class="quote-txt">
Der er blevet lavet fejl, men det er sket uforvarende.
</p>
<p class="sender">
Tom McHugh, ICDS 
</p>
</blockquote>
</div><p>
»Det er en helt anden type fejl, der hvor det er specialiseret arbejdskraft. 
Det er mindre fejl, der nemmere kunne rettes. Generelt mangler 
virksomhederne dog viden om, hvad det kræver at operere på det danske 
arbejdsmarked. Derfor er der også en del fejl, der går igen. Det bør vi 
kunne gøre noget ved, og det handler blandt andet om, at virksomhederne får 
en bedre rådgivning«, siger vicedirektør Louise Høst. </p><p>
Således bebuder både Metroselskabet og CMT, at de vil udvide 
informationsindsatsen til både virksomheder og ansatte, selv om det med 
Sigurd Nissen-Petersens ord formelt set er underleverandørernes eget ansvar 
at overholde reglerne. 
</p><p>
»De har Dansk Byggeri eller en anden relevant arbejdsgiverorganisation som 
deres rådgiver. Men vi kan se, at det er relevant at sætte et ekstra tryk 
ind her«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2546661/metrofirma-har-ikke-indberettet-ansattes-skat/">Metrofirma har ikke 
indberettet ansattes skat</a></p><p>
Hos Dansk Byggeri tager direktør Peter Stenholm konklusionen om manglende 
rådgivning til efterretning: 
</p><p class=" bl-elem">
»Det tager vi selvfølgelig til os, og derfor har vi over for Metroselskabet 
givet udtryk for, at i det omfang nogle virksomheder har brug for det og har 
sagt det her undervejs, så stiller vi hellere end gerne op. Kan vi gøre 
noget bedre, så gør vi det«, siger han. 
</p>	
</div>

</div></body></html>
