---
layout:     post
title: 	    "DTU skal efteruddanne politiets kritiserede brandefterforskere"
post_author:	    Ulrik Andersen
post_date:	    Thu, 26 Feb 2015 16:00:00 +0000
post_site:	    ing.dk 
post_link:	    http://ing.dk/artikel/dtu-skal-efteruddanne-politiets-kritiserede-brandefterforskere-174418
---
<html><body><div><section class="body"><p>Politiets brandefterforskere skal fremover undervises af brandtekniske eksperter fra DTU og Dansk Brandteknisk Institut, DBI.Det  fremgår af en <a href="http://www.byg.dtu.dk/Nyheder/2015/02/Brandkursus">pressemeddelelse</a> fra DTU Byg.</p>
			<p>»Målet er at uddanne refleksive praktikere. Mange af politiets eksperter er dygtige efterforskere og har arbejdet med området i mange år. Vi skal nu give dem en dybere teoretisk ballast og videnskabeligt funderede metoder, som de kan bruge i deres dokumentation og analyser,« forklarer lektor og studieleder Grunde Jomaas fra DTU Byg.<br/><figure class="plugin right zoomable"><img data-original-image="http://ing.dk/sites/ing/files/brandkursus_billede.jpg" src="http://ing.dk/sites/ing/files/styles/w1120_media_right/public/brandkursus_billede.jpg?itok=bUhpXoCb" alt=""/><figcaption> Efter hård kritik af uddannelsesniveauet hos politiets brandefterforskere, skal DTU Byg og DBI nu efteruddanne politifolkene. <cite>Foto: DTU Byg</cite></figcaption></figure></p>
			<p>Sidste år kulminerede flere års kritik af politiets brandefterforskning, da BT og DR tog en række sager op, hvor udenlandske og danske brandeksperter stillede store spørgsmålstegn ved politiets arbejdsmetoder, kompetencer og konklusioner.</p>
			
			<p>I årene op til havde Rigspolitiet selv konkluderet, at efterforskerne manglede efteruddannelse, så denne del af kritikken var politiet enig i, siger vicepolitiinspektør Lisbeth Jessen fra Natil Kriminalteknisk Center, NKC i pressemeddelelsen:</p>
			<p>»Kritikken ramte en åben dør, idet vi allerede var i gang med at afdække behovet for efter- og videreuddannelse for NKC’s specialister på brand. Denne opgave løftes nu af DTU og DBI i et uddannelsesforløb, som supplerer vores dygtige brandefterforskeres praktiske viden med en større teoretisk indsigt, videnskabelige metoder og en bedre evne til at beskrive, hvordan de nåede frem til deres konklusion om brandårsagen.«</p>
			
			<p>Efteruddannelsen kommer til at bestå af fem moduler fordelt over 17 undervisningsdage og en afsluttende projektopgave. I alt 18 kursusdeltagere er tilmeldt de to hold, der afholdes forår og efterår.</p>
			<p>En af kritikerne var seniorforsker Lars Schiøtt Sørensen fra Statens Byggeforskningsinstitut, SBi. Han er glad for, at politiet nu gør noget ved et af kritikpunkterne:</p>
			<p>»Jeg kender ikke det præcise indhold af efteruddannelsen, men det er positivt, at de går i gang. Jo mere efteruddannelse de får, jo bedre.«</p>
			
		</section></div></body></html>
