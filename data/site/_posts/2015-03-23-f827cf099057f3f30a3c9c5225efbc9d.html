---
layout:     post
title: 	    "Tenna reddet på stregen: »Da de ringede mig op, troede jeg, at det var løgn«"
post_author:	    
post_date:	    Mon, 23 Mar 2015 06:26:11 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2598864/tenna-reddet-paa-stregen-da-de-ringede-mig-op-troede-jeg-at-det-var-loegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sammenfalden ryg, hoftedysplasi og psoreasisgigt har gjort 36-årige Tenna 
Skjoldans liv til et helvede. 
</p><p>
Efter flere års sygdom og udmattende tovtrækkeri med kommunen om tildeling af 
førtidspension var hun og hendes mand Martin ved at indstille sig på, at de 
og deres seksårige datter Sif måtte vinke farvel til hus og bil og starte 
forfra. Med én indtægt. 
</p><p>
»Jeg har virkelig været langt nede. Psykisk. Jeg har vænnet mig til de fysiske 
smerter, men uvisheden om, hvordan vi skulle klare os som familie har næsten 
ikke været til at holde ud«, siger Tenna Skjoldan. 
</p><h3>
Har brug for flere hjælpemidler end beboere på plejehjem 
</h3><p>
Hun har de seneste fem år været såhårdt plaget af smerter, at den 36-årige 
kvinde i dag har brug for flere hjælperedskaber, end de fleste har, når de 
flytter på plejehjem. Hun har sagt farvel til arbejdet på den fabrik, hvor 
hun vedligeholdt svejseapparater, og hun har indstillet sig på, at hun må se 
passivt til i forhold til de dele af sin datters liv, der kræver bare en 
smule fysisk styrke. 
</p><p>
»Jeg havde jo forestillet mig, at det var mig, der skulle lære min datter at 
cykle og køre på løbehjul, men vi kan højest lave en perleplade eller ligge 
på sofaen og se en film sammen«, siger Tenna Skjoldan. 
</p><p>
Samtidig med at hendes sygdom har betydet, at hun har måttet sige farvel til 
arbejdsmarkedet og er stærkt begrænset på hjemmefronten, har usikkerheden om 
familiens fremtid været ved at æde hende op. Sygedagpenge holdt hånden under 
familiens økonomi de første år, Tenna Skjoldan var syg, men efter at hun 
blev sendt i ressourceforløb, er familien årlige indtjening blevet reduceret 
med godt 70.000 kroner, fortæller hun. 
</p><h3>
Reddet af invalidepension 
</h3><p>
Men selv om Tenna Skjoldan ikke har udsigt til en afklaring i forhold til 
tildeling af førtidspension fra det offentlige, bor familien stadig i huset 
i Kalundborg – og bilen har de også endnu. 
</p><p>
Tenna Skjoldan har nemlig via sin arbejdsmarkedspension en invalidepension i 
et af de selskaber, Industriens Pension, der selv foretager en vurdering af, 
om den sygdomsramte kan komme tilbage på arbejdsmarkedet. 
</p><h3>
Halvanden million danskere har ikke den mulighed
</h3><p>
Det er der op mod 1,5 millioner danskere, der ikke har. Cirka en tredjedel af 
pensionsselskaberne læner sig nemlig op ad den offentlige vurdering. Det 
betyder reelt, at den syge ikke kan få tildelt invalidepension gennem 
pensionsselskabet, før det offentlige har afsluttet sagen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg læste helt tilfældigt en artikel om tildeling af invalidepension, og det 
fik mig til at ringe til mit pensionsselskab
</p>
<p class="sender">
Tenna Skjoldan 
</p>
</blockquote>
</div><p>Og det kan tage lang tid. På grund af førtidspensionsreformen, der 
trådte i kraft i januar 2013, er det nemlig blevet markant sværere at få 
tildelt førtidspension . Det gælder især personer, der, ligesom Tenna 
Skjoldan, er under 40 år. 
</p><p>
»Jeg læste helt tilfældigt en artikel om tildeling af invalidepension, og det 
fik mig til at ringe til mit pensionsselskab«, forklarer Tenna Skjoldan. 
</p><p>
Det var i februar sidste år, og her blev hendes sag behandlet inden for får 
dage. 
</p><p>
»Da de ringede mig op, troede jeg, at det var løgn. Det var en kæmpe lettelse. 
Jeg kunne slet ikke fatte, at det kunne gå så hurtigt«, siger hun. 
</p><h3>
Modtog 100.000 kr. i engangsbeløb plus løbende ydelse 
</h3><p>
Hun blev tildelt invalidepension. Det betyder, at hun modtog et indgangsbeløb 
på 100.000 kroner og derudover en fast månedlig ydelse. 
</p><p>
»Jeg ville da elske, hvis jeg kunne komme tilbage på arbejde igen. Der er ikke 
noget, jeg hellere ville. Men det er bare ikke en mulighed«, siger hun. 
</p><p>
»Det har det været enormt opslidende, at jeg ikke vidste, hvordan vi skulle 
klare os økonomis som familie. Derfor har det givet en stor ro, at 
usikkerheden om vores økonomi nu er blevet mindre, selvom jeg selvfølgelig 
meget hellere ville være I en situation, hvor jeg kunne arbejde og selv 
tjene mine penge«, forklarer hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2435893/antallet-af-nye-foertidspensioner-styrtdykker/">Antallet af nye 
førtidspensioner styrtdykker</a></p><p>
Tenna Skjoldan skal denne uge starte på et ressourceforløb gennem kommunen. 
Hvad det konkret går ud på, ved hun ikke. 
</p><p>
»Dit gæt er lige så godt som mit«, siger hun. 
</p><p>
Troen på, at hun en dag vil blive tildelt førtidspension, er blevet mindre. 
</p><p class=" bl-elem">
»Det er jeg helt holdt op med at spekulere på«, siger hun. 
</p>	
</div>
</div></body></html>
