---
layout:     post
title: 	    "Finland var for snu for de danske ishockeymænd "
post_author:	    
post_date:	    Sun, 03 May 2015 22:41:31 +0200
post_site:	    politiken.dk 
post_link:	    http://politiken.dk/sport/ishockey/ECE2653303/finland-var-for-snu-for-de-danske-ishockeymaend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ishockeystormagten Finland er som regel en for stor mundfuld for det danske 
landshold, og styrkeforholdet mellem de to lande blev igen udstillet i 
VM-kampen søndag aften, som Danmark tabte med 0-3. 
</p><p>
Finnerne, der skulle revanchere sig for nederlaget til USA i premieren, satte 
sig på kampen fra første faceoff og var dominerende i samtlige 60 minutter, 
der især i anden periode udviklede sig som dansk overlevelse i CEZ Arena i 
Ostrava. 
</p><p>
Hermed står Danmark med et point efter de første to kampe, hvilket bestemt er 
godkendt, men kampen mod finnerne afslørede også det danske holds 
begrænsninger, når tempoet bliver skruet i vejret. 
</p><h3>
Overvægt af finske skud 
</h3><p>
At Danmark taber til Finland, er der intet nyt i. Det var 12. finske sejr i 13 
indbyrdes opgør, og alt andet end en finsk sejr havde været en mindre 
sensation. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652830/dansk-maalmand-ryger-paa-baenken-efter-superkamp/">Dansk målmand ryger på bænken 
efter superkamp</a></p><p>
Danskerne var indstillet på at spille store dele af kampen i egen zone, men 
alligevel var det en smule nedslående, hvor lidt offensiv power, det danske 
mandskab kunne mønstre. 
</p><p>
Mod så stærk en modstander mangler holdet en god førstekæde, der kan true i 
den anden ende og på den måde aflaste de prustende arbejdsmænd. 
</p><p>
Skudstatistikken hed 20-4 efter første periode og 33-6 efter anden, og de tal 
fortæller en historie om, at Sebastian Dahm i det danske bur var kommet på 
hårdt arbejde i sin første VM-kamp i seks år. 
</p><p>
Bolværket fra Rødovre holdt knap 28 minutter, indtil Jussi Jokinen styrede 
pucken ind i målhjørnet - et mål, som det noget uforståeligt tog dommerne 
hen ved 10 minutter at anerkende efter tilsyneladende meget grundige 
videostudier. 
</p><h3>
Let svækket dansk hold 
</h3><p>
Præcis som i kampen mod Slovakiet knækkede den danske defensiv sammen i 
minutterne efter den første scoring. Kort efter kunne finnerne fordoble 
føringen, og så var der meget langt hjem. 
</p><p>
Det danske hold stillede op i let svækket udgave, fordi den slidstærke wing 
Morten Poulsen måtte stå over med en skadet finger. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652044/danske-mandfolk-leverer-en-overraskelse-i-vm-aabning/">Danske mandfolk leverer en 
overraskelse i VM-åbning</a></p><p>
Det gav istid til veteranen Kim Staal, mens Mathias Bau Hansen rykkede frem i 
tredjekæden med Morten Green og Thomas Spelling. 
</p><p>
Unge Bau Hansen skulle tydeligvis lige finde sig til rette i et tempo, der er 
noget højere end det, han er vant til fra Metalligaen, og den udvisning, han 
tog efter mindre end fire minutters spil, virkede noget klodset og 
unødvendig. 
</p><p>
Danskerne er kommet til VM med stor ydmyghed, men skal det blive til point mod 
bedre hold, skal holdet både have heldet på sin side og levere en 
ekstraordinært god indsats. Ingen af delene var tilfældet mod Finland. 
</p><h3>
Overkommelig opgave tirsdag 
</h3><p>
Nu venter et møde med mere overkommelige Hviderusland på tirsdag. Det er en af 
de modstandere, danskerne kan gøre sig forhåbninger om at besejre. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652193/glad-landstraener-hvis-man-er-alene-er-man-kun-en-fis-i-verdensrummet/">Glad landstræner: Hvis man er 
alene, er man kun en fis i verdensrummet</a></p><p class=" bl-elem">
En sejr i den kamp vil bringe Danmark et stort skridt væk fra den altid 
lurende trussel om nedrykning. 
</p>	
</div>

</div></body></html>
