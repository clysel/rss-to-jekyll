---
layout:     post
title: 	    "Putins røst - nu også på dansk "
post_author:	    
post_date:	    Fri, 24 Apr 2015 17:58:50 +0200
post_site:	    politiken.dk 
post_link:	    http://politiken.dk/udland/ECE2642092/putins-roest---nu-ogsaa-paa-dansk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Desinformation og løgne forklædt som journalistik
</p>
<p class="sender">
britisk-russiske journalist og tv-producer Peter Pomerantsev om Sputnik og 
Russia Today 
</p>
</blockquote>
</div><p>
Ruslands alternative virkelighedsopfattelse kan nu nydes på dansk. Den 
statslige nyhedstjeneste Sputnik, der blev lanceret i november sidste år og 
hen ad vejen er udvidet til over 25 sprog, findes fra i dag også i en dansk 
version. 
</p><p>
»Sputnik adskiller sig først og fremmest fra andre massemedier ved sit valg af 
emner, sin synsvinkel og sin opfattelse af verden«, forklarer Sputniks 
chefredaktør, Margarita Simonjan, i en velkomstmeddelelse til de danske 
læsere. 
</p><p>
Næppe nogen vil have noget at indvende mod denne beskrivelse. Men hvor den 
russiske nyhedstjeneste betegner sig selv som et alternativ til en ensidig 
og tendentiøs vestlig presse, der er helt i lommen på sine regeringer med 
den amerikanske i spidsen, kalder kritikere Sputnik for rendyrket russisk 
propaganda. 
</p><p>
»Desinformation og løgne forklædt som journalistik«, lyder karakteristikken af 
Sputnik og søstertjenesten RT (Russia Today) fra den britisk-russiske 
journalist og tv-producer Peter Pomerantsev, der selv har arbejdet for 
russiske medier, og som i fjor var medforfatter af en rapport med titlen 
'Uvirkelighedens trussel: Hvordan Kreml bruger information, kultur og penge 
som våben'. 
</p><h3>
Fokuserer på vestlige elendigheder 
</h3><p>
Karakteristisk for både Sputnik og RT er et stærkt fokus på elendigheder i USA 
og Vesteuropa, hvor enhver protest mod magthaverne mandsopdækkes, hvorimod 
dækningen af hjemlige russiske forhold er temmelig begrænset. Ofte bruger 
man vestlige ’eksperter’ fra partier, bevægelser eller tænketanke på den 
ydre højrefløj eller venstrefløj til at formidle sit budskab. 
</p><p>
Der er også en del ’almindelige’ nyheder imellem, hvor vinklen ikke adskiller 
sig så meget fra de vestlige mediers. Nogle af overskrifterne på Sputniks 
danske forside lige nu lyder ’NSA overvågede Europa ved hjælp af den tyske 
efterretningstjeneste’, ’På de sociale netværk gøres der grin med 
Porosjenko’ (Ukraines præsident) og ’I EU-parlamentet tales der om at være 
klar til krig med Rusland’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2630510.ece">Putin nægter, at Rusland har 
militære styrker i Ukraine.</a></p><p>
En fjerde artikel har overskriften ’Europa tvivler på, at dækningen af 
begivenhederne i Ukraine er objektiv’ og henviser til en meningsmåling, som 
Sputnik har foretaget i samarbejde med det britiske analyseinstitut ICM 
Research i Storbritannien, Tyskland, Grækenland og Frankrig. 
</p><p>
Ifølge undersøgelsen har 57 procent af tyskerne nogen mistillid eller stærk 
mistillid til deres mediers dækning af Ukraine, mens det samme gælder for 76 
procent af grækerne, 47 procent af franskmændene og 33 procent af briterne. 
</p><h3>
Det mener præsidentkandidaten 
</h3><p>
Sputniks egen Ukraine-dækning i dag omfatter bl.a. en artikel om byen Lviv 
(eller på russisk Lvov) i det vestlige Ukraine, nær grænsen til Polen. 
’Synspunkt: Polakkerne vil have Lvov tilbage’, lyder overskriften, og der 
henvises til den polske præsidentkandidat Janusz Korwin-Mikke. 
</p><p>
Korwin-Mikke står ganske vist kun til fire procent af stemmerne ifølge den 
seneste meningsmåling (hvilket ikke nævnes af Sputnik), og han har ikke sagt 
noget om at ville have Lviv tilbage. Men Sputnik citerer ’skribenten Nikolaj 
Starikov’ for at sige, at det er, hvad den polske præsidentkandidat i 
virkeligheden mener. 
</p><p>
»Rusland ønsker ikke, at Ukraine skal gå i opløsning, men polakkerne har brug 
for noget andet. Polakkerne har brug for, at Ukraine bliver opdelt, så de 
kan sluge Lvov Oblast. Og jo svagere Ukraine er, desto større fordele kan 
Polen få«, hævder Nikolaj Starikov, som er en relativt prominent 
’patriotisk’ debattør fra Skt. Petersborg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2634010/i-ruslands-optik-er-det-nato-der-truer/">I Ruslands optik er det Nato, 
der truer</a></p><p class=" bl-elem">
Foruden dansk findes Sputnik på engelsk, fransk, svensk, norsk, serbisk, 
portugisisk, arabisk, hindi, polsk, italiensk, tjekkisk, vietnamesisk, 
japansk, koreansk, farsi, urdu, dari, pashto, kurdisk, tysk, spansk, 
kinesisk, tyrkisk, kirgisisk og abkhasisk. Den danske version har adressen 
dk.sputniknews.com. 
</p>	
</div>

</div></body></html>
