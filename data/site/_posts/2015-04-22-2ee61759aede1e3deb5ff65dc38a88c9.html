---
layout:     post
title: 	    "Ørkenens ældste søn: »Jeg er lidt et kvalitetsdyr, når det gælder biler«"
post_author:	    
post_date:	    Wed, 22 Apr 2015 06:00:23 +0200
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2630973/oerkenens-aeldste-soen-jeg-er-lidt-et-kvalitetsdyr-naar-det-gaelder-biler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Asger Reher</h4>
<div class="fakta-body" data-buildingblock="embedded_factboxlink">
<p>
64 år. Skuespiller. Uddannet fra Aarhus Teaters elevskole. Efter fire år på 
Aarhus Teater flyttede han til København og fik job på Det Kongelige Teater. 
Reher har også medvirket i en lang række film og tv-serier, blandt andet 
’Lykkevej’, ’Rejseholdet’ og ’Forbrydelsen’. Han er dog mest kendt for sin 
rolle som Ali Bubbas Barkhar i Ørkenens Sønner, der er aktuelle med deres 
syvende show, ’Een gang til for prins Knud’.
</p><p class=" bl-elem">
Bor i centrum af København. Har en søn på 34 år.
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
Der er en tendens til, at folk igen begynder at komme hinanden lidt ved og 
hilse på hinanden på gaden. 
</p><p/><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Danskerne brokker sig alt for meget. Og så er vi dårlige til at give hinanden 
et klap på skulderen. 
</p>
</div>
</div><p>
I 25 år har Asger Reher jævnlig spillet Ali Bubbas Barkhar i den lumre 
komikerkvartet Ørkenens Sønner. Efter et par års pause, hvor han blandt 
andet har turneret med sit eget show ’Rejsen’, ifører han sig igen den 
karakteristiske smoking med hvidt skråbånd og den bordeauxrøde fez, når 
Ørkenens Sønner opfører forestillingen ’Een gang til for prins Knud’ i 
Glassalen i Tivoli. 
</p><p>
Det er ikke kun, når han optræder på de skrå brædder, at den sjofle logebror 
går festligt klædt. Tøj er noget af det, den tidligere tøjmand bruger flest 
penge på – i hvert fald hvis du spørger hans nærmeste. Når han svinger 
syverjernet på golfbanen, er det også altid iført et eller andet specielt. 
</p><p>
»Jeg har et par knaldrøde skotskternede knickers, der virkelig vækker opsigt. 
Jeg køber som regel nyt golftøj, når jeg er ude at rejse, men også på 
nettet; der er det vildt billigt«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/mitforbrug/ECE2622065/boerge-fra-olsen-banden-jeg-er-en-low-budget-man/">Børge fra Olsen Banden: »Jeg er 
en low budget man«</a></p><p><b>Bruger du generelt mange penge på golfudstyr?</b></p><p>
»Jeg har nået en alder, hvor det ikke er udstyret, der betyder noget, men mere 
det at komme ud og have det sjovt. Havde jeg været tredive år yngre og 
udsigt til at blive bedre til golf, havde jeg helt sikkert også brugt flere 
penge på det«. 
</p><p><b>Hvor meget golf spiller du?</b></p><p>
»Jeg elsker at spille golf og har gjort det i en 15-20 år. Mit job gør, at jeg 
ikke kan spille på et fast tidspunkt, så jeg spiller, når jeg kan«. 
</p><p>
»Sammen med nogle gode venner har jeg syv år i træk rejst på golfferie hen 
over nytåret. Jeg har holdt nytårsaften i Kairo, Marokko, Portugal, Spanien 
og på Tenerife. Jeg er vildt imponeret over, hvad de kan finde på de her 
steder. Der er flere hundrede mennesker samlet fra hele verden, som alle 
bidrager med deres eget lands traditioner. Jeg er egentlig ikke til store 
selskaber, men det her er vanvittig hyggeligt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE1905457/dick-kaysoe-koeber-maelk-til-en-femmer-jeg-har-ikke-raad--til-oekologi/">Dick Kaysø køber mælk til en 
femmer: »Jeg har ikke råd til økologi«</a></p><p><b>Hvad bruger du ellers penge på?</b></p><p>
»Jeg har lige købt fire nye dæk til min Porsche Cayenne. De kostede 14.000 
kroner. Jeg kunne sagtens have fundet nogle, der var billigere, men jeg vil 
gerne have noget ordentligt. Generelt er jeg nok lidt et kvalitetsdyr, når 
det gælder biler, og jeg bruger ret mange penge på dem«. 
</p><p>
»Jeg kører rigtig meget rundt i landet, så det er vigtigt for mig, at min bil 
både er god at sidde i og køre i. Når du sidder i en Porsche, ved du, at du 
sidder sikkert. Der er ikke så meget pis – den kører næsten af sig selv. Og 
det koster – selvfølgelig gør det det. Jeg har også en mørkeblå AC Cobra, 
som der kun er 26 af i Danmark. Det er sådan en bil, selv piger kan lide at 
se på«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2604651/tammi-oest-jeg-har-tusindvis-af-fejlkoeb/">Tammi Øst: »Jeg har tusindvis 
af fejlkøb«</a></p><p><b>Hvad forkæler du dig selv med?</b></p><p>
»En god flaske rødvin. Jeg køber som regel vin i en vinhandel eller hos 
Løgismose eller Irma. En vin behøver ikke at være dyr for at være god. Jeg 
kigger mere efter, at den kommer fra et område, jeg ved, jeg godt kan lide, 
og så skal den være uden for meget garvesyre. Jeg kan også godt lide et godt 
stykke kød. Jeg bor lige ved siden af Torvehallerne, og de har noget 
virkelig lækkert, men der kan man ikke købe ind hver dag, eller jeg kan i 
hvert fald ikke – så ville jeg veje alt for meget«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2481265/flemming-jensen-jeg-er-rigtig-slem-med-elektronik/">Flemming Jensen: »Jeg er 
rigtig slem med elektronik«</a></p><p><b>Går du meget op i sundhed?</b></p><p>
»Det bliver jeg nødt til. Med alderen mindskes kroppens evne til at forbrænde 
fedt. For tyve år siden havde jeg en sixpack, men nu er der i hvert fald en 
6-7 kilo, jeg gerne vil af med, så jeg forsøger at spise sundt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2366234/soeren-oestergaard-jeg-er-enhver-bankraadgivers-mareridt/">Søren Østergaard: »Jeg er 
enhver bankrådgivers mareridt«</a></p><p><b>Går du i køkkenet til hverdag?</b></p><p class=" bl-elem">
»Ja, jeg laver for det meste selv mad. Jeg elsker at være i mit køkken og eksperimenterer også gerne. Jeg er blevet meget rost for min æggepandekage 
om morgenen. Det er sådan en <i>health</i> en med havregryn, karry, ost 
og peberfrugt«. 
</p>	
</div>

</div></body></html>
