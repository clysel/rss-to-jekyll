---
layout:     post
title: 	    "Danske mandfolk leverer en overraskelse i VM-åbning"
post_author:	    
post_date:	    Sat, 02 May 2015 14:54:20 +0200
post_site:	    politiken.dk 
post_link:	    http://politiken.dk/sport/ishockey/ECE2652044/danske-mandfolk-leverer-en-overraskelse-i-vm-aabning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks første kamp ved VM i ishockey var på alle måder en udekamp. 
</p><p>
Kampen blev spillet i CEZ Arena i Ostrava i værtsnationen Tjekkiet, men 
tilskuerpladserne var fyldt op af medlevende tilhængere af Danmarks 
modstander, Slovakiet. 
</p><p>
Og presset var fra første færd massivt på det undertippede danske hold fra de 
cirka 10.000 tilskuere, der for størstedelens vedkommende havde taget turen 
over grænsen fra Slovakiet. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652162/dansker-blev-kampens-spiller-beloenning-for-haardt-arbejde/">Dansker blev kampens spiller: 
Belønning for hårdt arbejde</a></p><p>
Men Danmark viste stor mental styrke og leverede en mandfolkeindsats, som 
endte med et overraskende point efter en sen dansk udligning og 3-3 i den 
ordinære kamp. Efter overtid og en tæt straffeslagskonkurrence endte 
Slovakiet som vinder af det ekstra point. 
</p><h3>
Danskerne lagde dæmper på tilskuerne 
</h3><p>
Kampens første store chance faldt til Danmark efter små to minutters spil, 
hvor Frederik Storm smart bragte sig i fri position, men danskerens skud 
blev flot pareret af Slovakiets keeper. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652039/landstraeneren-holder-blikket-paa-den-helt-korte-horisont/">Landstræneren holder blikket 
på den helt korte horisont</a></p><p>
I det hele taget fik danskerne en fin indledning på kampen med kontrol på 
pucken og defensiven. 
</p><p>
Men slovakkerne var kontante i et højt pres på de unge danskere, som flere 
gange måtte halse efter Slovakiets giftige omstillingsspil. 
</p><p>
Danskerne holdt sig dog konstant inde i opgøret og spillede sig fornuftigt til 
flere muligheder, så skudstatistikken efter det første kvarter var 6-2 til 
Danmark. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2647187/danmark-taber-i-nhl-regnskabet/">Danmark taber i NHL-regnskabet</a></p><p>
Danmark fortsatte med at holde et fysisk pres på de slovakiske stjerner, som 
blev trykket i tacklingerne ved banden, mens Patrick Galbraith i målet tog 
sig af de slovakiske skudforsøg. 
</p><p>
Og 0-0 efter første periode fik lagt en lille dæmper på den kogende opbakning 
til Slovakiet. 
</p><h3>
Danmark lyner fra kanten 
</h3><p>
Slovakiet kom blæsende fra start i anden periode, hvor danskerne kom under 
pres, men holdt koncentrationen. 
</p><p>
Og efter fem minutters spil kom det overraskende danske føringsmål. Jesper 
Jensen lynede fra højre side et skud mod mål, og Patrick Bjørkstrand styrede 
køligt pucken i mål til 1-0. 
</p><p>
Umiddelbart efter blev Danmark sat under hårdt pres af et par udvisninger, men 
selv om pucken sværmede om det danske mål, holdt defensiven og en 
storspillende Patrick Galbraith stand. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2652043/nhl-back-vm-er-det-stoerste/">NHL-back: VM er det største</a></p><p>
Med Slovakiets fem NHL-spillere i dominerende roller mod et dansk hold uden 
NHL-hjælp begyndte det sidst i anden periode at ligne en alt for tidlig 
overlevelseskamp, men Danmark holdt føringen perioden ud. 
</p><h3>
Back reddede på stregen 
</h3><p>
Efter kun få sekunder af tredje periode dansede pucken bogstavelig talt på den 
danske mållinje efter en lynaktion af slovakkerne. <span class="img-contimg-fl-left"><img class="image inlineLightBox" src="http://multimedia.pol.dk/archive/00933/VM-ishockey__Danmar_933052w.jpg" alt="" border="0"/><span class="caption"><span class="f-img-caption">redningsmand. 
</span>Den store danske back, Oliver Lauridsen, reddede pucken på stregen få sekunder inde i tredje periode. Foto: Jan Korsgaard</span></span></p><p>
Oliver Lauridsen endte med at blive redningsmanden på stregen i en skidt 
åbning på den afgørende periode. 
</p><p>
Og stormløbet fortsatte mod den danske defensiv, der blev trykket tilbage af 
kampivrige Slovakiet. Med et kvarter igen så danskerne allerede godt slidte 
ud og aktionerne blev lidt for ofte præget af panik under presset. 
</p><h3>
Tre vilde minutter 
</h3><p>
Med 12 minutter tilbage udlignede Slovakiet på et slagskud af Michal Sersen i 
powerplay efter endnu en dansk udvisning. Og så kom der igen lyd på 
tilskuerne. 
</p><p>
Minuttet efter gik det helt galt for danskerne, da slovakkerne i stedet for at 
indkassere en udvisning kom igennem ved baglinjen og kunne score til 2-1. 
</p><p>
Og bedst som man troede, at danskerne ville falde helt sammen, udlignede 
Danmark på det næste organiserede angreb med 10 minutter tilbage. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2644711/skadet-nhl-profil-takker-nej-til-vm-billet/">Skadet NHL-profil takker nej 
til VM-billet</a></p><p>
Nichlas Hardt erobrede pucken og kom i position, så Morten Madsen kunne 
aflevere tilbage til Hardt, der sikkert udlignede. 
</p><p>
Men det vilde scoringsridt fortsatte - og det var Slovakiet, der minuttet 
efter bragte sig foran 3-2 på et langskud, som Patrick Galbraith burde have 
taget. 
</p><h3>
Dansk udligning kort før tid 
</h3><p>
Med fire minutter igen fik de trætte danskere en livline i form af en 
slovakisk udvisning og mulighed for powerplay. 
</p><p>
Da de sidste sekunder af udvisningen løb ud med to minutter tilbage af kampen, 
tog veteranen Daniel Nielsen chancen fra distancen, og Nichlas Hardt fik 
skærmet så meget af foran Slovakiets keeper, at skuddet sejlede i mål til 
dansk udligning til 3-3. 
</p><p>
Og det sikrede et dansk point, inden der skulle findes en vinder i ekstratid 
eller på straffeslag. 
</p><h3>
Straffeslag afgjorde det sidste point 
</h3><p>
De fem minutters overtid var en livlig affære, men uden scoring - så det 
sidste point til et af holdene skulle findes via straffeslag. 
</p><p>
Efter at begge lande havde brændt første forsøg, scorede Morten Madsen, 
hvorefter Slovakiet udlignede. Og da de to næste forsøg blev brændt, gik 
holdene over til et forsøg af gangen for at afgøre kampen. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2637201/nhl-klub-giver-dansker-groent-lys-til-at-spille-vm/">NHL-klub giver dansker grønt 
lys til at spille VM</a></p><p class=" bl-elem">
Først i sjette runde scorede Slovakiet - og så skulle Nichlas Hardt score for 
at holde liv i sejrsmuligheden. Men danskeren brændte, så Slovakiet fik to 
point med sig fra opgøret, mens Danmark fik et. 
</p>	
</div>

</div></body></html>
