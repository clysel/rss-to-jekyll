---
layout:     post
title: 	    "Venstre: Det er »meget, meget alvorligt«"
post_author:	    
post_date:	    Tue, 12 May 2015 13:06:30 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2666141/venstre-det-er-meget-meget-alvorligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Venstre retter nu skarp kritik af regeringen. 
</p><p>
Det sker efter, at to mailkorrespondancer i dag har sat spørgsmålstegn ved, om 
statsministerens udtalelser om sikkerheden ved synagogen i forbindelse med 
terrorangrebet i København i februar, var korrekte. 
</p><p>
»Jeg har simpelthen svært ved at forstå, at man tillader statsministeren at gå 
ud at sige ikke bare én, men to ting, som man mener er forkerte«, siger 
retsordfører Karsten Lauritzen (V). 
</p><p>
De to mailkorrespondancer foregik mellem Justitsministeriet og de forskellige 
myndigheder den 16. februar, og er i formiddags blevet lagt frem af 
Justitsministeriet i et forløbigt svar til Retsudvalget. 
</p><p><b class="ext-link">NYHED</b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat »ikke retvisende«</a></p><h3>
Ingen øjeblikkelig bevogtning 
</h3><p>
Af den ene mail, som blev sendt kort inden statsministerens internationale 
pressemøde den 16. februar, forklarer Justitsministeriet via politiet til 
Statsministeriet, at »der cirka klokken 19.30 blev disponeret 2 patruljer 
med i alt 5 mand til fast bevogtning ved/i umiddelbar nærhed af Synagogen i 
Krystalgade«. 
</p><p>
Altså godt fire timer efter angrebet på Krudttønden. 
</p><p>
Det står i modstrid til det, som statsminister Helle Thorning-Schmidt (S) 
sagde på sit pressemøde. Nemlig at der var bevogtning ved synagogen kort tid 
efter angrebet på Krudttønden. En oplysning, som Statsministeriet ikke 
rettede, før terrorredegørelsen i onsdags kunne dokumentere, at der først 
var bevogtning godt fire timer efter angrebet på Krudttønden. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg oplever en slåskamp mellem statsministeren og justitsministeren, hvor de 
forsøger at placere aben på den andens skuldre
</p>
<p class="sender">
Mai Mercado (K) 
</p>
</blockquote>
</div><p/><p>
I sit svar til Retsudvalget nedtoner justitsminister Mette Frederiksen (S) dog 
oplysningerne fra politiet, fordi de kom som svar på omfanget af 
beskyttelsen ved synagogen og ikke som svar på starttidspunktet, som først 
senere er blevet et centralt omdrejningspunkt. 
</p><p>
Alligevel undrer det Karsten Lauritzen, at statsministeren ikke skulle have 
fået de oplysninger, som var blevet viderebragt til Statsministeriet kort 
inden pressemødet: 
</p><p>
»Jeg har svært ved at forstå, at man ikke får fortalt statsministeren, at det 
er forkert. Jeg har simpelthen svært ved at forstå, at det skulle være den 
måde, både embedsmænd i Statsministeriet og i Justitsministeriet agerer«. 
</p><p><i class=" bl-elem">Så hvorfor tror du, statsministeren siger, at der er øjeblikkelig 
bevogtning?</i></p><p>
»Jamen, det er jo det, vi har behov for at få svar på i Folketinget, og det er 
jo i al stilfærdighed det, vi har sagt hele tiden. At den her forklaring - 
søforklaring, som det måske er - med, at man blev bilagt et forkert billede 
- hvor kommer det fra? For vi kan jo ikke læse det ud af den forklaring, der 
er givet her. Der har vi bare dokumentation for, at der var embedsmænd i 
Statsministeriet og Justitsministeriet, der vidste, at det var forkert, mens 
statsministeren sagde det. Og så har man i hvert fald en påstand om, at det 
har man ikke nogensinde fået oplyst. Så det synes jeg er meget mærkeligt«. 
</p><p>
Også fra Liberal Alliance og Konservative lyder der skarp kritik af 
statsministeren. 
</p><p>
»Det står ikke klart, hvad regeringen vidste hvornår. Og det står helt klart 
for mig, at Helle Thorning skal ikke kunne komme til at undslå sig det 
samråd, som vi har forsøgt at indkalde hende til. Hun bliver nødt til at 
komme i Folketingets retsudvalg og forklare sig«, siger Simon Emil 
Ammitzbøll, retsordfører for Liberal Alliance. 
</p><p><b class="ext-link">SPØRGETIME I DAG KL. 13</b><a class="embeddedlink" href="http://politiken.dk/indland/politik/ECE2665717/smertefulde-spoergsmaal-om-terrorangrebet-hober-sig-op-foer-spoergetime/">Smertefulde 
spørgsmål om terrorangrebet hober sig op før spørgetime</a></p><p>
Samme skarpe opfordring lyder fra de Konservatives Mai Mercado. Men ifølge 
retsordføreren bliver statsministeriet ved med at afvise at stille op til 
samråd: 
</p><p>
»Noget af det, jeg synes er rigtig mærkeligt, er, at Helle Thorning nægter at 
stille op i et samråd. Hun henviser til justitsministeren som 
resortansvarlig til trods for, at justitisministeren i går på et møde 
internt henviser til, at vi må spørge omkring den her tidslinje (omkring 
forløbet mellem angrebet på Krudttønden og angrebet på synagogen, red.) til 
statsministeren - fordi det er et spørgsmål, der vedrører, hvornår 
sikkerhedsudvalget er blevet informeret, og det ligger under 
statsministeren. Så jeg oplever en slåskamp mellem statsministeren og 
justitsministeren, hvor de forsøger at placere aben på den andens skuldre«. 
</p><p>
Mai Mercado undrer sig desuden over, at statsministeren ikke korrigerede 
oplysningen om, at der først var bevogtning ved synagogen fire timer efter 
angrebet på Krudttønden, når der lå en mail i Statsministeriet, som netop 
beviste dette. 
</p><h3>
Ingen øget sikkerhed efter Paris 
</h3><p>
På Helle Thorning-Schmidts internationale pressemøde 16. februar, sagde 
statsministeren desuden: 
</p><p>
»Sikkerheden var blevet styrket efter Paris. Og som en del af 
standardproceduren øgede man sikkerheden ved synagogen i Krystalgade, så 
snart angrebet skete lørdag. Og det vi så lørdag, understregede, at vi har 
sikkerheden på plads. Det står klart, når man går i detaljer med 
hændelserne, at havde vi ikke haft sikkerheden på plads, kunne det være endt 
meget værre. Vi var heldige,« siger Helle Thorning-Schmidt (S) mandag under 
et pressemøde for den udenlandske presse i Statsministeriet«. 
</p><p>
Den passage blev af Justitsministeriet nogle timer efter pressemødet sendt 
direkte til Politiets Efterretningstjeneste (PET), som svarer, »at første 
sætning ikke er retvisende«. 
</p><p>
At der ifølge PET altså ikke skulle have været øget sikkerhed ved synagogen 
efter terrorangrebet i Paris, kalder Karsten Lauritzen (V) »meget, meget 
alvorligt«: 
</p><p>
»For det har regeringen gentagne gange givet indtryk af, at der var. Og det 
fremgår i øvrigt også af den rapport (redegørelsen om terrorangrebet, som 
blev fremlagt onsdag aften, red.), man lige har afleveret, at man mener, at 
man har styrket sikkerheden«. 
</p><p>
Justitsministeriet skriver dog i svaret til Retsudvalget som bemærkning til 
mailkorrespondancen: 
</p><p>
»For så vidt angår det, som PET anfører i svaret, om, at første sætning (om at 
sikkerheden var blevet styrket efter Paris) ikke er retvisende, bemærkes 
det, at PET i forlængelse af mailen telefonisk over for Justitsministeriet 
forklarede, at efterretningstjenesten ikke havde ændret på tilsynsniveauet, 
der allerede var på det højeste niveau (niveau 5)«. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/indland/fokus_danmark/fokus_terror/ECE2661277/rekonstruktion-det-ved-vi-nu-om-terrorangrebet-paa-synagogen-i-koebenhavn/">Det ved vi nu om terrorangrebet på 
synagogen i København</a></p><p>
Justitsministeriet skriver yderligere, at det efter terrorangrebet i Paris 
blev besluttet at det »kørende tilsyn med niveau 5-objekterne i 
politikredsen, herunder de jødiske objekter, skulle intensiveres yderligere. 
Dette var iværksat umiddelbart«. 
</p><p>
Ifølge justitsministeren var det altså korrekt, når statsministeren sagde, at 
sikkerheden ved synagogen var øget efter terrorangrebene i Paris. 
</p><h3>
Intet svar på anden sætning 
</h3><p>
Men spørgsmålene stopper ikke her. 
</p><p class=" bl-elem">
I det svar, som PET sender til Justitsministeriet som svar på Helle 
Thorning-Schmidts udtalelser på pressemødet, kommer efterretningstjenesten 
ikke med nogen berigtigelse over for statsministerens <i>anden</i><i>sætning</i> 
om, at »som en del af standardproceduren øgede man sikkerheden ved synagogen 
i Krystalgade, så snart angrebet skete lørdag«. Efterretningstjenesten har 
kun en kommentar til <i>første sætning</i> om sikkerheden efter 
terrorangrebet i Paris. 
</p>	
</div>

</div></body></html>
