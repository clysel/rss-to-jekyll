---
layout:     post
title: 	    "Lidegaard: Danmark vil betale mere til indsatsen i Middelhavet"
post_author:	    
post_date:	    Mon, 20 Apr 2015 19:13:15 +0200
post_site:	    politiken.dk 
post_link:	    http://politiken.dk/udland/int_europa/ECE2635977/lidegaard-danmark-vil-betale-mere-til-indsatsen-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere penge, flere redningsskibe. 
</p><p>
Hjælpen fra EU er nu på vej, fortæller Danmarks udenrigsminister, efter at han 
har været til hastemøde med kolleger fra de andre medlemslande om den 
tragiske situation i Middelhavet, hvor hundredvis af flygtninge døde i 
weekenden i forsøget på at komme fra Afrika til Europa. 
</p><p>
»Det er absolut et af de mest effektive EU-møder, jeg har deltaget i«, siger 
Martin Lidegaard (R), da han kommer ud fra mødet i Luxembourg. 
</p><h3>
10 punkter skal forhindre nye tragedier 
</h3><p>
På mødet har EU-kommissionen præsenteret ministrene for en 10-punktsplan for, 
hvordan det kan undgås, at så mange mennesker dør på den farlige færd over 
Middelhavet. 
</p><p>
10 punktsplanen kommer til at danne grundlag for den videre debat mellem 
landene med henblik at kunne vedtage noget på torsdag, hvor EU's øverste 
ledere mødes om sagen. 
</p><p>
Blandt de 10 punkter er en fordobling af medlemslandenes bidrag til nuværende 
operationelle indsats under EU's redningsprogram, Triton, der lige nu kun 
råder over syv skibe, to fly og en helikopter. 
</p><p>
»Danmark har tilkendegivet, at vi står klar til at bidrage«, siger Martin 
Lidegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2635147/det-er-kun-begyndelsen-paa-saesonen/">»Det er kun begyndelsen på 
sæsonen«</a></p><p>
Lidegaard tilføjer, at det kommer an på, hvad EU konkret har brug for, at 
Danmark bidrager med. Dette skal i givet fald vedtages på torsdag. 
</p><p>
Blandt planens andre punkter er en indsats mod menneskesmugling og en større 
solidaritet med de lande, som er mest berørt af situationen. Endelig er der 
lagt op til at styrke den længerevarende indsats. 
</p><p>
»Der er her tale om udviklingsbistanden og den humanitære indsats, der gør, at 
de her mennesker kan fået et bæredygtigt liv, der hvor de bor. Der er jo 
ikke mulighed for at transportere dem allesammen til Europa«, siger Martin 
Lidegaard. 
</p><p>
Han understreger, at han er fortrøstningsfuld i forhold til, at stats- og 
regeringscheferne får meget af dette vedtaget, når de mødes på torsdag. 
</p><h3>
Nordlige lande har tøvet ind til nu 
</h3><p>
Før tragedien i weekenden har sydeuropæiske lande, herunder særligt Italien, 
flere gange advaret de andre EU-lande om, at situationen med bådflygtninge 
fra især Libyen er farlig og uholdbar. Hidtil har mange nordeuropæiske lande 
været tilbageholdende med at love flere midler. 
</p><p><i class=" bl-elem">Martin Lidegaard, der har været kritik fremme fra sydeuropæiske lande af, 
at der skulle så meget til som denne tragedie, før de nordeuropæiske lande 
ville være med på de ting, du oplister her. Hvad mener du om den kritik?</i></p><p>
»Hver eneste liv, der er gået tabt i Middelhavet, er et liv for meget. Det er 
en tragedie, vi har oplevet det seneste døgn. Det har været svær at forudse 
den meget eksplosive udvikling, der har været i Libyen, men nu tager vi i 
hvert fald konsekvensen, og nu tror jeg på, at der kommer til at ske en hel 
og koordinereret indsats, der både kommer til at virke på den korte, den 
mellemlange og den lange bane. Det er nødvendigt, og det hilser jeg meget 
velkommen«, siger Martin Lidegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2635563/sf-formand-efter-tragedie-i-middelhavet-vi-skal-koebe-appelsiner-fra-nordafrika/">SF-formand efter tragedie i 
Middelhavet: Vi skal købe appelsiner fra Nordafrika</a></p><p>
EU's udenrigschef lover efter mødet, at hun vil tage højde for de aktuelle 
problemer, når hun i næste måned fremlægger sit forslag til en ny strategi 
for migration. 
</p><h3>
EU-chef: Europa tager ansvar 
</h3><p>
»Den alvorlige situation i Middelhavet er ikke en ny eller midlertidig 
virkelighed«, siger udenrigschef Federica Mogherini i en meddelse. 
</p><p>
»De 10 punkter, vi er enedes om i dag, er de direkte, substantielle 
forholdsregler, vi vil tage for at gøre en øjeblikkelig forskel«, siger 
Federica Mogherini og fortsætter: 
</p><p class=" bl-elem">
»Det her er, hvad det vil sige, at Europa tager ansvar - at vi alle arbejder 
sammen«. 
</p>	
</div>

</div></body></html>
