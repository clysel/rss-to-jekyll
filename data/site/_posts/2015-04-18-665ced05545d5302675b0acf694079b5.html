---
layout:     post
title: 	    "Los Angeles vil have mange millioner fra Apple efter iPad-flop i skolerne"
post_author:	    
post_date:	    Sat, 18 Apr 2015 10:16:39 +0200
post_site:	    politiken.dk 
post_link:	    http://politiken.dk/viden/ECE2633039/los-angeles-vil-have-mange-millioner-fra-apple-efter-ipad-flop-i-skolerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var ingen grænser for, hvor fantastisk undervisningen ville blive, hvis 
ungerne fik en iPad stukket i hånden. 
</p><p>
Løftet om bedre undervisning gennem matematik- og engelskprogrammer fik Los 
Angeles' skoleforvaltning til at købe over 43.000 iPads, der skulle deles ud 
til skoleelever i den amerikanske storby. 
</p><p>
Men nu vil forvaltningen sende Apple i skammekrogen og se, om der er mulighed 
for at rejse sag mod it-giganten og mod firmaet bag 
undervisningsprogrammerne i et forsøg på at få nogle af de mange millioner 
dollars, der er betalt, tilbage. 
</p><div class="art-quote article-box">
<p class="quote"/>
<blockquote>
<p class="quote-txt">
Lærerne oplyser, at eleverne godt kan lide det interaktive indhold - når det 
fungerer. 
</p>
<p class="sender">
Bernadette Lucas 
</p>
</blockquote>
</div><p/><h3>
Ufærdige undervisnings-apps 
</h3><p>
Ifølge Los Angeles Times har lærere og elever alt for ofte måttet bakse med 
problemer. 
</p><p>
»Lærerne oplyser, at eleverne godt kan lide det interaktive indhold - når det 
fungerer. Gør det ikke dét, må lærere og elever prøve at fortsætte den 
afbrudte undervisning som de bedst kan«, konstaterede en forvaltningsleder, 
Bernadette Lucas, om projektet, da der blev skrevet en intern rapport om det 
i sidste måned. 
</p><p>
Kun to ud af 69 skoler i projektet bruger softwaren regelmæssigt. Resten af 
skolerne - der har over 35.000 elever - »har opgivet at bruge programmet 
regelmæssigt«. 
</p><p>
At få materialerne gjort brugbare har krævet ekstraordinære midler, 
konstaterer Bernadette Lucas. 
</p><p>
»De har lovet en hypermoderne løsning. De har endnu ikke leveret den«, mener 
forvaltningen i sit krav til de to firmaer. 
</p><p>
Apple har ifølge avisen ikke villet kommentere den store skolehandel, der nu 
har udløst så megen kritik fra skoleforvaltningen i millionbyen. 
</p><h3>
Milliardprojekt skulle hjælpe de ringest stillede elever 
</h3><p>
Planerne var ellers fine. De skulle give elever fra fattigere familier adgang 
til samme tablet-computere som de mere velhavende børn. Men efterhånden som 
skolevæsenets omkostninger gik op, faldt indsatsen for at stikke alle elever 
en iPad i hånden. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/RB_PLUS_Ogs__andre__929252w.jpg" alt="" border="0"/><span class="caption"><span class="f-img-caption">HJÆLP. 
</span>Skoleelever kontrollerer et matematikspørgsmål på sin iPad. Arkivfoto: AP/The Denver Post/Andy Cross</span></span></p><p>
Der var sat 500 millioner dollars af til handelen med Apple, mens yderligere 
800 millioner dollars skulle sikre, at der var ordentlige 
internetforbindelser i klasseværelserne. 
</p><p>
Hver iPad kostede 768 dollars. Oveni kom så omkring 200 dollars til en 
tre-årig licens, der tillod brugen af undervisningsapps fra forlagsgiganten 
Pearson. 
</p><p class=" bl-elem">
Alt i alt var det en forretning til en værdi af noget nær 9 milliarder danske 
kroner, der nu er utilfredshed med i Los Angeles skoleforvaltning. 
</p>	
</div>

</div></body></html>
