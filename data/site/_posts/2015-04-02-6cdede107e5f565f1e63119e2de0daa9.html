---
layout:     post
title: 	    "Gidseldrama i gang på kenyansk universitet: Flere vagter dræbt"
post_author:	    
post_date:	    Thu, 02 Apr 2015 10:52:59 +0200
post_site:	    politiken.dk 
post_link:	    http://politiken.dk/udland/ECE2614894/gidseldrama-i-gang-paa-kenyansk-universitet-flere-vagter-draebt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To vagter blev dræbt, da uidentificerede mænd i de tidlige morgentimer 
stormede universitetet i den kenyanske by Garissa. 
</p><p>
Det bekræfter politiets talskvinde Zipporah Mboroki nu over for Al-Jazeera. 
</p><p>
»Angriberne skød vagterne ved indgangen til universitets område. 
Politibetjente skød tilbage, men angriberne formåede at komme ind«, siger 
hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2614767/bevaebnede-maend-stormer-universitet-i-det-nordlige-kenya/">Bevæbnede mænd stormer 
universitet i det nordlige Kenya</a></p><p>
Ifølge meldingerne har angriberne tiltvunget sig adgang til de områder af 
universitetet, hvor de studerende bor. Og talskvinden bekræfter, at angrebet 
stadig er i gang. 
</p><p>
»Kenyanske sikkerhedsstyrker og alle sikkerhedstjenester i Garissa er sendt 
til området«, siger hun. 
</p><p>
Der er ingen meldinger om, hvor mange studerende eller ansatte, der er fanget 
i den eller de bygninger, som angriberne befinder sig i. 
</p><h3>
»Angriberne skød omkring sig i flæng«
</h3><p>
Ifølge en officiel udtalelse fra den øverste politimyndighed i Kenya skete 
angrebet på universitetet i den nordøstlige del af landet omkring klokken 
05.30 lokal tid natten i nat. 
</p><p>
Bevæbnede mænd stormede universitetet og ifølge meldingerne, er der hørt både 
eksplosioner og heftige skudvekslinger. 
</p><p>
»Angriberne skød omkring sig i flæng, da de kom ind på universitetets område. 
Politibetjente, der bevogtede de studerendes boliger, hørte skuddene og 
reagerede prompte«, står der i den skriftlige udtalelse, som fortsætter: 
</p><p>
»De skød tilbage mod angriberne og endte i en hård skudkamp med dem. 
Angriberne lykkedes dog med at trække sig tilbage og komme ind i 
bygningerne«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Garissa_925737y.jpg" alt="" border="0"/><span class="caption"><span class="f-img-caption">Kort. 
</span>Angrebet har fundet sted i byen Garissa i Kenya.</span></span></p><h3>
Uklart hvor mange angribere, der er 
</h3><p>
Politiet vil endnu ikke bekræfte andet end de to dødsfald. Men der er 
meldinger om, at adskillige sårede er blevet bragt til de nærtliggende 
hospitaler. 
</p><p>
Ifølge en læge på hospitalet i Garissa er fire mennesker nu døde. 
</p><p>
»Jeg kan fortælle, at vi indtil nu har 49 sårede. Alle med skudsår. Fire 
personer er døde - de har også skudsår«, siger den unavngivne læge til 
nyhedsbureauet Reuters. 
</p><p>
Røde Kors melder om otte døde, fortæller en lokal journalist til <a href="http://www.cnbcafrica.com/video/?bctid=4148488841001" target="_blank">CNBC 
Africa</a>. 
</p><p>
Det er stadig uklart, hvor mange der har deltaget i angrebet, og hvilke våben, 
de har. 
</p><p>
Nogle steder rapporteres der om 2-3 mænd, Reuters skriver 5, mens CNN citerer 
en blogger i Nairobi for, at der var »flere end 10«. 
</p><h3>
Al-Shabaab har taget skylden 
</h3><p>
Det meste af formiddagen har det været uvist, hvem der står bag angrebet på 
universitetet, der åbnede i 2011 og ligger lidt uden for Garissa, 150 
kilometer fra Kenyas somaliske grænse. 
</p><p>
Men nu har den islamistiske terrorbevægelse Al-Shabaab ifølge CNN 
bekendtgjort, at den står bag. Ifølge CNN ligger universitetet i et område, 
hvor netop Al-Shabaab tidligere har udført angreb. 
</p><p><b class="ext-link">HVEM ER AL-SHABAAB?</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper-fra/">Terrorens verdenskort: Her 
opererer de største islamistiske terrorgrupper fra</a></p><p>
Al-Shabaab er en islamistisk terrorbevægelse, der startede som et løst, 
klanbaseret netværk i fortrinsvis Somalia, men i dag også har udviklet 
regionale terrornetværk i netop Kenya. 
</p><p>
»Det er en meget brutal organisation, der udfører mange angreb med 
selvmordsbombere. De dræber mennesker, kidnapper og tager folk som gidsler 
og tvinger nogle af deres fanger til at slutte sig til dem og kæmpe for 
dem«, har den international anerkendte svenske terrorekspert Magnus Ranstorp 
tidligere sagt om gruppen. 
</p><p>
Det var Al-Shabaab, der stod bag massakren på Westgate-indkøbscenteret i 
Kenyas hovedstad Nairobi i 2013, hvor mindst 60 mennesker blev dræbt. 
</p><p>
Det var ifølge kenyansk politi også Al-Shabaab, der stod bag henrettelserne af 
28 buspassagerer nær grænsen til Somalia i november 2014 
</p><p><b class="ext-link">WESTGATE </b><a class="embeddedlink" href="http://politiken.dk/udland/ECE2085661/westgate-saadan-nedkaempede-kenya-de-sidste-terrorister/">Sådan nedkæmpede Kenya de sidste 
terrorister</a></p><p>
Den amerikanske ambassade i Nairobi har allerede tweetet om angrebet med et 
hashtag, der oversat til dansk betyder »kujoner vinder aldrig«: 
</p><div class="art-io-other">
<p>
</p><blockquote class="twitter-tweet" lang="en"><p>We are saddened &amp; angered by 
today’s terrorist attack @ <a href="https://twitter.com/hashtag/Garissa?src=hash">#Garissa</a> Univ. Our 
deepest condolences 2 family/friends of victims. <a href="https://twitter.com/hashtag/CowardsNeverWin?src=hash">#CowardsNeverWin</a></p>— 
US Embassy Nairobi (@USEmbassyKenya) <a href="https://twitter.com/USEmbassyKenya/status/583513670472310785">April 2, 
2015</a></blockquote>

<p>

</p>
</div><p class=" bl-elem"/>	
</div>

</div></body></html>
