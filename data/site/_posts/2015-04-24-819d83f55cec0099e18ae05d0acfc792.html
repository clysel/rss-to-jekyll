---
layout:     post
title: 	    "Du kan ikke løbe dig slank "
post_author:	    
post_date:	    Fri, 24 Apr 2015 17:12:49 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2641935/du-kan-ikke-loebe-dig-slank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Så mange er overvægtige</h4>
<div class="fakta-body" data-buildingblock="embedded_factboxlink">
<p>
14 procent af danskerne er svært overvægtige. 
</p><p>
23 procent med folkeskolen som senest afsluttede uddannelse er svært 
overvægtige. 
</p><p>
7 procent med lange videregående uddannelser er svært overvægtige. 
</p><p>
56 procent af de svært overvægtige vil 'i høj grad' gerne tabe sig
</p><p>
47 procent af danskerne er moderat eller svært overvægtige. En lille stigning 
siden 2010. 
</p><p class=" bl-elem"><i class=" bl-elem">Kilde: Den Nationale Sundhedsprofil 2013, Sundhedsstyrelsen</i></p>
</div>
</div><p>
Det er ikke mangel på motion, der giver dig stor mave, gyngende baller og 
fyldige ’love-handels’. 
</p><p>
Det er alt for meget mad, slik og kalorieholdige drikke. 
</p><p>
Fremtrædende engelske forskere afviser i en lederartikel i det videnskabelige 
tidsskrift The British Journal of Sports Medicine, at det skulle være mangel 
på motion, der er årsagen til, at flere bliver svært overvægtige: 
</p><p>
»I de seneste 30 år, mens fedmeepidemien er eksploderet, har der været en 
meget lille ændring i mængden af fysisk aktivitet i den vestlige verden. Det 
placerer ansvaret for vores voksende livvidder direkte på den type og mængde 
af kalorier, som vi indtager«, skriver A. Malhotra, Department of 
Cardiology, Frimley Park Hospital og klinisk konsulent for Academy of 
Medical Royal Colleges. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/velvaere/ECE2398372/ernaeringsekspert-drop-slankekuren-helt-og-spis-sund-mad/">Ernæringsekspert: Drop 
slankekuren helt og spis sund mad</a></p><p>
Forskerne understreger, at regelmæssig motion naturligvis er yderst sundt, da 
det reducerer risikoen for hjertekarlidelser, type-2 diabetes, demens og 
visse kræftlidelser med mindst 30 procent. 
</p><p>
»Men fysisk aktivitet medfører ikke vægttab«, fastslår lægerne. 
</p><h3>
Professor: spis mindre 
</h3><p>
Den danske fedme- og ernæringsekspert overlæge, dr.med. professor Bjørn 
Richelsen, Aarhus Universitet, er enig i pointen og understreger, at der er 
solid videnskabelig enighed om, at større vægttab på mere end 10 kilo 
væsentligt opnås med et ensidigt fokus på, hvad den overvægtige putter i 
munden: 
</p><p>
»Større vægttab handler grundlæggende om at reducere personens energiindtag. 
Det er velundersøgt. Du skal simpelthen indtage færre kalorier, end du 
forbrænder, hvis du skal tabe dig. Jo mere du skruer ned for dit 
kalorieindtag, jo mere og jo hurtigere medfører det et vægttab. Træning er 
godt, men alene er det ikke vejen til store vægttab«, siger han. 
</p><p>
Bjørn Richelsen understreger præcis som de engelske forskere, at motion på 
alle parametre naturligvis er sundt uafhængigt af vægttab og noget, som vi 
alle bør efterstræbe. Samtidig vil regelmæssig motion også være en 
medvirkende faktor til at fastholde et vægttab. 
</p><p>
»Vi undervurderer alle – når det handler om vægt og vægttab – energien i det, 
som vi spiser. Og så overvurderer vi, hvor meget vi forbrænder med fysisk 
aktivitet. Du skal virkelig løbe langt for at forbrænde en Cola. Derfor skal 
du bare undlade at drikke den i stedet. Den helt afgørende faktor i 
forbindelse med vægttab handler om at reducere mængden af den energi, som vi 
indtager«, siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2364826/forskere-til-diabetikere-spis-faerre-kulhydrater-og-skaer-ned-paa-medicinen/">Forskere til diabetikere: Spis 
færre kulhydrater og skær ned på medicinen</a></p><p><i class=" bl-elem">Men sætter træning ikke forbrændingen i vejret, som så hjælper vægttabet på 
vej? </i></p><p>
»Fysisk aktivitet er godt, og medfører også en øget forbrænding, men det er 
ubetydeligt i forhold til energiindtaget. Motion kan dog være godt for at 
hindre vægtstigning og kan dermed være et godt initiativ i forebyggelse af 
overvægt. Men skal en svært overvægtig person tabe sig mere end et par kilo, 
er det grundlæggende at reducere mængden af mad, man spiser. Særligt 
kalorieholdige fødevarer uden stor næringsværdi, altså alt vi normalt 
opfatter som usundt«. 
</p><h3>
Drop særlige diæter 
</h3><p>
Professoren fastslår, at der indtages alt for meget sukker, tomme kalorier, 
der ikke gør noget godt for kroppen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/forbrug/tjekmad/ECE2584534/spis-broed-til-eksperterne-er-enige-om-at-det-er-sundt/">Spis brød til: Eksperterne er 
enige om, at det er sundt</a></p><p>
Men han mener ikke, at der er videnskabeligt belæg for de mange forskellige 
mode-kure, der i øjeblikket vil forbyde kulhydrater og øge mængden af fedt: 
</p><p>
»Kost fylder meget i medierne. Men der er ingen videnskabelig konsensus om, at 
den ene diæt skulle være bedre til vægttab end den anden. Det svinger hele 
tiden. Kulhydrater, som mange i disse år har set sig sure på, er ikke en 
entydig størrelse. Frugt, grønt og fuldkorn er sunde kulhydrater, som 
kroppen har brug for og godt af. Sukker derimod er også et kulhydrat, men 
det får vi alle alt for meget af, og det er klart uhensigtsmæssigt«, siger 
han og fortsætter: 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/mad/ECE2634033/stenalderkost-og-skyr-truer-fuldkornsbroed/">Stenalderkost og skyr truer 
fuldkornsbrød </a></p><p>
»På samme måde er det med fedt, som jo også bliver gjort til en entydig 
størrelse og noget, nogle mener, at vi nu bare skal spise meget mere af – 
efter en periode, hvor fedt var den store synder. Nu er jo det vendt på 
hovedet. Men fedt er ikke bare godt. Det er meget energiholdigt, og så er 
der forskel på, hvilke fedtstoffer, der er gavnlige for kroppen og hvilke, 
der er skadelige. Den mættede animalske fedt er ikke særlig sund, mens det 
umættede fedt fra olier er bedre, så det er ikke så entydigt, som det bliver 
gjort til«. 
</p><p>
Derfor handler det ifølge den danske professor slet ikke om kure, diæter eller 
ensidige måder at leve på, hvis man vil leve sundt og undgå overvægt: 
</p><p class=" bl-elem">
»Det er de klassiske råd med spis groft, grønt og varieret, der er vejen frem. 
Skær ned på sukkeret. Og vil du tabe dig – skær ned på den mængde energi, 
som du indtager. De fleste kan tabe sig over en kortere periode - det er 
relativt let. Det svære er at holde over tid«, siger han. 
</p>	
</div>

</div></body></html>
