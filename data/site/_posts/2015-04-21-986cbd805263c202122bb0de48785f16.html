---
layout:     post
title: 	    "Jon Stewart sætter dato på sit sidste program"
post_author:	    
post_date:	    Tue, 21 Apr 2015 11:59:56 +0200
post_site:	    politiken.dk 
post_link:	    http://politiken.dk/kultur/ECE2636545/jon-stewart-saetter-dato-paa-sit-sidste-program/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fans af 'The Daily Show' har længe vidst, at den populære samfundssatiriker 
Jon Stewart i løbet af året stopper som vært efter 16 år i stolen. 
</p><p>
Nu er den konkrete dato også offentliggjort. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2542366/jon-stewart-stopper-som-vaert-paa-the-daily-show/">Jon Stewart stopper som vært 
på 'The Daily Show'</a></p><p>
6. august kan Stewart, der er berømt for tage nyheder under kærlig, satirisk 
behandling, opleves i værtsrollen for sidste gang, det fortalte den 52-årige 
Stewart under gårdagens udsendelse. Under udsendelsen gav han samtidig seere 
verden over en mulighed for at vinde billetter til det endelige farvel. 
</p><h3>
Tilfredsstilles ikke længere 
</h3><p>
I et nyt og stort interview med den engelske avis The Guardian forklarer 
Stewart, at han ikke længere får det samme <i>kick</i>, når han i 
en pjattende tone kritiserer politikerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2542540/fem-vilde-jon-stewart-oejeblikke/">Fem vilde Jon Stewart-øjeblikke</a></p><p>
»Det var ikke sådan, at jeg tænkte, at programmet ikke fungerede længere, 
eller at jeg ikke kunne finde ud af at lave det. Det var mere: Yup, det 
virker. Men jeg får ikke den samme tilfredsstillelse«, siger Jon Stewart til <a href="http://www.theguardian.com/media/2015/apr/18/jon-stewart-why-i-quit-the-daily-show" target="_blank">The 
Guardian</a>. 
</p><p>
»Jeg har dækket præsidentvalg fire gange, og det så ikke ud til, at det 
kommende valg vil blive synderlig anderledes«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/TREVOR_NOAH_929801w.jpg" alt="" border="0"/><span class="caption"><span class="f-img-caption">NY. 
</span>Det bliver den 31-årige komiker Trevor Noah, der overtager jobbet som vært på 'The Daily Show' til august. Foto: PR</span></span></p><p>
I 2010 blev Jon Stewart kåret til USA's mest indflydelsesrige mand foran 
Microsofts grundlægger, Bill Gates, i en afstemning på hjemmesiden AskMen. 
Men Stewart beroliger seerne med, at det hele nok skal gå uden ham som vært 
for programmet. 
</p><p>
»Helt ærligt. Landet vil overleve«, lyder det fra Stewart. 
</p><p>
Stewart, der ud over at være vært også er skribent, producent, regissør, 
anmelder og stand-up-komiker, fortæller samtidig, at han har flere projekter 
på vej. Han vil eksempelvis gerne lave flere film. 
</p><p class=" bl-elem">
Han debuterede som instruktør og forfatter med sin første spillefilm, 
'Rosewater', sidste år. 
</p>	
</div>

</div></body></html>
