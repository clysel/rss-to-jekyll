---
layout:     post
title: 	    "Norwegian til piloter: Accepter flytning eller smut"
post_author:	    
post_date:	    Fri, 06 Mar 2015 15:31:58 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2576862/norwegian-til-piloter-accepter-flytning-eller-smut/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske, svenske og norske piloter i Norwegian er stillet over for et ultimatum 
fra flyselskabets ledelse: 
</p><p>
Enten accepterer de at blive overflyttet til et af tre nye datterselskaber, 
eller også bliver de fyret. 
</p><p>
Det skriver det norske medie NRK, som har set brevene fra selskabet til 
piloterne. 
</p><p>
For de svenske piloternes vedkommende er fristen allerede fredag eftermiddag 
klokken 16, mens der for danske piloter ikke er nogen frist. Det skyldes 
ifølge Norwegian forskellig lovgivning i de tre lande. 
</p><h3 class="tvheader"/>
<div class="tvplayer">
<p class="tvplayer-container" data-tvarticle-id="2567305">
</p>
<p class="art-imgdesc clip-source">
Kilde: politiken.tv / Journalist: Jakob Sheikh, klip: Mikkel Stoumann Fosgrau
</p>
</div><p/><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/arbejdsmarked/ECE2575506/piloters-fagforening-bjoern-kjos-kan-ikke-splitte-norwegian/">Piloters fagforening: Bjørn Kjos 
kan ikke splitte Norwegian</a></p><p>
Brevet skal være sendt torsdag, da flyselskabets administrerende direktør, 
Bjørn Kjos, løftede sløret for en omfattende omorganisering med oprettelsen 
af datterselskaberne Pilot Services Sweden, Pilot Services Norway og Pilot 
Services Denmark. 
</p><p>
»Hvis du ikke ønsker at blive overflyttet fra Norwegian Air Norway AS til 
Pilot Services Sweden AB, skal du informere Norwegian om dette inden 6. 
marts klokken 16«, skriver ledelsen i Norwegian til de svenske piloter 
ifølge NRK. 
</p><h3>
Frist på to uger 
</h3><p>
Godt nok siger loven, at en ansat ikke er tvunget til at acceptere en 
overflytning, men flyselskabet er klar til at afskedige piloter, som måtte 
sige nej, fremgår det af brevet. 
</p><p>
»Loven giver ret til, at du modsætter dig overflytning til Services Sweden AB. 
I så fald vil din ansættelse ophøre på grund af overflødighed i Norwegian 
Air Norway AS«. 
</p><p>
Norske piloter har fået en frist på to uger. 
</p><h3>
Norwegian: Det er ikke en trussel 
</h3><p>
Norwegian mener ikke, at der er tale om en trussel, skriver selskabet i en 
pressemeddelelse udsendt kort efter fristen til de svenske piloter udløb 
fredag eftermiddag. 
</p><p>
Brevet er helt 'almindelig information om virksomhedsflytning. Det er absolut 
ingen trussel, som en del medier skriver, og som en del politikere hævder'. 
</p><p>
»Med brevet ville vi udelukkende informere piloterne i Norwegian Air Norway om 
deres mulighed for at vælge, om de vil arbejde i det nye selskab eller ej«, 
skriver Norwegian. 
</p><p class=" bl-elem">
Piloterne i Norwegian har strejket siden lørdag. Siden onsdag har så godt som 
alle indenrigsflyvninger i Skandinavien været aflyst. 
</p>	
</div>
</div></body></html>
