---
layout:     post
title: 	    "Her er Danmarks nye klimavismænd"
post_author:	    Sanne Wittrup
post_date:	    Mon, 23 Feb 2015 10:39:08 +0000
post_site:	    ing.dk 
post_link:	    http://ing.dk/artikel/her-er-danmarks-nye-klimavismaend-174306
---
<html><body><div><section class="body"><p>Det er et yderst rutineret hold, som klima-, energi- og bygningsministeren Rasmus Helveg Petersen (R) har udpeget til et klimaråd, der skal rådgive regeringen i spørgsmål om en effektiv grøn omstilling.</p>
			<p>Fire ud af de syv medlemmer deltog nemlig i arbejdet i den højprofilerede <a href="http://www.ens.dk/politik/dansk-klima-energipolitik/klimakommissionen/klimakommissionen">Klimakommission</a>, som  i 2010 afrapporterede med publikationen Grøn Energi, der belyste, hvordan Danmark kan klare sig uden fossile brændsler i 2050.</p>
			<p>De syv klimavismænd skal fremover komme med anbefalinger til regeringen om, hvordan man mest effektivt sikrer omstillingen til et samfund med en meget lav udledning af drivhusgasser. En målsætning, som blev defineret i forbindelse med vedtagelse af Klimaloven sidste år.</p>
			
			<p>Klimarådet skal også vurdere, hvordan det går med Danmarks opfyldelse af nationale klimamålsætninger og internationale klimaforpligtelser. Derudover skal rådet bidrage til den offentlige debat om klima.</p>
			
			<p>De fire med en fortid i Klimakommissionen er Katherine Richardson, Jørgen Elmeskov, Poul Erik Morthorst og  Niels Buus Kristensen.</p>
			<p>De tre øvrige medlemmer af Klimarådet er Jette Bredahl Rasmussen, professor ved Institut for Fødevare- og Ressourceøkonomi ved Københavns Universitet, Pia Frederiksen, sektionsleder og seniorforsker ved Institut for Miljøvidenskab ved Aarhus Universitet, samt formand Peter Birch Sørensen, som er professor i økonomi ved Københavns Universitet.</p>
			<p>Rasmus Helveg Petersen er fremhæver, at Klimarådet i den grad har styr på fagligheden:</p>
			<p>»Det sikrer, at Klimarådet har det brede fundament, der er nødvendigt for at kunne holde denne og kommende regeringer på rette spor i forhold til den klimaudfordring, som Danmark står overfor«, siger han i forbindelse med udnævnelsen.</p>
			
			<p>Der er ingen deltagere i det nye Klimaråd med en ingeniørbaggrund.</p>
			<h2>Klimarådet består af:</h2>
			<ul><li>Peter Birch Sørensen (formand), professor i Økonomi ved Københavns Universitet og underviser pt. i miljø-, ressource- og klimaøkonomi.  </li>
			<li>Katherine Richardson, professor ved Københavns Universitet. Forsker i klimaforandringernes påvirkning af havmiljøet og er tidligere formand for Klimakommissionen  </li>
			<li>Niels Buus Kristensen, institutdirektør ved Institut for Transport. Har blandt andet forsket i transportsektoren i relation til klimaudfordringen og er derudover tidligere medlem af blandt andet Trængselskommissionen.  </li>
			<li>Jette Bredahl Jacobsen, professor ved Institut for Fødevare- og Ressourceøkonomi ved Københavns Universitet. Forsker bl.a. i miljøøkonomi, værdisætning, økonomi i naturnær skovdrift, klimaforandringer samt rammevilkår for skovbruget.  </li>
			<li>Poul Erik Morthorst, professor i energiøkonomi og forskningsspecialist ved DTU-Risø. Forsker blandt andet i integration af vindmøller i det danske varme- og energisystem, samt anvendelsen af instrumenter til regulering af energi- og miljøforhold.  </li>
			<li>Pia Frederiksen, sektionsleder og seniorforsker ved Institut for Miljøvidenskab ved Aarhus Universitet. Beskæftiger sig primært med landbrugsområdet og landbrugssystemer samt sammenhængen med biobrændstoffer og bioenergi.  </li>
			<li>Jørgen Elmeskov, rigsstatiker hos Danmarks Statistik med stor erfaring inden for vækst og økonomisk politik, herunder samfundsøkonomi.</li>
			</ul></section></div></body></html>
