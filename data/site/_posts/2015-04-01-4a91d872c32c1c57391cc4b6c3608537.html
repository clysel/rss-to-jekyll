---
layout:     post
title: 	    "Selvmordsbomber skudt ned foran Istanbuls politigård"
post_author:	    
post_date:	    Wed, 01 Apr 2015 20:19:41 +0200
post_site:	    politiken.dk 
post_link:	    http://politiken.dk/udland/ECE2614452/selvmordsbomber-skudt-ned-foran-istanbuls-politigaard/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På tre dage har tre væbnede aktioner rystet Istanbul. 
</p><p>
Senest blev en kvinde, der tilsyneladende bar en bombe eller håndgranater, 
skudt af betjente foran den tyrkiske storbys politigård. Ifølge lokale 
medier åbnede hun sammen med en medgerningsmand ild mod politifolk i 
Fatih-kvarteret. 
</p><p>
Kvinden blev dræbt på stedet, da betjente besvarede ilden, mens hendes makker 
blev såret. Årsagen til angrebet er ikke klarlagt. 
</p><h3>
Flere aktioner 
</h3><p>
Men den falder sammen med en væbnet mands aktion mod det regerende, 
islamistiske AKP-partis hovedkontorer i Istanbul. Han blev i løbet af dagen 
anholdt af betjente, der trængte ind i ejendommen og pågreb ham - 
tilsyneladende uden at der skete personskade. 
</p><p>
Lige så godt gik det ikke i går, hvor to bevæbnede mænd slog til mod Istanbuls 
retsbygning og tog en anklager som gidsel. De krævede en tilbundsgående 
undersøgelse af politiets håndtering af demonstrationer mod styret for et 
par år siden - en håndtering, der kostede blandt andre en 14-årig dreng 
livet og gjorde barnet til et symbol for den stærkt AKP-kritiske opposition. 
</p><p><b class="ext-link">VREDE</b><a class="embeddedlink" href="http://politiken.dk/udland/ECE2231930/vrede-i-istanbul-15-aarige-berkin-vaagnede-aldrig-igen/">15-årige Berkin vågnede aldrig igen</a></p><div class="art-quote article-box">
<p class="quote"/>
<blockquote>
<p class="quote-txt">
Det er en pistol, der er rettet mod vor nation.
</p>
<p class="sender">
Kenan Ipek 
</p>
</blockquote>
</div><p/><p>
Det endte med, at både gidseltagerne og gidslet mistede livet. Anklageren, Mehmet 
Selim Kiraz, blev begravet i dag ved en æresceremoni i den bygning, han 
arbejdede og døde i. 
</p><p>
Dén episode har fået styret til at meddele, at der vil blive slået hårdt ned 
på organisationen bag gidseltagningen, den venstreradikale Den Revolutionære 
Folkets Befrielsesfront. 
</p><p>
»Det er en pistol, der er rettet mod vor nation«, erklærer justitsminister 
Kenan Ipek ifølge avisen Hurriyet ved bisættelsen. 
</p><p>
»Vor stat er magtfuld nok til at få opsporet disse kæltringe. Den 
omstændighed, at de her mordere er døde, skal ikke få de skændige og mørke 
kræfter til at slappe af«, bedyrede ministeren. 
</p><h3>
Styret vil slå ned på demonstrationer 
</h3><p>
Ministerpræsident Ahmet Davutoglu oplyser, at gerningsmændene under 
gidseltagningen havde telefonkontakt med kontakter uden for Tyrkiets 
grænser. 
</p><p>
»Vi har beordret indgreb mod dem, der er indblandet i det her. Ingen skal 
vente, at sådan et ondsindet angreb ikke vil få et modsvar«. 
</p><p><b class="ext-link">GIDSELDRAMA </b><a class="embeddedlink" href="http://politiken.dk/udland/ECE2612809/statsadvokat-draebt-i-tyrkisk-gidseldrama/">Statsadvokat dræbt i Tyrkisk 
gidseldrama</a></p><p>
Der har været slagsmål i et par bydele, da politiet ville anholde personer, 
der mistænkes for at støtte den venstreradikale organisation, som er sat i 
forbindelse med gidseltagningen. Og på byens universitet er 36 studerende 
blevet taget, da der blev fundet plakater om aktionen på det juridiske 
institut. 
</p><p>
Ministerpræsidenten advarer samtidig oppositionen i landet mod at gennemføre 
ikke-godkendte demonstrationer efter gidseldrabet. Og så langer han ud efter 
medier, der dækkede gidseltagningen ved at vise de billeder, gerningsmændene 
sendte ud på internettet, hvor de holdt en pistol for tindingen af 
anklageren. 
</p><h3>
Oppositionen: Ministerpræsident skal stoppe sit klynkeri 
</h3><p>
Fra regeringskritisk side kræves en tilbundsgående undersøgelse af, hvad der 
foregik under gidseltagningen, og hvorfor det ikke lykkedes politiet at 
redde anklagerens liv. Avisen Zaman afslører, at myndighederne trak 
anklagerens livvagter tilbage for 10 dage siden, selv om han var i færd med 
at efterforske årsagerne til den 14-åriges død i 2013. 
</p><p>
En af kritikerne er lederen af Det Republikanske Folkeparti (CHP), Kemal 
Kilicdaroglu. 
</p><p>
»Jeg opfordrer Davotoglu - der har gjort en dyd ud af at skyde på CHP, hver 
gang han begår en fejl - til at holde op med at klynke som et barn og til at 
optræde på den måde, hans embede fortjener«. 
</p><p>
Landets vælgere skal til stemmeboksene til juni. 
</p><h3 class="tvheader">Tyrkisk statsanklager dræbt under gidseldrama</h3>
<p class=" bl-elem"/>	
</div>

</div></body></html>
