---
layout:     post
title: 	    "Thorning om terrorangrebet: »Jeg blev ti år ældre den nat«"
post_author:	    
post_date:	    Sat, 21 Feb 2015 12:08:37 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557128/thorning-om-terrorangrebet-jeg-blev-ti-aar-aeldre-den-nat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Helle Thorning-Schmidt gik rundt derhjemme i Kuhlausgade på Ydre Østerbro, da 
de ringede fra ministeriet med besked om, at den var helt gal inde i 
kvarteret ved Østerbro Stadion halvanden kilometer væk. 
</p><p>
Hun vil ikke fortælle, om hun ligefrem lod sig fragte i ministerbil ad 
Østerbrogade lige forbi Krudttønden, da hun skulle på arbejde for alvor 
lørdag aften. 
</p><p>
Men her på en uges afstand af det, hun uden videre betegner som den mest 
dramatiske situation i sin statsministertid, har hun tydeligvis – og lidt 
uvant – besluttet sig for at linde en smule på låget for sit eget 
følelsesliv i timerne, da nationen blev ramt af terror. 
</p><p>
Og frygten for at en endnu større katastrofe kunne være under opsejling. 
</p><h3>
Ansvarets åg 
</h3><p>
Da vi spørger, om den uvisse situation lørdag aften var det tidspunkt i 
karrieren som statsminister, hvor hun har følt ansvarets åg tynge hårdest, 
svarer hun bekræftende. 
</p><p>
»Ja, det må man nok sige. Det er det. Jeg blev ti år ældre den nat«, siger 
Helle Thorning-Schmidt og uddyber: 
</p><p>
»Jeg var dybt, dybt bekymret for, hvad det var for en situation, vi stod i. Vi 
er dybt bekymrede, indtil gerningsmanden er uskadeliggjort«. 
</p><p>
Vi har taget en lille håndfuld pressefotos med til Statsministeriet. Et af dem 
viser Helle Thorning-Schmidt med forskræmte øjne lørdag aften, da 
bekymringen må have været allerstørst. I minutterne da hun første gang 
trådte offentligt frem foran Krudttønden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555710/terrorjubel-og-joedehad-politikere-er-rystede-over-rabiate-muslimer/">Terrorjubel og jødehad: 
Politikere er rystede over rabiate muslimer</a></p><p>
På et tidspunkt, hvor gerningsmanden var løs – og hvor Thorning-Schmidt og 
resten af det danske terrorberedskab gik ud fra, at manden, vi siden har 
lært at kende som Omar Abdel Hamid el-Hussein, havde en medsammensvoren. 
</p><p>
»Vi tror på det tidspunkt, at der er to gerningsmænd. Derfor siger jeg også på 
det tidspunkt gerningsmænd<i>ene</i>, da jeg står dernede. Vi ved ikke 
særlig meget, da jeg står dernede, men uanset at vi ikke ved så meget, skal 
der kommunikeres med befolkningen. Jeg skal sige, at vi formoder, at det er 
terror, og at vi er i terrorberedskab. Det skal befolkningen have at vide«, 
siger Helle Thorning-Schmidt. 
</p><p>
Med tanke på angrebet i Paris skulle man ikke have meget fantasi til at 
forestille sig, hvordan angrebet kunne udvikle sig, fortæller hun. 
</p><p>
»Vi ånder først lettet op – og det er altså et stort lettelsens suk – da 
gerningsmanden er pågrebet og tilintetgjort der søndag morgen«. 
</p><h3>
Ikke samfundets skyld 
</h3><p>
Det har været en bevægende uge for Danmark og for Helle Thorning-Schmidt. 
</p><p>
Kvinden, der har fået flere tæsk end de fleste gennem sin politiske karriere, 
har oplevet noget så usædvanligt som at blive skamrost af vælgere og 
politiske modstandere for sin rolle som national krisemanager. 
</p><p>
Men på en tragisk baggrund, hvis omstændigheder i forbindelse med politiets, 
politikernes, de sociale myndigheders og alle mulige andres ansvar vil blive 
diskuteret i lang tid fremover. 
</p><p>
Seancen her er anderledes end så mange andre ministerinterviews, hvor man har 
på fornemmelsen, at det handler om, at der skal afleveres et budskab og så 
videre ud ad landevejen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Terror_-Thorning_-__915151y.jpg" alt="" border="0"/><span class="caption"><span class="f-img-caption">Eftertanke. 
</span>Statsministeren besøgte søndag synagogen i Krystalgade, hvor vagten Dan Uzan blev dræbt. Foto: Mads Nissen</span></span></p><p>
Ordet er friere, end det plejer. Alligevel er det ikke svært at finde ud af, 
hvad statsministeren selv anser for at være centralt for tolkningen af 
begivenheden. Et budskab stik modsat TV-2’s gamle hit fra 90’erne. 
</p><p>
»Det er ikke samfundets skyld, når en brutal gerningsmand som ham fra 
weekenden opererer. Det er ikke, fordi en eller anden socialrådgiver har 
svigtet. Eller en på kommunen, der ikke har gjort sin pligt. Eller en 
pædagog. Og det er ikke, fordi vi er i krig – eller væbnet konflikt mod 
Isil. Det er ikke samfundets skyld. Det er gerningsmandens skyld, og jeg 
synes ikke, vi som samfund skal påtage os ansvaret for det«, lyder det fra 
statsministeren. 
</p><p>
Hård i filten er hun også over for de mennesker, der har været forbi med 
blomster på Svanevej, hvor Omar Abdel Hamid el-Hussein endte sin karriere 
som terrorist søndag morgen: 
</p><p>
»Jeg fatter ikke, hvad de lavede dernede. Men jeg vælger også at se det som 
nogle dumme bølledrenge, som gerne vil fortælle et eller andet om sig selv. 
Som også er marginaliserede i forhold til det generelle fællesskab. Jeg 
synes, de er ekstremt dumme, de drenge, og jeg ville ønske, at de kunne se, 
hvor meget skade de forårsager i forhold til sameksistensen mellem 
ikkemuslimer og danske muslimer«. 
</p><h3>
Religionskrig 
</h3><p>
Borgfred eller ej, debatten om kultursammenstødet mellem islam og de vestlige 
frihedsidealer har fået yderligere et skud benzin. 
</p><p>
Allerede i mandags skrev f.eks. Jyllands-Posten en meget omtalt leder om en 
krig i Europa på kultur og værdier. »En slags religionskrig. Det må vi 
indse, hvis vi skal kunne forsvare vores samfundsmodel«, mente 
lederskribenten. 
</p><p>
Vi spørger Helle Thorning-Schmidt, om hun vil afvise, at der er særlige 
problemer forbundet med indvandring fra muslimske lande. 
</p><p>
»Jeg synes, det vigtigste i den her situation er at forsvare os mod 
ekstremisme og terrorisme. Der er ekstreme personer, som vil os til livs. 
Det har vi vidst i desværre meget lang tid. Der er ekstremister, som vil os 
til livs og vil os det ondt. Dem forsvarer vi os imod. Det gør vi bedst ved 
ikke at skabe en konflikt mellem muslimer og ikkemuslimer. Der er masser af 
danske muslimer, som bare gerne vil leve deres liv, tage deres uddannelse, 
have et arbejde, passe deres familie, deres børn. Gøre det, som alle andre 
gør i deres tilværelse. Jeg synes ikke, man skal skabe et fjendebillede i 
forhold til danske muslimer. Det mener jeg er forkert«. 
</p><p><b class="ext-link">PORTRÆT</b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Den kvikke og antændelige mand endte 
som terrormistænkt</a></p><p><i class=" bl-elem">Men vi har vel stadig behov for at begribe ham, og hvem han var. Han var jo 
efterkommer af indvandrere, han var muslim. Hvilke tanker har du selv gjort 
dig om ham?</i></p><p>
»Det var han. Men han var også kriminel, som var i kontakt med bandemiljøet, 
og som faktisk havde tilbragt temmelig lang tid i fængsler i løbet af sit 
meget korte liv. Det er rigtigt, at han så åbenbart – jeg ved jo ikke så 
meget om ham – bliver inspireret af noget af det, der sker rundt om i 
verden. Og begår en meget voldelig og brutal handling. Men vi ved ikke så 
meget om ham«. 
</p><p><i class=" bl-elem">Men du tager selv hul på den diskussion, mange tager fat i. Spørgsmålet, om 
han var en social taber. Et pothoved. En kriminel, som ikke kunne se sig 
selv i samfundet, og som bare rakte ud efter islam som en slags erstatning?
</i></p><div class="art-quote article-box">
<p class="quote"/>
<blockquote>
<p class="quote-txt">
Der er ekstremister, som vil os til livs og vil os det ondt. Dem forsvarer vi 
os imod. Det gør vi bedst ved ikke at skabe en konflikt mellem muslimer og 
ikkemuslimer
</p>
</blockquote>
</div><p>
»Vi gør os jo alle sammen tanker om, hvad det er for en person, vi har med at 
gøre. Jeg vil ikke gå nærmere ind i gerningsmanden som person. Vi har ikke 
nok informationer. Det er ikke, fordi jeg ikke synes, det er vigtigt at få 
beskrevet, hvad han er for en person, og hvilken barndom han har haft. Men 
han er en person, som aldrig nogensinde har været rigtig tilpasset det 
danske samfund og har været i meget tæt kontakt med kriminelle miljøer og 
har været i fængsel«.</p><p><i class=" bl-elem">Vi bringer et digt i lørdagsavisen af Yahya Hassan, som ret direkte spejler 
sin egen skæbne i Omar Abdel Hamid el-Husseins. Et oplagt spørgsmål i den 
forbindelse er, om det er rigtigt at lave bedre sociale løsninger i stedet 
for at poste masser af penge i efterretningstjenesterne?</i></p><p>
»Det er begge dele. Og det er nok den balance, vi bliver nødt til at have i 
vores tankegang fremadrettet«, siger Thorning-Schmidt og roser ikke mindst 
Københavns Politi for at være så hurtige til at få samlet hovedstadens 
SSP-folk. 
</p><p>
»Men vi kan desværre ikke undvære den skarpe ende af vores 
modsvar. Det er vores politi, vores forsvar og Forsvarets 
Efterretningstjeneste. Vi må gøre det tydeligt, at ingen af de to ting kan 
undværes i vores forsvar over for ekstremisme«. 
</p><h3>
Bekræftende begravelse 
</h3><p>
Et andet pressefoto viser Helle Thorning-Schmidt ved begravelsesceremonien i 
onsdags, hvor vagten ved synagogen i Krystalgade, Dan Uzan, blev stedt til 
hvile. 
</p><p>
En overrabbiner fortalte bagefter, at statsministeren havde ladet forstå, at 
hun var vred, da hun ankom, men efterlod seancen med nogle andre følelser. 
Hvilket hun bekræfter. På den ene side er der al ondskaben og den sorg, den 
bringer med sig. 
</p><p>
»Det kan man meget nemt føle vrede over. Men jeg må også sige, at da jeg havde 
været i den jødiske menighed den dag, så kom jeg også derfra med mere 
positive tanker om, at vi kan godt klare det her. Det jødiske samfund er 
meget stærkt og bakker op om den familie, som nu har lidt et forfærdeligt 
tab. Og det danske samfund er også stærkt«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Terror-_dan_-begrav_915154y.jpg" alt="" border="0"/><span class="caption"><span class="f-img-caption">Sorg. 
</span>Store dele af det jødiske samfund og flere toppolitikere deltog i Dan Uzans begravelse onsdag. Foto: Jacob Ehrbahn</span></span></p><p><i class=" bl-elem">Hvad var det, der var bekræftende ved at opleve begravelsen?</i></p><p>
»Det var hele den stemning, der var derinde. Den stemning, der var blandt 
menneskene. Jeg mødte pigen, som havde holdt konfirmationen. En lille pige. 
Hun er jo 12 år. Og hendes mor, der har den holdning, at »hvad kan de give 
tilbage til samfundet«. Det at have den holdning – at hvad kan vi give 
tilbage – det er en stærk holdning, og det er den slags tilkendegivelser, 
der gør, at man også kan komme ud af en så forfærdelig uge, som Danmark har 
været igennem«. 
</p><p>
Helle Thorning-Schmidt har alle dage været en politiker med et varmt bankende 
hjerte for staten Israel og det jødiske samfund. 
</p><p>
Det jødiske samfunds ledende repræsentanter såsom formanden for Mosaisk 
Troessamfund, Dan Rosenberg Asmussen, har i ugens løb ytret sig knap så 
venligt om beskyttelsen af det jødiske samfunds lokaliteter. 
</p><p>
Selv om trossamfundet henvendte sig til justitsministeren kort efter 
terrorangrebet i Paris efter nytår, har de ikke kunnet spore nogen form for 
synlig ekstrabeskyttelse. 
</p><h3>
En anderledes slutning 
</h3><p>
Statsministeren mener, at det er en rigtig dårlig idé at diskutere sikkerhed 
omkring udsatte grupper i medierne. 
</p><p>
»Fordi vi aldrig nogensinde vil fortælle om sikkerheden omkring udsatte mål. 
Hvis man gør det, giver man en rigtig god hånd til terroristerne«. 
</p><div class="art-quote article-box">
<p class="quote"/>
<blockquote>
<p class="quote-txt">
Der er masser af danske muslimer, som bare gerne vil leve deres liv, tage 
deres uddannelse, have et arbejde, passe deres familie, deres børn. Gøre 
det, som alle andre gør i deres tilværelse. Jeg synes ikke, man skal skabe 
et fjendebillede i forhold til danske muslimer
</p>
</blockquote>
</div><p><i class=" bl-elem">Synes du, at politiet har passet godt nok på Dan Uzan og det jødiske 
samfund?</i></p><p>
»Københavns Politi har været ude og sige, at de efter terrorangrebet i Paris 
havde yderligere sikkerhed, og at der i løbet af lørdagen kom yderligere 
sikkerhed omkring synagogen. Vi kan alle se, at hvis der ikke havde været 
den sikkerhed, så kunne det være endt meget anderledes«, siger Helle 
Thorning-Schmidt. 
</p><p><i class=" bl-elem">Men deler du ikke den almindelige forundring over, at politiet kun har to 
vagter stående ved synagogen efter første angreb?</i></p><p>
»Jeg tror, at det er vigtigt, at vi i denne situation lader politiet gøre 
deres efterforskning færdig. Det er det allervigtigste lige nu. Når 
efterforskningen er færdig, vil der være en erfaringsopsamling omkring alle 
de spørgsmål, der har rejst sig siden. Det vil være alt fra veste, placering 
på gerningssteder til anden beskyttelse. Jeg tror, det er rigtig vigtigt at 
lade den erfaringsopsamling køre«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554945/bag-aftalen-terror-sendte-thorning-og-loekke-ind-i-et-politisk-minefelt/">Bag aftalen: Terror sendte 
Thorning og Løkke ind i et politisk minefelt</a></p><p><i class=" bl-elem">Tv-værten Martin Krasnik var for tre uger siden konferencier ved en 
jubilæumsfest ved den jødiske sportsklub, hvor der deltog 500 mennesker. Han 
skriver, at dato og sted ikke var hemmelig, men havde ligget på menighedens 
hjemmeside. Og at »man kunne gå lige ind ad døren og op til en fjerdedel af 
det jødiske samfunds medlemmer. Det var Dan Uzan, der holdt vagt. Der var 
ikke noget synligt politi. Ikke nogen fra myndighederne. Bare Dan og et par 
andre frivillige fyre fra menigheden. Og det var to uger efter 
terrorangrebet i Paris«. Helt ærligt. Er det godt nok?</i></p><p>
»Jeg har ikke mere at sige om det. Jeg har sagt, hvad jeg vil sige om det«. 
</p><p>
Vi slutter i stedet af med at spørge, om Helle Thorning-Schmidt også har tænkt 
sig at deltage i begravelsen af Finn Nørgaard, der blev dræbt ved 
Krudttønden. 
</p><p>
»Det afgør hans familie«, siger Helle Thorning-Schmidt. 
</p><p class=" bl-elem">
Ifølge Politikens oplysninger vil statsministeren være velkommen ved 
begravelsen på tirsdag. 
</p>	
</div>
</div></body></html>
