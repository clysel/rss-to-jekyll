---
layout:     post
title: 	    "Venstre: Mobning skal koste af børnechecken"
post_author:	    
post_date:	    Fri, 27 Feb 2015 09:33:43 +0100
post_site:	    politiken.dk 
post_link:	    http://politiken.dk/indland/politik/ECE2565879/venstre-mobning-skal-koste-af-boernechecken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der skal skæres i børnechecken hos de forældre, der har et barn, som mobber 
andre - hvis forældrene vel og mærke ikke vil være med til at løse problemet.
</p><p>
Sådan lyder et af budskaberne i et stort Venstre-udspil, der vil øge indsatsen 
over for mobning, og som bliver præsenteret i dag.
</p><p>
Det siger Venstres politiske ordfører, Inger Støjberg, til Ritzau.
</p><p>
Når alt kommer til alt, så har forældrene en meget, meget vigtig rolle, når 
det handler om mobning. Derfor er det nødvendigt at have en 
sanktionsmulighed over for de forældre, der ikke vil involvere sig i at være 
med til at løse det.
</p><p>
»Man kan allerede trække forældre i børnechecken, hvis de ikke lever op til 
forældrerollen. Det skal man også kunne, hvis forældre har et barn, der 
mobber meget, men forældrene ikke vil deltage i at løse problemet«, siger 
Inger Støjberg.
</p><p><b class="ext-link">DEBATINDLÆG FRA EN MEDLØBER:</b><a class="embeddedlink" href="http://politiken.dk/debat/ECE2441023/undskyld-laura/">Undskyld, 
Laura </a></p><h3>
Stor antimobbekampagne
</h3><p>
Som en del af en række målrettede initiativer vil Venstre blandt andet 
efteruddanne lærerne på området og gennemføre en antimobbekampagne på alle 
landets skoler. Kampagnen skal bygge på viden om ting, man ved har en effekt 
på mobning.
</p><p><b class="ext-link">DEBATINDLÆG FRA LÆRER </b><a class="embeddedlink" href="http://politiken.dk/debat/ECE2443941/skolereformen-vil-kun-goere-det-svaerere-at-bremse-mobning/">Skolereformen vil 
kun gøre det sværere at bremse mobning </a></p><p>
Inger Støjberg peger på, at de skoler, som yder en stor indsats mod mobning, 
ofte lykkes med det. Derfor skal der også være sanktioner mod de skoler, der 
ikke tager problemet alvorligt nok.
</p><p>
»Hvis en skole ikke gør indsats mod kendt mobning, så skal skolen have en 
påtale, og det skal gøres offentligt tilgængeligt, at der er udfordringer 
omkring mobning på den enkelte skole. Det, er jeg ikke i tvivl om, får 
skolelederne til at fokusere på det«, siger hun.
</p><h3>
Hver femte bliver mobbet
</h3><p>
Inger Støjberg understreger, at mobning kan have konsekvenser for den enkelte 
udsatte resten af livet, og derfor er det vigtigt at øge fokus på området. I 
Danmark oplever næsten hver femte elev i 4.-6. klasse at blive mobbet, siger 
hun.
</p><p><b class="ext-link">DEBAT: </b><a class="embeddedlink" href="http://politiken.dk/debat/profiler/hoejbjerg/ECE2432412/vi-er-galt-paa-den-naar-hver-femte-elev-mobbes/"> Vi er galt på den, når hver femte elev 
mobbes</a></p><p class=" bl-elem">
Venstre vil drøfte initiativerne omkring mobning med de øvrige partier omkring 
satspuljen - hvilket vil sige alle partier undtagen Enhedslisten - for at 
finde midler til kampen mod mobning.
</p>	
</div>
</div></body></html>
