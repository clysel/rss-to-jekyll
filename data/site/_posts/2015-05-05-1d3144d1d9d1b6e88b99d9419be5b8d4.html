---
layout:     post
title: 	    "Huslånet er blevet lidt dyrere - Nordea hæver pegefingeren"
post_author:	    
post_date:	    Tue, 05 May 2015 11:15:47 +0200
post_site:	    politiken.dk 
post_link:	    http://politiken.dk/oekonomi/bolig/ECE2655382/huslaanet-er-blevet-lidt-dyrere---nordea-haever-pegefingeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I flere år har nyheder om boliglån fulgt en næsten fast skabelon: Nu er de så 
billige, at det kan betale sig at gå efter en lavere rente. Senest var det 
for fire måneder siden lån til 2 procent, der udkonkurrerede forgængeren på 
2,5 procent - og for tre måneder siden blev der endda åbnet for et nyt lån 
på 1,5 procent. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/privatoekonomi/ECE2654289/dansk-konverteringsboelge-rammer-hoejeste-punkt-i-10-aar/">Dansk konverteringsbølge rammer 
højeste punkt i 10 år</a></p><p>
Men for første gang i lang tid peger nyhederne nu den anden vej. I en ny 
analyse påpeger Nordea Kredit, at man ikke længere automatisk skal vælge et 
lån til 2,5 procent frem for det populære 2 procent-lån. Den seneste uges 
prisfald på obligationsmarkederne betyder, at 2,5 procent-lånet nu er 
åbent igen - og man skal ikke automatisk gå efter det lån, der har den 
laveste pålydende rente. 
</p><p>
»Det 30-årige 2 procent-lån uden afdrag er nu så dyrt, at vi ikke længere 
anbefaler det. Man skal i hvert fald lige overveje, hvilket lån, der er 
bedst for en«, siger Lise Nytoft Bergmann, der er chefanalytiker i Nordea 
Kredit. 
</p><h3>
Afsmitning fra udlandet 
</h3><p>
Kursfaldene på obligationsmarkedet har intet med Danmark at gøre. Det er 
afsmitning fra resten af Europa, hvor renterne i årevis har været faldende. 
Det blev forstærket, da den Europæiske Centralbank, ECB, i starten af året 
indledte et opkøbsprogram for obligationer for at støtte den svage eurokurs. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/gloekonomi/ECE2575110/milliardstort-ecb-opkoeb-starter-paa-mandag/">Milliardstort ECB-opkøb starter 
på mandag</a></p><p>
I sidste uge begyndte obligationskurserne dog at falde skarpt, fordi en række 
nøgletal for væksten og inflationen i Europa skabte tro på, at ECB vil skære 
ned på opkøbsprogrammet. Når kurserne falder, går renterne op. Og når 
europæiske obligationsrenter stiger, følger de danske renter alt andet lige 
med op. 
</p><h3>
Renten sætter rekord i år 
</h3><p>
En gammel tommelfingerregel siger, at man som boligkøber skal vælge det lån, 
der ligger så tæt som muligt på kurs 100. De seneste tre måneder har 2,5 
procent-lånene været så dyre, at de lå over kurs 100. Men den seneste uges 
prisfald har sendt disse lån ned omkring kurs 99, mens 2 procent-lånene er 
faldet til en kurs, der ligger 3-4 point lavere. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal tilbage til slutningen af december, før de lange boligrenter var lige 
så høje, som de er nu
</p>
<p class="sender">
Lise Nytoft Bergmann, chefanalytiker, Nordea Kredit 
</p>
</blockquote>
</div><p>
»Vi skal tilbage til slutningen af december, før de lange boligrenter var lige 
så høje, som de er nu – eller sagt med andre ord, så har vi i øjeblikket den 
højeste rente på et fastforrentet lån, vi har set i 2015. Det gør det lidt 
dyrere at være boligkøber, skriver Lise Nyoft Bergmann i et analysepapir. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/ECE2638053/bytte-bytte-koebmand-100000-faar-nyt-boliglaan/">Bytte-bytte-købmand: 100.000 får 
nyt boliglån</a></p><p>
Hun understreger dog, at boligejerne ikke skal ærgre sig alt for meget. Dels 
er renten stadig ekstremt lav i historisk sammenhæng. Dels er det endnu alt 
for tidligt at sige, om flere års rentefald er forbi, eller om det blot er 
en lille modreaktion. 
</p><p class=" bl-elem">
»Der må ikke gå alt for meget tommelfingerregel om kurs 100 i den. Hvis man 
har en lang tidshorisont eller venter, at renten vil stige, så er det stadig 
2 procent-lånet, man skal tage«, siger hun. 
</p>	
</div>

</div></body></html>
