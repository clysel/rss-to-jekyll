---
layout:     post
title: 	    "Film om ikonisk discoklub er genskabt - inklusive ellers forkastede storbyscener"
post_author:	    
post_date:	    Fri, 10 Apr 2015 12:48:53 +0200
post_site:	    politiken.dk 
post_link:	    http://politiken.dk/kultur/filmogtv/cphpix/ECE2622579/film-om-ikonisk-discoklub-er-genskabt---inklusive-ellers-forkastede-storbyscener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
CPH PIX</h4>
<p class="fakta-body" data-buildingblock="embedded_factboxlink">
'54: Director's Cut' vises lørdag 11.4. kl. 21.00 i DR Koncerthuset, 
efterfulgt af en diskofest hvor Love Hangover spiller.
</p>
</div><p>
Hvis ikke det var, fordi jeg havde et blødt punkt for softcore med 
skuespillere med underbuksemodellook som Ryan Phillippe, ville jeg ikke eje 
’54’ på dvd. Hvilket jeg gør. Jeg så filmen i biografen i 1998 og afskyede 
dens småborgerlighed, dens magelige heteronormativitet, dens manglende mod 
til at gå planken ud i en fortælling, der foregav at handle om at række ud 
efter det uopnåelige. 
</p><p>
Men 1998 var 1998. 
</p><p>
Og nu er nu. 
</p><p>
Den ’54’, som CPH PIX viser i DR Koncerthuset lørdag med efterfølgende 
diskofest, er ikke den, jeg så, men forfatteren og instruktøren Mark 
Christophers helt nyredigerede film om en sulten ung bartenders tilværelse 
som kortlivet berømthed – »Hey, I’m ’Shane 54’«, afleveret med det der skæve 
Phillippe-smil – ved det berygtede 80’er-diskotek i New York. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2618162/kim-skotte-det-skal-du-se-paa-cph-pix/">Kim Skotte: Det skal du se på 
CPH PIX</a></p><p>
I 1998 blev filmen vist for et prøvepublikum lidt uden for alfarvej, ikke hos 
det smarte storbypublikum, den vel primært var lavet til. De hadede den, og 
producer Harvey Weinstein krævede, at Mark Christopher smed 30 minutter ud – 
dem der beskrev Shanes og diskomiljøets biseksualitet – og erstattede dem 
med 30 minutters film, der først skulle skrives og filmes – alt sammen nyt 
materiale, der fokuserede stramt, og stramt moraliserende, på en 
heteroseksuel kærlighedshistorie. 
</p><p>
Til sin nye <i>director’s cut</i> er scenerne vendt tilbage og beskriver 
’52’-miljøet i alle dets facetter. Scenerne, producerne ikke kunne lide 
tilbage i 1998, er omhyggeligt digitaliseret efter vhs-bånd fra 
optagelserne, der har overlevet i Christophers varetægt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Mark_Christopher_he_927248w.jpg" alt="" border="0"/><span class="caption"><span class="f-img-caption">Diskodreng. 
</span>Mark Christopher ved godt, hvor Shane, den barbrystede unge bartender fra '54' ville være henne idag: »Jeg tror ikke, han tog tilbage til Jersey, men at han i dag ville være bryllupsfotograf på Long Island med kone og tre børn«. Foto Gabriel Goldberg</span></span></p><p>
»Det er en helt ny film«, siger Mark Christopher, da jeg spørger ham. »Alle de 
indbyrdes forhold er forandret, dens fokus er et helt andet«. 
</p><p>
Desuden har Mark Christopher og Ryan Phillippe indspillet en helt ny 
voiceover, hvor Shane i dag ser tilbage på 1979 på nu 38 års afstand. 
</p><h3>
Disko og stramme bukser 
</h3><p>
Ideen kom fra disko; det lægger Mark Christopher, der i dag er 51, ikke skjul 
på. 
</p><p>
Han var en ung homoseksuel mand fra Iowa, og New York var hans æble. 
Soundtracket til unge mænds liv i stramme bukser og smart hår <i>var</i> 
disko. »Jeg elskede det. Diskomusikken var så specifik i sin tid og så 
oprindelig og smuk. Og den er aldrig rigtig forsvundet siden. Den 
repræsenterede frihed for homoseksuelle mænd, for sorte og for latinoer, for 
alle dem i de store byer, der følte sig afskåret fra det, de kom fra. Da jeg 
kom til New York, var jeg tjener, og jeg var vild med det. Også at skulle 
finde en helt ny familie fra grunden af. Og midt i alt dette lå ’54’, denne 
fabuløse natklub, der var midtpunkt i vores liv«. 
</p><p>
Mark Christopher kom på ’54’, efter at klubben var blevet genoplivet, og han 
er med på, at meget af den tidligere glamour var væk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2618513/pris-giv-dine-hjerter-til-den-bedste-film-paa-pix/">Pris: Giv dine hjerter til den 
bedste film på PIX</a></p><p>
»Og vi fandt ud af, at ja, aids smittede, og ja, kokain førte til 
afhængighed«, som han siger. Men det kulturelle tab var også med i hans 
vision for ’54’, filmen. Han viste ’Cabaret’ for filmholdet ustandselig 
under optagelserne, en toneangivende film om en dekadent verden, der bryder 
sammen, selvdestruerer, det rummelige Tyskland, som Hitler fik bugt med. 
</p><p>
»Og Shane, drengen fra New Jersey, der bliver berømt bartender på ’54’, var 
den her uperfekte hovedrolle, som tiden ikke var klar til. Han er 
opportunistisk, ironisk, en gadedreng. Og tænk sig at lave en film om en 
berømt bartenders storhed og fald!«. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Og vi fandt ud af, at ja, aids smittede, og ja, kokain førte til afhængighed</p><p class=" bl-elem"/>

<p class="sender">
</p><p class=" bl-elem">Mark Christopher</p> 

</blockquote>
</div><p>
Mark Christopher er med på, at han var naiv. Hvordan kunne han tro, at han 
kunne slippe af sted med sådan en rolle og så oven i købet omgive sig med 
duvende nøgent kød af begge køn? Men Christopher kommer fra 
independentscenen i New York, hvor kompleksitet var et plusord, og mens han 
skrev sin film, blev de skuespillere, der allerede var ansat (Ryan 
Phillippe, Salma Hayek, Neve Campbell, Breckin Meyer, ja, selv en purung 
Mark Ruffalo!), mere og mere berømte og filmselskabet mindre og mindre 
villigt til at spille hasard med publikums identifikation med dem.</p><h3>
Glitter fra himlen 
</h3><p>
Det har Mark Christopher ikke meget lyst til at tale om, selv om den historie 
er i hans dna, selv om den på godt, men især på ondt kom til at definere 
ham. 
</p><p>
Efter den stærkt kompromitterede version af ’54’ i 1998 fik han aldrig chancen 
igen med et ordentligt budget, og jeg så ham for mig vende slukøret tilbage 
til det seriøse kunstmiljø i New York en dyrekøbt erfaring rigere. Han siger 
selv, at han fik tilbudt flere film, men afslog dem. 
</p><p>
Men i disse måneder høster han med godt halvandet årtis forsinkelse. ’54, 
Director’s Cut’ er en stor succes ved filmfestivalerne, og Mark Christopher 
er en instruktør, vi gerne vil tale med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2618803/guide-fede-pix-oplevelser-uden-for-biografmoerket/">Guide: Fede PIX-oplevelser 
uden for biografmørket</a></p><p>
»Jeg skrev dagbog under optagelserne af ’54’«, siger han, »og jeg genlæste den 
for nylig. Det var min første spillefilm, og jeg havde en rollebesætning, 
man kun kunne drømme om – og 400 statister. Vi genopførte diskoteket i 
Toronto, og hver dag væltede alt dette smukke glitter ned fra himlen over 
os. Man kunne faktisk skære sig på dem. Og der var en gravid kvinde i 
bikini, der var flotte muskelmænd, der bar på andre smukke fyre ...«. 
</p><p>
Mark Christopher fortaber sig lidt og husker en blanding af, hvordan det var 
at optage ’54’, og hvordan det var at være ny i New York og næsten samtidig 
med Warhol, Truman Capote og diskoens tidlige dage. Om hvor ikonisk en ung 
skuespiller den 23-årige Ryan Phillippe var i hans verden, fordi han havde 
spillet den første homoseksuelle rolle i en soap opera-serie, ’One Life to 
Live’. 
</p><p>
»Åh, du«, siger han. 
</p><p class=" bl-elem">
Ikke at jeg ikke godt ved, hvad han mener. 
</p>	
</div>

</div></body></html>
