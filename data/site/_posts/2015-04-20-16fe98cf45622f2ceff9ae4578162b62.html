---
layout:     post
title: 	    "Twitter flytter brugerkonti til Europa"
post_author:	    Adam Fribo
post_date:	    Mon, 20 Apr 2015 09:28:39 +0000
post_site:	    www.version2.dk 
post_link:	    http://www.version2.dk/artikel/twitter-flytter-brugerkonti-til-europa-148290?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Twitter opdaterer sin privatlivspolitk og rykker alle ikke-amerikanske Twitter-konti servere i Irland ejet af Twitter International Company.</p>

<p>Det skriver <a href="http://www.digi.no/juss_og_samfunn/2015/04/20/twitter-flytter-brukerkontoer-til-europa">Digi.no</a>.</p>

<p>Flytningen er en del af en opdatering af Twitters privatlivspolitik, og ideen er, at de mange konti nu skal håndteres i henhold til de irske regler for persondatabeskyttelse i stedet for de amerikanske. De irske regler er baseret på de gældende EU-regler på området, som der i øjeblikket arbejdes på at opdatere.</p>

<p>Ændringen gælder også andre tjenester, der er ejet af Twitter, som eksempelvis Digits og Periscope.</p>



<p>Det er uklart hvilken betydning flytningen vil have, hvis amerikanske myndigheder kræver informationer om en ikke-amerikansk Twitter-bruger udleveret.</p>

<p>I en verserende sag har de amerikanske myndigheder krævet data om en Microsoft-bruger udleveret, men Microsoft afviser, da de relevante data opbevares i Irland. De amerikanske myndigheder mener derimod, at da Microsoft er et amerikansk selskab, skal de følge amerikansk lov.</p>

<p>Twitters flytning af brugerkonti træder i kraft fra 18. maj, og det kommer til at omfatte omkring 300 millioner brugere.</p>
  </section>

      </div></body></html>
