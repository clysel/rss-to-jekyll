---
layout:     post
title: 	    "Erhvervslivet foretrækker de tekniske ph.d.er"
post_author:	    15300
post_date:	    Fri, 24 Apr 2015 12:19:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/erhverslivet-foretraekker-de-tekniske-phder-3047
---
<html><body><div><section class="body">
			<p>Når danske virksomheder går på jagt efter de skarpeste hjerner blandt ph.d.er, er det oftest de tekniske, der ender med en ansættelseskontrakt. Ph.d.er med teknologisk indsigt er erhvervslivets absolut foretrukne. Sådan lyder konklusionen i en ny undersøgelse fra DI.</p>
			<p>Underdirektør Charlotte Rønhof finder erhvervslivets præference helt naturlig:</p>
			<p>»Tallene overrasker mig ikke. De tekniske ph.d.er kan træde direkte ind i virksomhedernes forsknings- og udviklingsafdelinger og løfte virksomhederens innovationskraft og konkurrenceevne,« forklarer Charlotte Rønhof.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold dig opdateret om de nyeste ingeniørjob på Jobfinder</a></p>
			<p>Af DIs undersøgelse, der bygger på tal fra 2013, fremgår det, at tekniske ph.d.er er den hovedgruppe, der har flest ansatte i det private erhvervsliv. Således er 56 procent af de tekniske ph.d.er beskæftiget i den private sektor, mens kun 27 procent af de sundhedsvidenskabelige ph.d.er arbejder i det private. For det naturvidenskabelige område er tallet 35 procent.</p>
			<p>Stod det til Charlotte Rønhof, burde det teknisk område bevilges flere ph.d.midler:</p>
			<p>»Hvis der var mig, der skulle investere, ville jeg tildele det tekniske område en langt større del af forskningmidlerne. Undersøgelser peger på, at virksomhederne især har behov for mere teknisk forskning, men helt uforståeligt har danske politikere i årevis prioriteret den type forskning lavere, end man f.eks. gør i Sverige og Tyskland,« fastslår Charlotte Rønhof.</p>
			
			<p>At så mange flere tekniske ph.d.er havner i det private, skyldes ikke alene virksomhedernes behov for medarbejdere med dyb teknologisk indsigt. Det kan ifølge Charlotte Rønhof også tilskrives, at ingeniøruddannelserne har et stærkt fokus på erhvervslivet, hvilket smitter af på de studerende.</p>
			<p>»Uden at ville generalisere, er der et særligt mindset blandt ingeniører. De orienterer sig langt mere mod det private end for eksempel på medicinstudiet, hvor det offentlige ofte er det første karrierevalg,« påpeger Charlotte Rønhof.</p>
			<p>Analysen viser, at mens kun en ud af tre almindelige ph.d.er ansættes i private virksomheder, gælder det fire ud af fem erhvervs-ph.d.er. Halvdelen af landets erhvervs-ph.d.er udføres inden for en teknisk videnskab, og ifølge Charlotte Rønhof burde ordningen udvides.</p>
			<p>»Erhvervs-ph.d.er er i langt de fleste tilfælde knyttet til en privat virksomhed, og det forkorter vejen til det private arbejdsmarked senere hen.«</p>
			
			<p>DIs rapport viser, at andelen af danske ph.d.er ansat i det private ikke har ændret sig siden 2006. Samlet set finder 32 procent ansat i det private - dengang som nu. I reelle tal er der dog tale om en stigning fra 3.000 i 2006 til 5.000 i 2013, hvilket skyldes, at antallet af ph.d.er er vokset kraftigt i perioden.</p>
			<p>Uddannelsesminister Sofie Carsten Nielsen (R), der i næste uge afholder en konference om Danmarks fremtidig behov for ph.d.er, udtalte i går til Berlingske Tidende, at det er hendes mål at få flere ph.d.er ud i det private.</p>
		</section>
		  </div></body></html>
