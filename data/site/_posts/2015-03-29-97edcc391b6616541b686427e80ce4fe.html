---
layout:     post
title: 	    "Spansk kunstmuseum fyrer direktøren efter kongelig censurskandale "
post_author:	    
post_date:	    Sun, 29 Mar 2015 07:20:06 +0200
post_site:	    politiken.dk 
post_link:	    http://politiken.dk/kultur/kunst/ECE2608416/spansk-kunstmuseum-fyrer-direktoeren-efter-kongelig-censurskandale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To museumsinspektører og direktøren for det moderne kunstmuseum i Barcelona, 
Macba, er fyret på grund af stor uenighed om en kunstinstallation, der 
forestiller Spaniens tidligere kong Juan Carlos i en seksuel situation med 
en schæferhund og en bolivianer. 
</p><p>
Kongen ligger på alle fire med aktivisten Domitila Barrios de Chúngara og 
hunden bag sig og kaster blomster op ud over en bunke rustne nazistiske 
hjelme. 
</p><p>
Installationen af den østrigske kunstner Ines Doujak er med på den store 
internationale udstilling ’La bestia y el soberano’ (’Udyret og regenten’), 
hvor 31 samtidskunstnere på forskellig vis behandler emnet politisk kontrol. 
Men det var lige før, at udstillingen på det toneangivende museum midt i 
Barcelona aldrig åbnede. På dagen for ferniseringen blev den aflyst af 
museumsdirektør Bartomeu Marí, og først da museets bestyrelse greb ind og 
underkendte direktørens beslutning, åbnede den, rapporterer flere spanske 
medier. Dernæst blev museumsdirektøren fyret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2607375/sex-humor-og-manisk-haarboerste-kaster-nyt-lys-paa-ti-provokerende-aar-i-dansk-kunst/">Sex, humor og manisk hårbørste 
kaster nyt lys på ti provokerende år i dansk kunst</a></p><p>
Beskeden om, at udstillingen var aflyst, blev offentliggjort med den 
begrundelse, at direktøren anså installationen for at være »upassende og i 
modstrid med museets linje«. 
</p><p>
Det undrede udstillingens fire kuratorer, der sammen offentliggjorde et 
protestbrev, hvori de påpegede, at museets ledelse fra første færd havde 
været velinformeret om udstillingens værker, også kongen på knæ, og at 
Württembergischer Kunstverein i Stuttgart med glæde ville vise udstillingen 
til oktober. 
</p><p>
To af kuratorerne, som var fastansatte på Macba, blev derefter fyret, og 
direktøren åndede lettet op et kort øjeblik. Men det var kun, indtil han 
blev kaldt til møde med museets bestyrelse, der nu dels krævede hans afgang, 
fordi han havde udøvet censur, dels krævede, at udstillingen straks åbnede 
for offentligheden. Det skete i den forgangne weekend, hvorefter direktøren 
gik bodsgang i en officiel meddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2594809/hundehvalpe-heste-grise-en-due-og-otte-fisk-er-slagtet-paa-kunsten-alter/">Hundehvalpe, heste, grise, en 
due og otte fisk er slagtet på kunsten alter</a></p><p>
»Opmærksomheden, som værket har fået, og de holdninger, som har været udtrykt 
fra mange sider af samfundet, kunstverdenen, kulturlivet, politikerne og 
medierne såvel som af internationale kunstdebattører, gør, at jeg har 
genovervejet min oprindelige beslutning«, meddelte direktøren. 
</p><p>
Han anså desuden ikke sin handling for at være censur, forklarede han, men så 
snarere sagen som »en uenighed om et enkelt værk og konsekvensen af dets 
tolkningsmuligheder«. 
</p><p>
Men museumsbestyrelsen lod sig ikke påvirke af retorikken, og ifølge The Art 
Newspaper bliver hverken direktøren eller kuratorerne genansat, fordi 
forløbet har ført til en stor mistillid mellem parterne. 
</p><h3>
Dansk dronning i sexorgie 
</h3><p>
Balladen om kong Juan Carlos er ikke den første europæiske censursag om kunst 
med kongelige i seksuelle situationer. 
</p><p>
I 2010 aflyste Dansk Plakatmuseum i Aarhus en udstilling med gruppen Surrend 
på grund af en plakat, der viste det danske kongehus i et sexorgie. 
</p><p>
Beslutningen om at aflyse blev truffet af direktør for Den Gamle By i Aarhus, 
Thomas Bloch Ravn, der har ansvaret for plakatmuseet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2596159/en-af-kunstens-tunge-drenge-udstiller-flot-og-raat-i-koebenhavn/">En af kunstens tunge drenge 
udstiller flot og råt i København</a></p><p>
»Der var planlagt en retrospektiv udstilling med Surrend, og pludselig kunne 
vi læse i medierne, at de bag vores ryg ville lave en plakat, der 
forestillede kongefamilien i en pornografisk situation. Vi følte os 
røvrendt, for vi lægger ikke bare lokaler til udstillinger, men er med til 
at udvikle dem og præge dem«, siger direktøren. 
</p><p><i class=" bl-elem">Havde beslutningen noget at gøre med, at dronning Margrethe er protektor 
for Den Gamle By?</i></p><p>
»Nej. Der var i forvejen provokerende plakater med kongehuset i den planlagte 
udstilling, men Surrend tog fusen på os«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi følte os røvrendt
</p>
<p class="sender">
</p><p class=" bl-elem">Thomas Bloch Ravn, direktør for Den Gamle By i Aarhus </p> 

</blockquote>
</div><p>
Beslutningen om at aflyse udstillingen med den danske plakat fandt støtte hos 
både Jyllands-Posten og Trykkefrihedsselskabet, der som bekendt ellers har 
stået last og brast med ideen om uindskrænket ytringsfrihed i sagen om 
Muhammedtegningerne.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2595209/anmelderne-hader-bjrks-udstilling-paa-moma/">Anmelderne hader Björks 
udstilling på MoMA</a></p><p>
Men selv om man kan tale om censur, kan man ikke drage paralleller mellem 
Muhammedtegningerne og de europæiske kunstværker af kongelige i 
sexsituationer, mener formand for Trykkefrihedsselskabet, Katrine Winkel 
Holm. 
</p><p>
»Det afgørende i forhold til censuren af kunstværkerne med de kongelige er, at 
der ikke er tale om frygt eller trusler. Var det sådan, at folk truede 
museumsdirektørerne, ville kunstværkerne få en symbolsk betydning. Så ville 
vi være inde og røre ved det allerhelligste i vores samfund«, siger 
formanden. 
</p><p>
I den situation ville hun selv udstille kunstværkerne, forklarer hun. 
</p><p>
»Men i sagen om plakatmuseet var museet i sin gode ret til at fravælge en 
plakat, der oven i købet overtræder den gamle, kulturelle norm om, at 
obskønitet ikke er god smag, og at vi ikke eksponerer samleje og kendte 
menneskers intime dele. På den måde er diskussionen om kunstværkerne mere en 
smagsdebat om obskønitet end en ægte ytringsfrihedsdebat«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2594778/museer-afviser-lav-selvtillid-efter-ipad-og-farvekridt-kritik/">Museer afviser lav selvtillid 
efter iPad og farvekridt-kritik</a></p><p><i class=" bl-elem">Det kunne se ud, som om de kongelige har en hellig status i Europa, og at 
vi reagerer meget stærkt, hvis de bliver udsat for hån, spot og 
latterliggørelse?</i></p><p>
»Nej, det mener jeg ikke. Vi behandler dem selvfølgelig mere respektfuldt i 
mange sammenhænge, men de kongelige bliver også trukket igennem sølet i 
Ekstra Bladet, og det er ikke småting, der bliver skrevet om dem«. 
</p><p class=" bl-elem">
Året efter den aflyste udstilling med Surrend blev den danske plakat udstillet 
på Aarhus Comedy Festival. 
</p>	
</div>
</div></body></html>
