---
layout:     post
title: 	    "Bh-koks i Forsvaret: »Man ville nok degradere den ansvarlige eller give ham et los bagi«"
post_author:	    
post_date:	    Thu, 30 Apr 2015 11:52:38 +0200
post_site:	    politiken.dk 
post_link:	    http://politiken.dk/oekonomi/ECE2649584/bh-koks-i-forsvaret-man-ville-nok-degradere-den-ansvarlige-eller-give-ham-et-los-bagi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Rigsrevisionen kan ikke kigge dem i kortene</p><p class=" bl-elem"/>

<p class="sender">
</p><p class=" bl-elem">Kim Sundtoft Hald, CBS</p> 

</blockquote>
</div><p>
Bh-eksemplet fra Rigsrevisionens beretning om forsvarets lagre kan kalde på 
smilet. Men Statsrevisorerne langer ud efter Forsvarsministeriets Materiel- 
og Indkøbsstyrelse, FMI, og kalder revisionens konklusion om, at lagrene 
ikke styres økonomisk effektivt for et ledelsesmæssigt svigt. 
</p><p>
»Nogle højere i systemet burde falde over det her og sige, at den går ikke. De 
burde have mulighed for at skaffe sig data, som siger dem, at det her ikke 
fungerer godt nok«, siger Peder Larsen, der er formand for Statsrevisorerne. 
</p><p>
Han undrer sig over, at forsvaret tilsyneladende ikke formår at leve op til 
det seneste forsvarsforlig om at høste gevinster ved at nedbringe 
overskydende lagerbeholdninger. Frem til 2017 skal forsvaret generelt finde 
besparelser på 2,5 milliarder kroner. 
</p><p>
»Det ville ikke overraske mig, hvis det resulterer i, at forsvarsministeren 
bliver kaldt i samråd, for pengene kunne være brugt bedre til andre formål 
inden for den budgetramme, Forsvarsministeriet har«, siger han. 
</p><p>
Rigsrevisionen skriver, at forsvaret ikke har udarbejdet opgørelser og 
analyser, som kan vise, om FMI i sine indkøb lever op til målsætningen i 
indkøbspolitikken om at nedbringe lagerbeholdning og lagerbinding mest 
muligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2649042/forsvarets-lagre-bugner-af-bher/">Forsvarets lagre bugner af 
bh'er</a></p><p>
Også det studser Peder Larsen over. 
</p><p>
»Når man i sidste forsvarsforlig lægger op til, at man skal have en 
indkøbspolitik med det formål, er det jo, fordi politikerne mener det. Det 
har man så forsøgt at stable på benene, men det er bare ikke blevet omsat i 
realiteter ud over et begrænset omfang«, konstaterer han. 
</p><p>
Og det var ikke gået i det private erhvervsliv, mener han. 
</p><p>
»Der ville man nok degradere den ansvarlige eller give ham et los bagi, og det 
kan du godt citere mig for«. 
</p><h3>
Fair at sammenligne med private 
</h3><p>
Ifølge Kim Sundtoft Hald, der er lektor på Institut for Produktion og 
Erhvervsøkonomi på CBS og ekspert i lagerstyring i private og offentlige 
virksomheder, er det ikke unfair at sammenligne lagerstyringen i FMI med en 
privat virksomhed. 
</p><p>
»Det kunne have ført til en fyring eller et krav om, at der blev udarbejdet en 
strategi og en handlingsplan. Som minimum ville man kræve, at der blev 
rettet op på det hurtigt, for det koster mange penge, og det gør det også i 
det her tilfælde«, siger han. 
</p><p>
Forsvaret har en række særlige militærfaglige hensyn, blandt andet i forhold 
til forsyningssikkerhed og beredskabsbehov. Men forsvaret har ikke, 
konstaterer Rigsrevisionen, et samlet styringsgrundlag, som beskriver 
formålet med lagrene. Man begrunder blandt andet de store lagre med et 
beredskabshensyn, som omfatter det materiel, som er nødvendigt, når 
forsvaret skal rykke ud til operationer, eksempelvis i udlandet. 
</p><p>
Men forsvaret kan ikke opgøre, hvor stor en andel af lagrene, som skyldes 
beredskabet. Derfor er Rigsrevisionen afskåret fra at vurdere 
lagermængderne. 
</p><p>
Det er uheldigt, mener Kim Sundtoft Hald: »Enhver privat eller offentlig 
virksomhed skal til enhver tid være i stand til at sige, hvorfor man har de 
lagre, og når forsvaret langt hen ad vejen ikke er det, kan Rigsrevisionen 
ikke kigge dem i kortene«, siger han. 
</p><p>
Det forhindrer også forsvaret i at sandsynliggøre, at deres styring er 
økonomisk effektiv, mener Kim Sundtoft Hald, som efterlyser en klar strategi 
for beredskabet. 
</p><p>
»De mangler en definition af, hvad det er for opgaver, de skal løse. Det kan 
godt være, at de kan detailstyre, men de mangler hele strategien for, hvor 
meget beredskab de skal ligge inde med«. 
</p><p>
Direktøren for FMI, generalløjtnant Niels Henrik Bundsgaard, medgiver, at 
strategien har manglet. 
</p><p>
»Det står ikke alle steder klart, hvordan beredskabslagrene skal være. Jeg må 
medgive Rigsrevisionen, at det skal vi blive bedre til, og det er vi 
allerede gået i gang med at kigge på«, siger han. 
</p><p><i class=" bl-elem">Hvor stor en økonomisk gevinst kan I få ud af det?</i></p><p>
»Jeg kan ikke sige et beløb. Men ved at afhænde det, vi har for meget, får vi 
en slagsindtægt, og så ligger der en indtægt i, at vi har en mindre 
depotstruktur og færre folk til at håndtere lagrene og dermed også en 
optimering af vores struktur«. 
</p><p><i class=" bl-elem">Hvem skal drages til ansvar for, at den her kritik er rigtig?</i></p><p>
»Vi har en meget kompleks opgave. Vi skal understøtte nationale og 
internationale operationer og sendes ud til noget, som vi ikke kender, og 
det har vi klaret i 25 år. Vi har sat initiativer i gang, og nu lægger vi 
noget mere på, og det synes jeg er fair nok«, siger Niels Henrik Bundsgaard. 
</p><p>
Forsvarsminister Nicolai Wammen (S) skriver i en mail, at han har noteret 
kritikken, og at ministeriet og FMI frem mod sommerferien udarbejder en plan 
for en yderligere indsats på området. 
</p><p>
FMI oplyser, at sports-bh’erne erstatter en type, som ikke længere levede op 
til krav og forventninger. 
</p><p class=" bl-elem">
De havde ligget på lager for længe. 
</p>	
</div>

</div></body></html>
