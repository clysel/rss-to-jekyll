---
layout:     post
title: 	    "Ny hamam tilbyder en lomme af mellemøstlig velvære i Nordvest"
post_author:	    
post_date:	    Sat, 21 Mar 2015 12:47:32 +0100
post_site:	    politiken.dk 
post_link:	    http://politiken.dk/ibyen/byliv/ECE2593452/ny-hamam-tilbyder-en-lomme-af-mellemoestlig-velvaere-i-nordvest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dampen er så tæt, at man knap kan se ansigterne på de andre, der sidder i 
rummet. Bademesteren har på forhånd forklaret, at der er to rum med damp i 
Hammam &amp; Spa Copenhagen: Det »varme« og det »pissevarme«. Iført 
identiske saronger og lyserøde badetøfler er veninderne Tine Thornsen og 
Camilla Hovgaard styret mod det varmeste. 
</p><p>
Her sidder de knæ ved knæ på den ene bænk i det lille rum, der ikke er mere 
end 2 gange 2 meter stort. Sveden perler frem på ansigtet, og varmen fra 
dampkanonen under bænken brænder på læggene, mens de falder i snak med to 
andre piger, Humera Akhtar og Mariana Nasser, på bænken ved siden af. 
</p><div class="art-fakta article-box">
<h4 class="">
Fakta om hamam</h4>
<div class="fakta-body" data-buildingblock="embedded_factboxlink">
<p>
Hamam, også kaldet tyrkisk bad, opstod i det islamiske Mellemøsten. Hamam'en 
blev ofte opført ved siden af en moske, og oprindeligt brugte tyrkerne det 
som afvaskning før bønnen i moskeen. Da de kristne korsfarere vendte tilbage 
fra krige i Mellemøsten, bragte de hamam-konceptet til Vesteuropa. 
</p><p>
Traditionelt er en hamam et flisebelagt rum med en opvarmet marmorplade, som 
er placeret over den ovn, der opvarmer hamam’en. 
</p><p>
I København kan du foruden Hammam &amp; Spa Copenhagen i Nordvest prøve 
en hamambehandling i Sofiebadet på Christianshavn eller i Frederiksberg 
Svømmehal. I Holbæk ligger også en hamam. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p/><p>
Med inspiration fra særligt tyrkisk og marokkansk badkultur skød Hammam &amp; 
Spa Copenhagen, en autentisk hamam, for nylig op lige i det multikulturelle 
smørhul på Tomsgårdsvej. Her kan du få et totimers besøg under varmere 
himmelstrøg og blive skrubbet, pakket ind i skum og masseret med olie, så du 
går derfra med en hud blødere end babykinder. 
</p><p>
»Jeg ser det her som et eksotisk kulturtilbud, lidt ligesom Ungdomshuset eller 
det nye bibliotek. Jeg bor selv i kvarteret og har været forbi én gang før 
for at se, hvad det var for noget – og nu ville jeg også vise det til Tine«, 
fortæller Camilla Hovgaard. 
</p><h3>
En tur med grovfilen 
</h3><p>
Termometret viser 34 grader, og en duft af citrusolie rammer næseborene, når 
man træder ind i hamam’ens hovedrum. Vægge og gulv er opført i ravgult 
marmor, og rummet er dekoreret med mosaikker, vandhaner i guld og snirklede 
metallamper. Fra højtalerne flyder dæmpet, arabisk strengemusik. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/iby_hammam2_921854w.jpg" alt="" border="0"/><span class="caption"><span class="f-img-caption">RENHED. 
</span>Vand og damp - og rigeligt af det - er essentielle dele af hamam'en. Foto: Miriam Dalsgaard.</span></span>
I hovedrummet skyller man sig, inden man sjapper af sted i sine badetøfler mod 
det varme eller virkelig varme damprum. Når man har fået damp nok, går turen 
til en af de små afskærmede nicher, hvor selve skrubbebehandlingen foregår 
på et opvarmet stenbord. Inden får man udleveret et lille brev med en 
klistrende sæbe med honningkonsistens, som man skal smøre kroppen ind i. 
</p><p>
Og så går bademesteren ellers i gang med sandpapirshandsken, kesen, der 
fnulrer huden af kroppen, som var den et viskelæder. Det er ikke noget blidt 
pussenusseri, man får i Hammam &amp; Spa Copenhagen, men en effektiv 
tur med grovfilen. En arabisk pige konkluderer efterfølgende, at hun dog 
godt kunne have tænkt sig, at de »tog lidt mere fat«, men at de nok »er nødt 
til at tage hensyn til sensitive typer«. 
</p><p>
Imens kigger jeg ned på mine rosinfingre og skandinaviske hud, der har skiftet 
farve fra vinterbleg til grise-lyserød efter behandlingen. 
</p><h3>
»Det har kostet i hvert fald 4-5 millioner« 
</h3><p>
Hamam’en er opført af Jasim Al-Rammah, der er læge med rødder i Irak. Han 
mente, at København manglede en rigtig hamam og besluttede at åbne den som 
en del af sit sundhedshus på Tomsgårdsvej, der også rummer en lægeklinik og 
et fitnesscenter kun for kvinder. For ham handler det om mere end wellness: 
</p><div class="art-fakta article-box">
<h4 class="">
Det skal du igennem</h4>
<div class="fakta-body" data-buildingblock="embedded_factboxlink">
<p><b>Blufærdighedsvurderingen:</b> Badetøj eller ikke. Traditionelt er man 
nøgen under sin sarong i hamam’en, men i badet på Tomsgårdsvej bestemmer man 
selv, om man vil have badetøj på. 
</p><p><b>Tvivlen: </b>Hvordan er det liiiiiige ...? Skyller man sig med eller uden 
sarong? Hvor har man badetøj på, og hvor har man ikke badetøj på? Og hvad 
skal de mange, små håndvaske uden afløb bruges til? 
</p><p><b>Dampen:</b> Ingen hamam uden en tur i damprummet, der bringer sveden frem 
på panden og blødgør krop og sind. 
</p><p><b>Sandpapirshandsken: </b>Efter dampen er det tid til selve skrubningen. Den 
foregår med en kese – en skrubbehandske – mens man ligger på et opvarmet 
marmorbord. Det er en velgørende tur med grovfilen, og efterfølgende kan du 
tilkøbe både en skumbehandling og en oliemassage. 
</p><p class=" bl-elem"><b>Nedkølingen: </b>Når man er færdig i selve hamam’en, kan man drikke et 
glas friskpresset appelsinjuice eller marokkansk myntete, mens man sidder i 
loungen og damper af. Der er også frisk frugt og små, hvinende søde arabiske 
småkager at sætte tænderne i. 
</p>
</div>
</div><p/><p>
»Hamam handler om varme, aromaterapi, lys, duft og dens indvirkninger på 
kroppen. Det handler om indre og ydre sundhed. Og som læge synes jeg ofte, 
vi snakker om sygdomme og behandling, når vi snakker om sundhed. Hamam kan i 
nogle tilfælde være et alternativ til fysioterapi, og der er dufte og en 
varme, som kan være god for folk med depression«. 
</p><p>
Det har taget to år at opføre badet, som er bygget med inspiration fra hans 
yndlingsmoske i barndomsbyen Najaf syd for Bagdad. Marmoret er importeret 
fra Kina, interiøret er hentet på rejser til Marokko, og teknik og maskiner 
kommer fra Danmark. 
</p><p>
»Jeg har brugt al min løn og min ferie på det, og det har i hvert fald kostet 
4-5 millioner. Men det er som en hobby for mig at starte nye projekter. Og 
så er jeg læge, så stedet skal signalere renhed og være opført af de bedste 
materialer«, forklarer Jasim Al-Rammah. 
</p><h3>
Det er ikke her, vi skal tale ligestilling 
</h3><p><i class=" bl-elem">Hamam’en er kønsopdelt – hvorfor?</i></p><p>
»Hamam er intimt. Traditionelt har det været opdelt, så hvis jeg begynder at 
lave en, hvor kønnene er blandet, laver jeg en hybrid. Noget andet end 
hamam. Det er jeg ikke interesseret i«. 
</p><p><i class=" bl-elem">Men nogle vil måske sige, at når man kan være blandet i en dansk svømmehal, 
hvorfor kan man så ikke i din hamam?</i></p><p>
»Hvis nogen synes, at hamam’en skal være blandet, kan de jo starte med at bede 
om kønsneutrale omklædningsrum i svømmehallen. Det har man jo heller ikke 
lyst til. Det handler om tryghed og om at være afslappet. Jeg har også 
kvindelige patienter, der helst vil tilses af en kvindelig læge – og så 
bliver det selvfølgelig sådan, fordi det gør dem trygge. Det er ikke der, vi 
går ind i en ligestillingsdebat«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Ny_arabisk_hammam_i_921886y.jpg" alt="" border="0"/><span class="caption"><span class="f-img-caption">MIX. 
</span>Hamam'ens interiør af mosaikker, guldvandhaner og øseskåle er hentet i Marokko. Den gule marmor er hentet i Kina, og inspirationen til bygningen kommer fra den irakiske ejers barndomsby Najaf. Foto: Miriam Dalsgaard.</span></span></p><p>
De kvinder, jeg taler med under mit besøg i hamam’en, er da også glade for 
kønsopdelingen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kan godt lide det kvindelige rum. Det giver en anden dimension, når der 
kun er kvinder
</p>
<p class="sender">
Camilla Hovgaard, hamamgæst 
</p>
</blockquote>
</div><p/><p>
Humera Akhtar og Mariana Nasser er begge muslimer og fortæller, at de slet 
ikke var kommet, hvis badet ikke havde været kønsopdelt. Det samme fortæller 
en somalisk kvinde. Også Tine Thornsen og Camilla Hovgaard er positivt 
indstillede over for kønsopdelingen. 
</p><p>
»Jeg kan godt lide det kvindelige rum. Det giver en anden dimension, når der 
kun er kvinder – og her kan flere forskellige grupper kvinder mødes og bygge 
bro og snakke på kryds og tværs. Det er selvfølgelig relevant at forholde 
sig til, om det er et tilbageskridt, eller det hæmmer integrationen. Jeg har 
for eksempel en veninde, der har spurgt mig: Jamen, er danske kvinder 
overhovedet velkomne i den hamam? Men det føler jeg bestemt. Også fordi 
sådan noget som hjemmesiden er på dansk«, siger Camilla Hovgaard. 
</p><h3>
Den hårde kerne 
</h3><p>
Kunderne i hamam’en er både tyrkere, marokkanere, syrere, somaliere og 
melhvide danskere. Her bliver det tydeligt, hvem der kommer fra et land med 
hamamkultur, fortæller bademester og daglig leder Naja Frank Hansen 
grinende. 
</p><p>
Hun forklarer, at hamam’ens medarbejdere blandt andet har måttet stoppe nogle 
unge danske piger i at dyppe fødderne ned i de marmorkar, som egentlig er 
beregnet til at øse af rent vand fra. Og så har de en lille hård kerne af 
arabiske kunder, som kommer næsten ugentligt. 
</p><p class=" bl-elem">
»Nogle af de ældre arabiske kvinder kan sidde en time inde i den varmeste 
damp. Så længe, at vi kigger på hinanden og tænker: Er du ikke ved at dø af 
varme?«. 
</p>	
</div>
</div></body></html>
