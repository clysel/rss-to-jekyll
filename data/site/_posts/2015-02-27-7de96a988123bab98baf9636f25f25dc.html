---
layout:     post
title: 	    "Folketingets ombudsmand: Hvorfor var hospitalsdirektør til middag hos Saudi-Arabiens ambassadør?"
post_author:	    
post_date:	    Fri, 27 Feb 2015 17:11:30 +0100
post_site:	    politiken.dk 
post_link:	    http://politiken.dk/indland/ECE2567186/folketingets-ombudsmand-hvorfor-var-hospitalsdirektoer-til-middag-hos-saudi-arabiens-ambassadoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketingets Ombudsmand går nu ind i en sag, der handler om vicedirektøren på 
Hvidovre Hospital, den saudiarabiske ambassadør og hans syge mor. 
</p><p>
Sagen er beskrevet af Ekstra Bladet, der i går kunne fortælle, at Torben 
Mogensen, hospitalets vicedirektør, sammen med sin ægtefælle 9. januar var 
til middag hos ambassadør Mohammed Ibrahim al-Agail, hvis mor er indlagt på 
Hvidovre Hospital. 
</p><p>
Moren har, ifølge Ekstra Bladet, været indlagt på hospitalets specialiserede 
afdeling for hjerneskader siden december sidste år, hvor hun er blevet 
behandlet efter en blodprop i hjernen. 
</p><p>
Efter en måneds indlæggelse, 8. januar, var hun ifølge avisen klar til at 
blive udskrevet, men hospitalsledelsen besluttede efter 9. januar at lade 
moren blive på den specialiserede afdeling i yderligere halvanden måned. 
</p><p>
Nu vil ombudsmand Jørgen Steen Sørensen gerne vide, hvem der deltog i 
middagen, og hvad baggrunden fra middagsinvitationen var. 
</p><p>
»Endelig beder jeg regionen om at komme ind på, om dette spørgsmål giver 
anledning til, at regionen foretager sig yderligere«, skriver han i et brev. 
</p><h3>
Middag og behandling hænger ikke sammen 
</h3><p>
Brevet er sendt til Region Hovedstaden, som bliver bedt om at indhente en 
udtalelse fra ledelsen på Hvidovre Hospital. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/Direkt_r_Torben_Mog_917068v.jpg" alt="" border="0"/><span class="caption"><span class="f-img-caption">Middagsgæst. 
</span>Torben Mogensen er vicedirektør på Hvidovre Hospital. Foto: Lars Krabbe (arkiv)</span></span></p><p>
Til Ekstra Bladet siger Torben Mogensen, at middagen og behandlingen af 
ambassadørens mor ikke har noget med hinanden at gøre. 
</p><p>
»Det kan jeg slet ikke se betyder noget. Vi talte om hans mor, men vi 
diskuterede ikke, hvordan hun skulle behandles«, siger han til avisen og 
understreger, at han hverken fik penge eller en gave af ambassadøren. 
</p><p>
Ekstra Bladet har tidligere beskrevet, hvordan Mohammed Ibrahim al-Agails mor 
angiveligt har fået særbehandling på hospitalet. Denne del spørger 
ombudsmanden ikke ind til. 
</p><p class=" bl-elem">
Region Hovedstaden skal senest 10. april sende en udtalelse retur til 
ombudsmanden. 
</p>	
</div>
</div></body></html>
