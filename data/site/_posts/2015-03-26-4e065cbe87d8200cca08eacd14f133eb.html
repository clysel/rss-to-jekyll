---
layout:     post
title: 	    "Politikens Fodboldmagasin uge 13: Hvorfor har landsholdet ingen Grønkjær?"
post_author:	    
post_date:	    Thu, 26 Mar 2015 16:04:33 +0100
post_site:	    politiken.dk 
post_link:	    http://politiken.dk/sport/fodbold/fodboldmagasin/ECE2605204/politikens-fodboldmagasin-uge-13-hvorfor-har-landsholdet-ingen-groenkjaer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politikens Fodboldmagasin diskuterer følgende emner i denne uge: 
</p><p><b>Danmark-USA: </b>Hvad var det for en kamp, og hvad lærte Morten Olsen af 
3-2-sejren over USA? Hvilke spillere funklede, og hvem faldt igennem? 
Hvorfor er Christian Eriksen ikke mere involveret i spillet på landsholdet, 
og på hvilken position har Danmark det sværest? 
</p><p><b>EM-kvalifikationskampe: </b>Hvorfor ligger Holland nummer tre i sin pulje 
efter Tjekkiet og Island? Hvorfor er Norge pludselig interessant at snakke 
om? Tager de store nationer kampene mere roligt, fordi det er for let at 
kvalificere sig? 
</p><p><b>Hvad blev der af de danske wings? </b>I mange år var det Jesper Grønkjær, 
Dennis Rommedahl og Martin Jørgensen, der huserede på landsholdets kanter. 
Men nu er der nærmest et decideret problem på højrekanten, og på 
venstrefløjen spiller Christian Eriksen, der mere er en spilfordeler og 
mellemrumsspiller. Hvorfor producerer Danmark ikke klassiske wings længere? 
Skyldes det den generelle udvikling i fodbold, eller er vi for dårlige til 
at dyrke de hurtige, gennembrudsstærke spillere i ungdomsfodbolden? 
</p><p><b>Ugens Gazza: </b>Ugens kuriøse, vanvittige, geniale eller tragiske 
begivenhed valgt af lytterne: Denne uge med Steven Gerrard, Niclas Bendtner, 
Martin Skrtel og Brøndbys fans. 
</p><p><b>Professionelle trænere uden baggrund som spiller: </b>Flere og flere 
trænere kommer til tops uden en baggrund som professionel fodboldspiller. I 
Danmark har vi på topniveau Kasper Hjulmand, Glen Riddersholm, Thomas Frank, 
Niels Frederiksen og Jonas Dahl. Hvordan kan det være? Hvad er styrkerne og 
svaghederne for den type trænere? Er kravene til trænerne så store i dagens 
fodbold, at en stor spillerkarriere simpelthen ikke længere rækker til 
trænervejen? Hvordan bliver man egentlig professionel træner uden 
spillerbaggrund? 
</p><p><b>Panelet i denne uge er: </b></p><p>
Mads Davidsen, 1. team coach og analytiker i Shanghai SIPG F.C i Kina. 
</p><p>
Ole Bjur, sportschef i Fremad Amager og tidligere spiller og sportschef i 
Brøndby 
</p><p>
Niels Idskov, fodboldjournalist på Tipsbladet gennem 26 år og i dag freelancer 
for bla. det tyske fodboldmagasin Kicker. 
</p><p class=" bl-elem">
Politikens Fodboldmagasin udkommer hver torsdag og kan afspilles herunder og <a class=" bl-elem" target="_blank" href="https://itunes.apple.com/dk/podcast/politikens-fodboldmagasin/id970997454">hentes 
i iTunes.</a></p><p class="art-ext-other">

</p>	
</div>
</div></body></html>
