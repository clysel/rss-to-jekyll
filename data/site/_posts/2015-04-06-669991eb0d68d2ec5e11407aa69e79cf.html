---
layout:     post
title: 	    "Banen er den værste modstander for god fodbold"
post_author:	    
post_date:	    Mon, 06 Apr 2015 22:07:12 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2617712/banen-er-den-vaerste-modstander-for-god-fodbold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<div class="art-quote article-box">
<p class="quote"/>
<blockquote>
<p class="quote-txt">
</p><p>Kan der ikke</p><p> gives en bøde for så dårlig </p><p class=" bl-elem">en bane?</p>

</blockquote>
</div><p>
Når man sidder på Brøndby Stadion til et storopgør mellem Brøndby og FC 
København og kommer til at tænke tilbage på tipskampene i tv fra 
Wolverhamptons Molineux Ground i vintermånederne allersidst i 1960’erne og 
først i 70’erne, er der noget galt. 
</p><p>
Det var dengang, da Wolverhampton havde Derek Dougan med overskægget som 
førsteangriberen, der for det meste skulle op til luftdueller og i slagsmål 
med stopperne om de bolde, som hjemmeholdets backer pumpede op mod feltet i 
kampene, hvor ordentligt spil var en mangelvare. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE846278/mudderkampe-fangede-danske-fodboldfans/">Mudderkampe fangede danske 
fodboldfans</a></p><p>
Det var primitiv fodbold – som vi så det i går i Brøndby, hvor det, der er 
galt, er, at banen er forfærdelig dårlig, stadigvæk. En ujævn ’jordbane’, 
som tvinger aktørerne til at tænke anderledes, end de burde. De var 
undskyldt. Fordi det er så svært at forudse, hvad den stakkels bold har 
tænkt sig at gøre. Hopper den meget højt eller ikke så højt, eller drejer 
til siden efter at have ramt en knold? Det gjaldt om ikke at løbe nogen som 
helst risiko. Den besked havde trænerne Thomas Frank og Ståle Solbakken 
givet, og begge hold fulgte ordren fra først til sidst. 
</p><p>
Der var ikke andet at gøre end hurtigst muligt at få bolden af sted fremad – 
oftest uden modtageradresse på – og så håbe det bedste. Det må have været 
den kamp i superligasæsonen med flest hovedstød, lange bolde og upræcise 
afleveringer. Backerne vovede ikke at føre bolden frem for at komme mod 
baglinjen og slå indlæg derfra. Og derfor blev det et chancefattigt opgør, 
der kun kunne ende 0-0. Hverken Stephan Andersen eller Lukas Hradecky skulle 
ud i store redninger i en kamp uden højdepunkter. 
</p><h3>
Agger og Poulsen i hovedroller 
</h3><p>
Men det er simpelt hen pinligt, at Brøndby byder gæsteholdene på sådanne 
forhold til kampe i landets bedste fodboldrække. Kan der ikke gives en bøde 
for så dårlig en bane? Næ, det tillader reglerne vist ikke, så her klarer 
Brøndby frisag, men må skamme sig. Alligevel følte de mange tilskuere på 
tribunerne sig vist godt underholdt, fordi jævnbyrdigheden og spændingen var 
så stor. Alle spillerne var ivrige i tjenesten, fightervillige med en 
perfekt indstilling, og erfarne folk som Daniel Agger og Christian Poulsen 
betød meget for deres hold som ledere, der kunne dirigere, placere sig 
rigtigt på banen og gå forrest. 
</p><p>
Brøndby manglede Thomas Kahlenberg (skadet), FCK Nicolai Jørgensen 
(karantæne), men det er ikke sikkert, at de to, selv om de er fine 
boldspillere, kunne have gjort en forskel – på den bane. Ved sidste fløjt så 
man både ærgrelse og tilfredshed i begge lejre. FCK’erne havde chancen for 
at hente et par point ind på FC Midtjylland, men har ikke klassen til for 
alvor at true midtjyderne. Og Brøndby har det hårdt i bronze-striden, hvor 
Randers FC måtte være mest utilfreds med 1-1 hjemme mod AaB, der fik vist 
Rasmus Würtz ud i anden halvleg. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2617648/staale-om-broendbys-fort-deres-grusbane-er-en-skaendsel/">Ståle om Brøndbys fort: Deres 
grusbane er en skændsel</a></p><p>
Hos FC Midtjylland er ’magtbalancen’ mellem Morten ’Duncan’ Rasmussen og 
Martin Pusic ændret i løbet af få uger, så manden, som midtjyderne hentede i 
Esbjerg i vinterpausen, nu må være træner Glen Riddersholms førstevalg. Den 
skadede Morten ’Duncan’ har været tilskuer til Pusics fem fuldtræffere i de 
to seneste kampe, og Martin Pusics tremåls-opvisning i Esbjerg var brillant. 
</p><h3>
Topscoreren var umulig at tæmme 
</h3><p>
Den måde, Pusic lavede målene på i den vildt underholdende 3-3-gyser, havde 
høj klasse. Han var konsekvent, skarp og umulig at tæmme for 
Esbjerg-forsvarerne. Martin Pusic bliver, efter alt at dømme, sæsonens 
topscorer. Han topper nu med 15 mål (9 af dem lavet på Esbjerg-holdet i 
efteråret) og er også nummer 1 på listen over de spillere, som sammenlagt 
har sørget for flest mål og assister. Han fører med 17 ’point’ (15+2) – og 
FCM har desuden Sylvester Igboun (8+5), Jakob Poulsen (2+10), ’Duncan’ (9+0) 
og Pione Sisto (7+2) i top-10. 
</p><p>
Hvis Martin Pusic slutter som topscorer efter 33 runder, og FCM vinder 
DM-guld, gentager han, hvad Andreas Cornelius gjorde i 2013 (18 mål), Dame 
N’Doye i 2011 (25) og AaB’s Jeppe Curth (17) i 2008. I de foregående ti 
sæsoner er det altså kun tre gange, at topscoreren har spillet på 
mesterholdet. Sidste år blev Thomas Dalgaard, nu OB, topscorer (17 mål) – og 
rykkede ud med Viborg. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2617553/miserabelt-derby-endte-helt-symbolsk-maalloest/">Miserabelt derby endte helt 
symbolsk målløst</a></p><p>
Dame N’Doyes 2010-11-sæson hos FCK var forrygende. Foruden 25 mål lagde han op 
til 9 scoringer. FCK’erne scorer for lidt i denne sæson (26 mål i 23 kampe 
ligesom Brøndby) og må nøjes med sølv, og det er tænkeligt, at Ståle 
Solbakken skal sige tillykke med guldet til kollega Glen Riddersholm på MCH 
Arena søndag 17. maj, når FCM og FCK mødes. 
</p><p class=" bl-elem">
Midtjyderne er heldige med, at de ikke skal en tur mere til Brøndby Stadion i 
denne sæson. Synd for Hobro, FC Vestsjælland, AaB, FC Nordsjælland og 
Esbjerg, for det skal de. 
</p>	
</div>

</div></body></html>
