---
layout:     post
title: 	    "Politikerlede: Snylteren, hykleren, fjolset og teknokraten"
post_author:	    
post_date:	    Mon, 23 Mar 2015 12:20:21 +0100
post_site:	    politiken.dk 
post_link:	    http://politiken.dk/indland/politik/skyggekabinettet/ECE2599823/politikerlede-snylteren-hykleren-fjolset-og-teknokraten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»I Danmark er løgnagtighed en forudsætning for at blive politiker. Politik er 
kunsten at lyve. Og politikerne er professionelle løgnere«. 
</p><p>
Sådan åbner den nok mest hadefulde hjemmeside mod landets folkevalgte: <a href="http://www.politikerlede.com/" target="_blank">www.politikerlede.com</a>. 
Hjemmesiden repræsenterer begrebet politikerlede i ufortyndet form. Et 
begreb, som beskriver en grundlæggende utilfredshed med vores politikere. 
</p><p>
At vælgerne nærer ringe tillid til den danske politikerstand, har man kunnet 
læse i diverse målinger, der placerer de folkevalgte side om side med 
brugtvognsforhandlere og ejendomsmæglere. 
</p><div class="art-quote article-box">
<p class="quote"/>
<blockquote>
<p class="quote-txt">
41 procent af de utilfredse respondenter svarer, at politikerne tænker mere på 
løn og karriere end landets bedste.
</p>
<p class="sender">
Sigge Winther Nielsen 
</p>
</blockquote>
</div><p/><p>
Alligevel er det tankevækkende, når godt halvdelen af vælgerne svarer, at de 
enten er »utilfredse« eller »meget utilfredse« med folketingspolitikerne. 
</p><p>
Sådan lyder resultatet i dagens undersøgelse foretaget af Skyggekabinettet i 
samarbejde med Megafon. 
</p><p>
Endnu mere alarmerende er det, at kun en af fem af de adspurgte udtrykker 
tilfredshed. 
</p><p><b class="ext-link">SKYGGEKABINETTET </b><a class="embeddedlink" href="http://politiken.dk/indland/politik/skyggekabinettet/ECE2569472/vaelgerne-er-ganske-utaknemmelige/">Vælgerne er ganske utaknemmelige</a></p><p>
Men hvorfor er mange danskere egentlig så utilfredse? Vi ved meget lidt om 
dette spørgsmål. Imidlertid kan vi med dagens undersøgelse prøve at 
indkredse, hvad der især driver leden ved politikere. 
</p><h3>
De fire former for politikerlede 
</h3><p>
Jeg har forsøgt at inddele danskernes kritik af politikere i fire former for 
politikerlede. 
</p><p>
Skarpt skåret kunne man kalde de fire politikertyper: Snylteren, hykleren, 
fjolset og teknokraten. 
</p><p><i>Snylteren</i> beskriver et politikersyn, hvor de folkevalgte tænker mere på 
deres egen løn og karriere end landets bedste. 
</p><p><i>Hykleren</i> er en politiker, som siger et, men gør noget andet. 
</p><p><i>Fjolset</i> beskriver den inkompetente politiker, som ikke er dygtig nok 
til sit arbejde. 
</p><p><i>Teknokraten</i> er en politiker, hvis uddannelse og omgangskreds gør, at de 
ikke forstår almindelige vælgeres situation. 
</p><p>
De fire idealtyper kan hver danne en forklaring på, hvorfor danskerne er 
utilfredse med den politiske klasse - netop nu. 
</p><h3>
Snylteren er synderen 
</h3><p>
Vælgernes svar er ikke til at tage fejl af. 
</p><p>
41 procent af de utilfredse respondenter svarer, at politikerne tænker mere på 
løn og karriere end landets bedste. Med andre ord: En snylter, der forsøger 
at nappe mest muligt af skatteborgernes penge, men tænker mindre på 
politiske resultater for landet. 
</p><p>
Til sammenligning fik de tre andre idealtyper kun mellem 16 og 17 procent 
hver. 
</p><p>
Se grafikken. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/NET-politikerlede-M_922991a.gif" alt="" border="0"/></span></p><p>
Det er interessant, at hyklerpolitikeren ikke står stærkere i billedet. Ikke 
mindst i lyset af den store diskussion om løftebrud de senere år. Omvendt er 
vælgerne mere optaget af politikernes pengepung. 
</p><p>
Følger man stereotyperne fra mediebilledet om Helle Thorning-Schmidt (S) som 
en hykler og Lars Løkke Rasmussen (V) som en snylter, så tyder det på, at 
Socialdemokraterne har mest at glæde sig over. 
</p><h3>
Tilliden, der forsvandt 
</h3><p>
Ser vi på danskernes utilfredshed over tid, har vi ikke altid været så sure. 
Der findes ikke tal på tilfredshed, men valgforskningen har målt 
befolkningens tillid til politikerne i perioden 1994 til 2011. 
</p><p>
Efter hvert folketingsvalg fik en række vælgere stillet spørgsmålet: »Hvor 
stor tillid har du til danske politikere i almindelighed?«. 
</p><p>
Deltagerne, som svarede »meget stor« eller »ret stor« tillid var stigende frem 
til 2007, fra godt halvdelen til hele syv af ti. 
</p><p>
Sammenlignet med omkringliggende lande var dette en stor andel. 
</p><p>
Man kunne spørge, om kolporteringen af personskandaler og møgsager er årsagen 
til de nedadvendte mundvige i undersøgelsen. 
</p><p>
Forskningen peger imidlertid på, at danskernes syn på politikerne snarere 
følger den økonomiske udvikling. 
</p><div class="art-quote article-box">
<p class="quote"/>
<blockquote>
<p class="quote-txt">
Derfor kan det overraske, at i en tid, hvor økonomien ser ud til at have 
stabiliseret sig - og er på vej frem - er vi stadig misfornøjede med 
politikerne.
</p>
<p class="sender">
Sigge Winther Nielsen 
</p>
</blockquote>
</div><p/><p>
Når det går godt, er vi tilfredse, når det går dårligt, er vi utilfredse. 
</p><p>
Ved det første valg efter finanskrisens indtræden havde vælgernes tillid 
nemlig lidt et voldsomt knæk. Hele 10 procentpoint færre, så 60 procent 
svarede »meget stor« eller »ret stor« tillid til de danske politikere. 
</p><p>
Derfor kan det overraske, at i en tid, hvor økonomien ser ud til at have 
stabiliseret sig - og er på vej frem - er vi stadig misfornøjede med 
politikerne. 
</p><p>
Spørgsmålet er, om vi aner konturerne af en anden form for politikerlede end 
vælgernes lommesmerter under økonomiske kriser. En simpel ligegyldighed med 
politik?. 
</p><h3>
Politisk energi 
</h3><p>
Paradoksalt nok anvender mange politikere denne utilfredshed med politikerne. 
</p><p>
Uffe Elbæks parti, Alternativet, forsøger at tækkes den store gruppe af 
vælgere, der er stået helt af over for Folketingets partier. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/politik/skyggekabinettet/ECE2561107/alternativt-champagnefester-til-folket/">Alternativt: Champagnefester til 
folket</a></p><p>
Men Alternativet er langtfra alene. 
</p><p>
Dansk Folkeparti, Enhedslisten og Liberal Alliance følger tæt med i 
udviklingen. 
</p><div class="art-quote article-box">
<p class="quote"/>
<blockquote>
<p class="quote-txt">
Dansk Folkeparti har flest vælgere, der afskyr hykleren. Enhedslistens vælgere 
har det sværest med teknokraten. Og Liberal Alliances tilhængere står 
af over for snylteren
</p>
<p class="sender">
Sigge Winther Nielsen 
</p>
</blockquote>
</div><p/><p>
Derfor er det heller ingen tilfældighed, at deres vælgere hører til de mest 
kritiske. Faktisk kan man i undersøgelsen finde belæg for, at de tre partier 
taler til de forskellige idealtyper. Dansk Folkeparti har flest vælgere, der 
afskyr hykleren. Enhedslistens vælgere har det sværest med teknokraten. 
</p><p>
Og Liberal Alliances tilhængere står af over for snylteren. 
</p><h3>
»Roser demokratiet ihjel« 
</h3><p>
Der er mange, som i øjeblikket er bekymret for demokratiets ve og vel. Men 
ifølge demokratiforsker Hal Koch trives demokratiet bedst i »modvind.« Koch 
var faktisk mere bange for, at folk »roser demokratiet ihjel«. 
</p><p>
Og sandt er det, at et demokrati kan bedømmes på evnen til, at folk 
artikulerer deres utilfredshed med alt mellem himmel jord. Hvorefter 
partierne rejser problemerne, som vi historisk har set det med miljø, 
ligestilling eller indvandring. I det lys har det danske demokrati været 
yderst tilpasningsdygtigt. 
</p><p>
Spørgsmålet er, om det vil fortsætte. 
</p><p>
For det farlige ved den aktuelle situation er ikke så meget leden i sig selv. 
Det er snarere, om den udmønter sig i afsky og apati. 
</p><p><b class="ext-link">PARTY I PROVINSEN </b><a class="embeddedlink" href="http://politiken.dk/indland/politik/skyggekabinettet/ECE2594882/party-i-provinsen-skraemmer-thorning-jyderne-vaek/">Skræmmer Thorning jyderne væk?</a></p><p class=" bl-elem">
Hvis vælgerne bliver ligeglade med politikerne, mister vi måske også troen på 
politik. 
</p>	
</div>
</div></body></html>
