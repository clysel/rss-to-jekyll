---
layout:     post
title: 	    "Hårde hvidevarer dør tidligere og tidligere"
post_author:	    Martin Bernth
post_date:	    Tue, 03 Mar 2015 07:05:00 +0000
post_site:	    ing.dk 
post_link:	    http://ing.dk/artikel/haarde-hvidevarer-doer-tidligere-og-tidligere-174494
---
<html><body><div><section class="body"><p>Levetiden for større husholdningsapparater går den forkerte vej. Siden 2004 er andelen enheder med en levetid kortere end fem år steget fra 3,5 procent til 8,3 procent i 2012.</p>
			<p>Den tyske miljøstyrelse har netop offentliggjort første halvdel af <a href="http://www.umweltbundesamt.de/presse/presseinformationen/faktencheck-obsoleszenz">en større markedsundersøgelse</a>, der har som mål at kortlægge, hvorvidt producenter målrettet forkorter livet på en bred vifte af elektroniske produkter.</p>
			<p>»Man kan sige, at flere vaskemaskiner, køleskabe og tørretumblere bliver defekte inden for fem år, end de gjorde for ti år siden,« udtaler en talsperson fra det tyske miljøministerium <a href="http://www.rp-online.de/leben/ratgeber/verbraucher/studie-deutsche-tauschen-elektrogeraete-schneller-aus-als-frueher-aid-1.4912074">ifølge mediet RP-Online.</a></p>
			<p>Undersøgelsen viser samtidig, at den gennemsnitlige længde på produkternes ‘første liv’ hos en forbruger er blevet forkortet med et år for hårde hvidevarer, og nu er nede omkring 13,0 år. Omkring to tredjedele af udskiftningerne er sket på grund af et defekt apparat.</p>
			<p>For elektroniske produkter som fladskærme ser det dog lige omvendt ud. Her er det snarere ønsket om forbedret funktionalitet, der driver forbrugere til at skifte den gamle model ud. I 2012 erstattede mere end 60 procent af de nye fladskærme et fungerende produkt.</p>
			<p>Levetiden for et fladskærmsfjernyns første liv hos en forbruger var i 2012 på bare 5,6 år. I kontrast hertil havde endnu ikke udskiftede billedrørsfjernsyn i 2012 stået i stuen i gennemsnitligt 12 år.</p>
		</section></div></body></html>
