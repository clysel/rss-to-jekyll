---
layout:     post
title: 	    "Karrieredilemma: Hvordan søger jeg en intern lederstilling?"
post_author:	    71978
post_date:	    Thu, 16 Apr 2015 06:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/karrieredilemma-hvordan-soeger-jeg-en-intern-lederstilling-2957
---
<html><body><div><section class="body">
			<p>Der er slået en nyoprettet lederstilling op på Peter Hansens arbejdsplads. I en årrække har han arbejdet som menig ingeniør i virksomheden, og det nye job frister, for han har længe drømt om at blive leder.</p>
			<p>Men hvordan skal han håndtere ønsket om den nye rolle i forhold til chefen, de nuværende kolleger og de medarbejdere i virksomheden, der også har kig på stillingen?</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre i karrieren? Se de aktuelle muligheder Jobfinder.</a></p>
			<p>Peter Hansen er et opdigtet navn, men bortset fra det er historien hentet fra den virkelige verden, fortæller karrierekonsulent Kenneth Carstensen fra Ingeniørforeningen. Han blev nemlig kontaktet af den pågældende ingeniør, da han var blevet inviteret til jobsamtale.</p>
			<p><figure class="plugin right"><img src="http://karriere.jobfinder.dk/sites/karriere/files/styles/w1120_media_right/public/kennethcarstensen.jpg?itok=ua_RUjF7" alt=""/><figcaption>Kenneth Carstensen er karriererådgiver i Ingeniørforeningen. </figcaption></figure></p>
			<h3>Identificer nøglepersonerne</h3>
			<p>Først og fremmest rådede Kenneth Carstensen til at foretage en såkaldt interessentanalyse for at finde ud af, hvem i virksomheden, der har indflydelse på, hvorvidt Peter Hansen får jobbet eller ej – og hvem, der bliver påvirket af hans nye roller.</p>
			<p>De to grupper består i en vis udstrækning af de samme mennesker. Først og fremmest er der de tre personer i ansættelsesudvalget: Hans nuværende – og kommende - chef, en anden fagspecialist og en erfaren mellemleder.</p>
			<p><strong>Chefen</strong><br/>
			Analysen viser, at det for ham kort og godt handler om at få en medarbejder, der kan løse den nye ledelsesopgave bedst muligt, så han selv får fred og ro. Med andre ord skal han straks gribe fat i ham for at finde ud af, hvad han helt nøjagtigt forventer af den nye leder – helst helt ned i detaljen. Det vil klæde ham bedst muligt på til at klare jobsamtalen – og til at klare det, hvis han er så heldig at få det.</p>
			
			<p><strong>Kollegaen</strong><br/>
			Allerede da jobbet bliver slået op, bekendtgør kollegaen højtlydt, at stillingen bør besættes med en ekstern kandidat. Da der er tale om en indflydelsesrig medarbejder, og da der kan være gode grunde til at hente nye chefer udefra, frygter Peter Hansen, at det kan blive en hård nød at knække</p>
			<p>Rådet lyder, at han skal udarbejde en liste med alle de fordele, der følger med, når man får en ny chef, som på forhånd kender virksomheden indgående.</p>
			<p>Herudover bliver han rådet til selv at bringe emnet op under jobsamtalen for derved at demonstrere, at han har overvejet for og imod og er nået frem til, at det først og fremmet er en fordel, at man kender arbejdspladsen til bunds og på kryds og tværs.</p>
			<p><strong>Den erfarne mellemleder</strong><br/>
			Oprettelsen af den nye lederstilling betyder nemlig en organisationsændring, som indskrænker den erfarne mellemleders ’territorium’. Han kan derfor frygte at miste status og indflydelse i forhold til den nyudnævnte leder – og føler sig muligvis også forbigået.</p>
			<p>Det bedste råd er at tage en snak med ham om de nye roller, de nu skal finde sig til rette i og afstemme forventninger til hinanden. Han kan også benytte lejligheden til at spørge den erfarne mellemleder til råds – udover at blive klogere er det også en måde at vise respekt for hans status og erfaring.</p>
			
			<h3>Husk de gamle kolleger</h3>
			<p>De kolleger, som Peter Hansen har været en form for faglig leder for indtil nu, har ikke nogen formel indflydelse på, hvad der kommer til at ske. Alligevel er det værd at tænke over, hvad en udnævnelse kommer til at betyder for forholdet til dem.</p>
			<p>De bliver sandsynligvis kede af at miste en faglig sparringspartner og god kollega – men han risikerer også selv at blive ked af det. Sandsynligheden for at kunne bevare det nuværende, gode forhold, når han tager en chefkasket på, er nærmest lig nul.</p>
			<p>Derfor bør han også gøre sig klart, om han er parat til vinke farvel til det gode kollegaskab og om han kan holde til, at der bliver stille, når han sætter sig ved bordet i kantinen.</p>
			<p>Således klædt på gik Peter Hansen til jobsamtale. Den gik godt – så godt, at han fik jobbet.</p>
			
		</section>
		  </div></body></html>
