---
layout:     post
title: 	    "EU: På vej i krig mod menneskesmuglere"
post_author:	    
post_date:	    Mon, 11 May 2015 06:50:57 +0200
post_site:	    politiken.dk 
post_link:	    http://politiken.dk/udland/ECE2663930/eu-paa-vej-i-krig-mod-menneskesmuglere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
EU er på vej i krig eller i al fald noget, der ligner.
</p><p>
Ifølge den britiske avis The Guardian er EU ved at færdiggøre planer om en 
fælles militæraktion mod menneskesmuglerne i Libyen.
</p><p>
Avisen skriver, at Storbritannien i denne uge vil stille forslag i FN’s 
Sikkerhedsråd om en resolution, der vil tillade militære angreb mod 
menneskesmugleres både i Libyens territoriale havområder.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2652567/3400-baadflygtninge-reddet-paa-en-enkelt-dag-i-middelhavet/">3.400 bådflygtninge reddet på 
en enkelt dag i Middelhavet</a></p><p>
Ifølge Guardian forventer EU’s udenrigspolitiske chef, Federica Mogherini, at 
hverken Kina eller Rusland – der begge traditionelt er meget tøvende med 
hensyn til militær indgriben i andre landes interne forhold – vil nedlægge 
veto mod resolutionen.
</p><h3>
Libyen modsætter sig
</h3><p>
Vedtages resolutionen i Sikkerhedsrådet, vil EU med denne som hjemmel indlede 
en militæraktion mod menneskesmuglerne. Den vil ifølge The Guardian være 
under italiensk kommando og havde deltagelse fra ti andre EU-lande.
</p><p>
Missionen kan potentielt udvikle sig til deciderede kampe, eftersom 
menneskesmuglerne samarbejder med de mange bevæbnede militser og 
terrorgrupper, der opererer i Libyen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/pundik/ECE2656473/herbert-pundik-kun-investeringer-kan-stoppe-flygtningestroem/">Herbert Pundik: Kun 
investeringer kan stoppe flygtningestrøm</a></p><p>
Libyens FN-ambassadør sagde i weekenden til Associated Press, at landet ikke 
er blevet konsulteret om planerne og modsætter sig en sådan resolution. 
</p><p>
Landet er mere eller mindre gået i opløsning i løbet af det seneste år, og det 
har i dag to konkurrerende regeringer og parlamenter, der kæmper om magten.
</p><p>
Den militære EU-mission skal drøftes på et udenrigsministermøde senere på ugen 
og derefter på EU-topmødet til juni.
</p><p>
EU-kommissionen forventes desuden på onsdag at fremlægge forslag til en nyt 
system til at fordele flygtninge og asylsøgere mellem medlemslandene. 
</p><p class=" bl-elem">
Ifølge kommissionens forslag skal fordelingen ske på baggrund af en række 
kriterier, herunder de enkelte landes befolkningstal, bruttonationalprodukt 
og arbejdsløshedsrate.
</p>	
</div>

</div></body></html>
