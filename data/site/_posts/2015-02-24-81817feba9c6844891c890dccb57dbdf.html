---
layout:     post
title: 	    "WHO: Smarte engangskanyler kan forhindre millioner af sygdomstilfælde"
post_author:	    Adam Fribo
post_date:	    Tue, 24 Feb 2015 10:07:17 +0000
post_site:	    ing.dk 
post_link:	    http://ing.dk/artikel/who-smarte-engangskanyler-kan-forhindre-millioner-af-sygdomstilfaelde-174339
---
<html><body><div><section class="body"><p>Millioner af mennesker bliver hvert år inficeret med sygdomme som HIV og leverbetændelse, fordi kanyler bliver genbrugt af læger og andet sundhedspersonale.</p>
			<p>Men ifølge WHO vil man kunne komme en stor del af problemet til livs ved at skifte over til såkaldt »intelligente« engangskanyler, der er designet til at gå i stykker efter en enkelt anvendelse.</p>
			<p>Derfor anbefaler organisationen nu hele verden til at iværksætte en transition over til de smarte engangskanylerne, der skal munde ud i, at der ikke bruges andet i 2020.</p>
			<p>»Anvendelse af sikkerheds-designede kanyler er helt essentielt for at beskytte mennesker verden over mod infektioner med HIV, hepatitis og andre sygdomme. Det burde have høj prioritet i alle lande,« udtaler  Gottfried Hirnschall, der leder WHO's HIV/Aids-afdeling, i en <a href="http://www.who.int/mediacentre/news/releases/2015/injection-safety/en/">pressemeddelelse</a>.</p>
			
			<p>De anbefalede engangskanyler findes i flere forskellige designs, hvori essensen altså er, at de skal være umulige at genbruge. Et eksempel er en kanyle med et svagt punkt i stemplet, der får den til at gå stykker, hvis brugeren forsøger at trække stemplet tilbage efter indsprøjtning.</p>
			<p>Ifølge et studie fra WHO udgivet i 2014 betød usikker brug af kanyler i 2010, at op mod 1,7 millioner mennesker blev inficeret med hepatitis B, 315.000 mennesker med hepatitis C og 33.800 mennesker blev utilsigtet inficeret med HIV.</p>
			<p>De smarte kanyler er ifølge WHO omkring dobbelt så dyre som almindelige engangssprøjter. Selma Khamassi, der leder WHOs afdeling for indsprøjtningssikkerhed, pointerer, at det er langt dyrere at behandle sygdommene end at købe nyt udstyr.</p>
			<p>»Sikkerhed ved indsprøjtninger er den mest omkostningseffektive måde at forhindre infektioner med disse sygdomme Hvis man sammenligner prisen på de dyreste sprøjter med prisen for behandling af en patient med HIV eller hepatitis B, så er resultatet meget klart,« siger han til <a href="http://www.bbc.com/news/health-31550817">BBC</a>.</p>
		</section></div></body></html>
