---
layout:     post
title: 	    "Vinekspert: Prins Henrik stopper på Cahors top"
post_author:	    
post_date:	    Tue, 21 Apr 2015 15:56:20 +0200
post_site:	    politiken.dk 
post_link:	    http://politiken.dk/mad/ECE2637100/vinekspert-prins-henrik-stopper-paa-cahors-top/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sagt om Prinsens vin</p>
<div class="fakta-body" data-buildingblock="embedded_factboxlink">
<p>»Denne uges Cahors Malbec er en </p><p>flot vin med en fylde, kompleksitet </p><p>og balance, der overgår prisen«. </p><p><b>Thomas Ilkjær, Poltiken 20. juli 2014 om 2010 Cahors Malbec Chateau de Cayx</b></p><p>»Jeg vil nødigt servere den i øjeblikket, hvis jeg fik gæster, og i hvert fald ikke </p><p>til mine venner«. </p><p><b>Jørgen Mønster Pedersen, Politiken</b></p><p class=" bl-elem"><b> 6. december 1997 om 1994 Chateau de Cayx</b></p>
</div>
</div><p>
80-årige prins Henrik har presset sin sidste franske malbec drue. Han 
bortforpagter nu salget og produktionen af sin vin til det franske firma 
Vinovalie. 
</p><p>
»Jeg er glad for denne løsning, som betyder, at produktionen af kvalitetsvin 
på slottet vil kunne fortsætte og sælges i hele verden«, siger han på 
kongehusets hjemmeside<i class=" bl-elem">.</i></p><p>
Det er ellers ikke lang tid siden, at den danske presse og vinbranche fik lov 
at stå at trippe i Kuppelsalen på Fredensborg Slot for at møde prinsgemalen 
i anledning af den danske oversættelse af bogen ’Chateau de Cayx. Regionen, 
slottet og vinen’ om prinsens vinslot i Cahors. En rigtig coffee table-bog 
med flotte billeder og tekst, som udkom sidste år på fransk. 
</p><p>
Trods det ceremonielle præg over bogpræsentationen blev jeg bekræftet i den 
opfattelse, som efterhånden florerer om prinsgemalen, at han er en 
livsnydende og i bund og grund afslappet mand, som holder sig godt trods 
konsekvent vellevned. 
</p><p>
På det tidspunkt lignede han ikke en mand, der havde lyst til at trappe ud af 
vinproduktionen, selv om det faktum, at han havde overladt arbejdet med 
bogen til sin private sekretær og direktør på Cayx, Olivier Lesénécal, kunne 
tyde på det. 
</p><p><b class="ext-link">Testvinder</b><a class="embeddedlink" href="http://politiken.dk/mad/vin/vinanmeldelser/ECE1715659/prins-henriks-vin-er-ugens-bedste/">Prins Henriks vin var ugens bedste i 
2012</a></p><h3>
Uretfærdig hård kritik 
</h3><p>
Chateau Cayx har været i kongefamiliens eje i 40 år, og gennem årene har det 
været en nationalsport at kritisere vinene fra Cayx. Ud fra erindringen var 
prinsens vin tidligere en lidt uvenlig, krasbørstig sag uden meget kød på 
benene. Sådan lidt tynd og streng. Og vel dyr. 
</p><p>
Men det gjaldt nu mange vine fra Cahors. I vore dage kan man finde mange gode 
vine fra området. Producenterne har lært at tøjle malbec-druen, som lokalt 
er blevet kaldt cot. Det kan ikke udelukkes, at Argentinas succes med malbec 
har haft afsmittende effekt med mere fokus på runde tanniner og bedre 
druemodenhed, så det ikke bare er ætsende, sort frugt. <span class="img-contimg-fl-right"><img class="image inlineLightBox" src="http://multimedia.pol.dk/archive/00929/Prins_Henriks_vom_929922w.jpg" alt="" border="0"/><span class="caption"><span class="f-img-caption">Landbrug: 
</span>Prins Henrik i sine franske vinmarker i 1997: Foto: Ole Frederiksen (arkiv)</span></span></p><p>
Også Chateau de Cayx har undergået en flot udvikling, selvom de knubbede ord 
for et par årtier siden ikke altid var retfærdige. I takt med bedre mark- og 
kælderarbejde samt mere alder på vinstokkene er der sket en markant 
kvalitetsforbedring over det sidste årti. 
</p><p>
I dag står Cayx som et af de bedste slotte lokalt, og udviklingen fortsætter. 
Med flere hektar har man fået mulighed for at lave tre andenvine, så kun det 
bedste kommer i hovedvinen. Ikke uvæsentlig betydning har det, at slottet 
for 6 år siden tog en dygtig ønolog, Alexandre Gélis, fra det anerkendte 
slot Lagrézette i Cahors. 
</p><p><b class="ext-link">Nyhed</b><a class="embeddedlink" href="http://politiken.dk/mad/ECE2636834/prins-henrik-har-presset-sin-sidste-drue-paa-cayx/">Prins Henrik har presset sin sidste drue på 
Cayx</a></p><h3>
Rigtig vin til rib eye 
</h3><p>
Cayx er stærkest på rødvinssiden. Det stod klart ved smagningen på Fredensborg 
Slot. Dog er <b>Cigaralle</b> (150 kroner) en sprød, delikat chardonnay, en 
fin hvidvin til sin pris. Den langt dyrere Altesse (325 kroner) på samme 
drue er lidt for rig og tung i det til min smag. Men det er heller ikke 
ligefrem chardonnay-land. 
</p><p>
Vinene med navnet <b>Chateau de Cayx </b>er rimeligvis husets <i>bread and 
butter</i>. Der er specialcuvéer og en andenvin, men slotsvinen er den 
vigtigste, og den som har skabt sit ry gennem årene. Den ligger på 175 
kroner og fås for tiden i tre forskellige årgange (2009, 2010 og 2011). 
</p><p>
Det er en mørk, rank og dramatisk vin. Den har ikke samme rige og fyldige tone 
som malbec fra Argentina. Chateau de Cayx indeholder omkring 15 procent 
merlot- og tannat-druer, mens stort set alle andre cuvéer er ren malbec. 
</p><h3>
En smule streng, men ikke hård 
</h3><p>
Cayx er en lidt streng, tanninrig sag, men ikke hård, som den faktisk var for 
10-15 år siden. Farven er kulsort og med alderen kommer der flere nuancer i 
næsen: krydderi, chokolade, læder og animalske toner. Det er en vin, der kan 
lagre ti år eller mere, men faktisk er selv den yngste, 2011, drikkelig nu. 
</p><p>
Igen et tegn på, at både Cayx og cahors-vine generelt har ændret sig 
betydeligt. Trods det mørke og dybe præg er der en kølighed og næsten 
luftighed over den. Det er den helt rigtige vin til rødt kød, f.eks. en 
ordentlig luns rib eye. 
</p><p>
Gennem de senere år er der kommet specialcuvéer til. Vine fra særlige 
parceller på markerne, som får en særlig behandling i kælderen, herunder 
mere udstrakt fadlagring med delvis nye fade. Da Dronningen fyldte 70 år i 
2010 blev der produceret en Cuvée Majesté – som Chateau de Cayx på speed. 
</p><p>
Dybere, tættere, mere koncentreret og faktisk også mere fyldig og rund trods 
kraften. En kraft, som også giver sig til kende med ikke mindre end 15,5 
procent alkohol uden at være alkoholisk i sit udtryk. Prisen er den dobbelte 
af den normale Cayx. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Regentparret_929921y.jpg" alt="" border="0"/><span class="caption"><span class="f-img-caption">Vinbonde. 
</span>Pressemøde i 1997 ved afslutningen af regentparrets sommerophold i Cahors. Prins Henrik overtog styringen af høstmaskinen som har erstattet drueplukkerne. Foto: Ole Frederiksen (arkiv)</span></span>
I anledning af Prins Henriks 80 års dag i 2014 blev der fremstillet en række 
magnumflasker, <b>Cuvée Octante</b>, med illustration af Dronningen på 
etiketten. Det er reelt den almindelige Cayx til dobbelt pris for dobbelt 
mængde. 
</p><p/><h3>
Andenvin er godt køb 
</h3><p>
Den suverænt mest fornemme vin fra slottet, Royale, stammer fra en speciel 
mark, der for at øge koncentrationen har en meget tæt beplantningsgrad. Den 
koster den nette sum af 1.500 kr. og sælges overvejende i Asien. Det er en 
bombe af mørk frugt, tunet op med 15,5 procent alkohol. Absolut flot og 
magtfuld, men man får mere for sine penge i Cuvée Majesté, og især i den 
almindelige Chateau de Cayx. 
</p><p class=" bl-elem">
Og så skal det nævnes, at der også laves en andenvin, bl.a. Les Marches de 
Cayx, som sælges i Dansk Supermarked. Den fås et par gange om året til 2 
flasker for 100 kr., og det er et superkøb – normalprisen er omkring 75 
kroner. 
</p>	
</div>

</div></body></html>
