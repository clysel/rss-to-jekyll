---
layout:     post
title: 	    "Politiken præsenterer fremtidens PIX: Film skal ses, mens vi går til grunde "
post_author:	    
post_date:	    Sat, 18 Apr 2015 13:23:24 +0200
post_site:	    politiken.dk 
post_link:	    http://politiken.dk/bagsiden/ECE2633231/politiken-praesenterer-fremtidens-pix-film-skal-ses-mens-vi-gaar-til-grunde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
’Salò eller de 120 dage i Sodoma’ 
</h3><p>
I en ultimativ hyldest til Pasolinis legendariske filmatisering af Marquis de 
Sades monumentale sadismeværk byder vi dig udenfor til en aften i 
ydmygelsens tegn. Spis menneskelort fra store fade, mens en gruppe 
frivillige fra plejehjemmet Søborg trækker dig rundt i hundesnor i 
plejehjemmets afsides gårdsplads. Der vil være mulighed for at få savet en 
finger af for de først tilmeldte. 
</p><p><b>’Titanic’</b></p><p>
PIX byder nu på en multidimensional version af James Camerons hovedværk 
’Titanic’, når vi for en aften indlogerer publikum på Oslofærgen, hvor de i 
små, lukkede skibskabiner skal gense filmen på små skærme, alt imens 
Oslofærgen rent faktisk synker. Mærk adrenalinsuset fra den romantiske 
katastrofeklassiker, når vi lader publikum søge desperat efter nøglerne til 
kabinerne, mens vandet fosser ind fra sprækken i døren og stiger dem over 
hovedet. Der uddeles sponsorerede redningsveste og fløjter til alle. Merrild 
uddeler varm kaffe og tæpper til de overlevende. 
</p><p><b class="ext-link">GUIDE </b><a class="embeddedlink" href="http://politiken.dk/ibyen/_film/ECE2618803/guide-fede-pix-oplevelser-uden-for-biografmoerket/">Fede PIX-oplevelser uden for biografmørket</a></p><p><b>’The Human Centipede’</b></p><p>
Gå ikke glip af fejringen af 6-året for kultgysergenrens mest ulækre 
mesterværk, hollandske Tom Six’ historie om en læges vilde eksperiment med 
at omdanne sine ofre til et tusindben. Vi mødes i obduktionsrummene under 
Riget kl. 02.30, hvor en gruppe frivillige medicinstuderende syr de 
tilmeldtes munde sammen med sidemandens anus, mens de ventende ser filmen 
projekteret op i dissektionslokalernes vægge. I ét langt tusindben af 
sammensyede festivaldeltagere bevæger vi os herfra på hænder og knæ i en 
lang række gennem Nørrebro og til baren Mikkeller, hvor den forreste 
festivaldeltager har gratis bar resten af aftenen. 
</p><p><b>’Rosetta’</b></p><p>
Gennemspil livet for den unge, hårdt kæmpende pige Rosetta i de belgiske 
Dardenne-brødres ultimative socialrealistiske film om fattigdommens 
opslidende kår og individets evne til solidaritet og næstekærlighed. I denne 
enestående begivenhed tager PIX alt jordisk gods fra dig, kapper din 
forbindelse til omverdenen og lader dig leve for tre kroner om dagen i en 
trailerpark uden vandadgang i to år. Herefter viser vi filmen i sin fulde 
længde. 
</p><p><b class="ext-link">KIM SKOTTE </b><a class="embeddedlink" href="http://politiken.dk/kultur/filmogtv/ECE2621410/kim-skotte-danmarks-internationale-filmfestival-satser-dansk/">Danmarks internationale filmfestival 
satser dansk</a></p><p><b>Fernando Hjukiamandja + Brugsen</b></p><p>
Kom til 50 timers maratonkoncert i SuperBrugsen i Køge med claves-spilleren 
Fernando Hjukiamandja, der stod bag spættelydene i den fraklippede skovscene 
i den aldrig udgivne peruanske kortdokumentar ’hastaraba huminada’, lavet af 
den blot 7-årige blinde filminstruktør Hernando Huldad. Medbring egne æbler. 
</p><p><b>Wien Statsopera + intet</b></p><p class=" bl-elem">
Bliv fløjet med helikopter direkte fra Grand Teatret og til Wien, hvor den 
wienerske statsopera opfører ’Lady Macbeth’ med sit 350 mennesker store 
orkester, alt imens du intet kan høre, fordi du er iført totalisolerende 
høreværn. ’Wien Statsopera + intet’ er direkte inspireret af følelsen hos en 
praktikant, da hun lige var kommet på en idé til et event, men så mistede 
den igen. Det er denne skrøbelige overgang mellem det fulde kreative 
potentiale og så det absolutte ingenting, som her udforskes. 
</p>	
</div>

</div></body></html>
