---
layout:     post
title: 	    "Seruminstituttet: En DNA-vaccine mod Ebola vil være den mest elegante løsning"
post_author:	    Mie Stage
post_date:	    Wed, 01 Apr 2015 09:42:57 +0000
post_site:	    ing.dk 
post_link:	    http://ing.dk/artikel/seruminstituttet-en-dna-vaccine-mod-ebola-vil-vaere-den-mest-elegante-loesning-175200
---
<html><body><div><section class="body">
			<p>DNA-vacciner og videreudviklinger fra dem er den mest elegante måde at løse udfordringerne ved  Ebola-vacciner på.</p>
			<p>Det mener professor Anders Fomsgaard, som er leder af Virus F&amp;U på Statens Serum Institut.</p>
			<p>Instituttet arbejder selv med DNA-vacciner og har udviklet en vaccine med krydsbeskyttelse mod sæsonbetingede varianter af H1N1, også kendt som svineinfluenza, som har vist sig effektiv på dyr. Det videre mål er at udvikle en bredt dækkende influenzavaccine til dyr og mennesker.</p>
			<p>»Det elegante er, at DNA-vacciner kan ’boostes’ i det uendelige uden at danne antistoffer mod DNA,« siger han til Ingeniøren.</p>
			<p>Anders Fomsgaard forklarer, at et af de typiske problemer ved de nuværende forsøg på at frembringe effektive Ebola-vacciner er, at vaccinerne fungerer som ’trojanske heste’. Det vil sige, at fredelig virus bruges til at aflevere nogle af de Ebola-virusgener, som den vaccinerede person herefter danner immunitet overfor.</p>
			
			<p><aside class="plugin right box">
			  DNA-vacciner:</aside></p>
			<p>DNA-vacciner er baseret på gener, der danner et overfladeprotein fra den mikroorganisme, som man ønsker beskyttelse imod, f.eks. en virus. Vaccinen fremstilles ved at indsætte genet for det ønskede virusprotein i et plasmid, som er et lille ringformet stykke DNA. Efter vaccinationen udtrykkes genet i celler i lymfesystemet, hvorved cellerne danner virusproteinet på deres overflader. Proteinet sætter nu immunforsvaret i alarmberedskab overfor den pågældende virus på samme måde, som en almindelig vaccine gør det. Immunsystemet genkender det producerede virusprotein som fremmed, hvorved et beskyttende immunrespons iværksættes.</p>
			<p>Immunforsvaret reagerer på to måder efter en DNA-vaccination. For det første dannes der antistoffer, som neutraliserer virusproteinet, og som senere vil gøre det samme, hvis personen skulle blive smittet med det pågældende virus. For det andet medfører DNA-vaccinationen, at der produceres T-celler, som dræber de inficerede celler. T-celler dannes sjældent ved brug af konventionelle vacciner, men de antages at være essentielle for at skabe en immunisering mod virus som HIV samt ved fremstilling af kræftvacciner.</p>
			<p><em>Kilde: Københavns Universitet</em><br/>
			<br/>
			Desværre betyder det også, at patienten danner immunitet over for selve vaccinen, og derfor besværliggør det kraftigt genvaccination. Og det kræver mange vacciner desværre. Dette problem overkommer DNA-vaccinerne (se boks til højre).</p>
			<p>Anders Fomsgaard fremhæver en nyligt publiceret artikel i <a href="http://jid.oxfordjournals.org/content/211/4/549.full?sid=35477492-0ff3-47eb-9b48-8a528fd3f8fd">Journal of Infectious Diseases</a> af Dr. Sarwar, hvis forskergruppe blandt andet har testet en Ebola-vaccine, udviklet af det amerikanske National Institute of Allergy and Infectious Diseases.</p>
			<p>Vaccinen viste positive resultater i og med, at den kunne gentages flere gange og booste forsvaret løbende. Og så er testene ikke udført ved hjælp af dyreforsøg. Derimod er der ifølge forskerne tale om det første kliniske forsøg på mennesker af denne type Ebola-vaccine.</p>
			<p>Han finder desuden den nyligt fremstillede vaccine fra University of Tokyo, som Ingeniøren beskrev <a href="http://ing.dk/artikel/ny-vaccine-mod-ebola-ser-lovende-ud-175125">den 27. marts</a>, interessant. Vaccinen er en mutantversion af Ebola-virusset, hvor blot en del af genomet mangler – det, der gør virus i stand til at sprede sig. Den er blevet testet med succes på aber, ifølge forskerne.</p>
			<p>»Tidligere har disse hele inaktiverede Ebola-vacciner ikke beskyttet i aber og er derfor blevet droppet. Men denne beskytter åbenbart i nye aber. Så perspektivet er, at det er lovende nok til flere forsøg – muligvis også på mennesker,« siger Anders Fomsgaard.</p>
			
			<p>Den ’japanske’ Ebola-vaccine blev af forskerne beskrevet som en modkandidat til andre typer Ebola-vacciner under kliniske forsøg. Blandt andet en, der benytter Chimpanse-Adenovirus og en anden, der benytter Visikulær stomatitis-virus, som begge udtrykker glykoproteiner.</p>
			<p>Ifølge Anders Fomsgaard er det dog netop denne type vacciner, som opfører sig som trojanske heste. Og hvad angår de hele inaktiverede virus-vacciner, som den nylige japanske, finder han heller ikke den helt optimal.</p>
			<p>»Flere af de nævnte Ebola-vaccinekandidater fremkalder beskyttende antistoffer, der kan beskytte mere eller mindre mod at blive inficeret. Men kun få kan også fremkalde celle-medieret immunitet, som er vigtig for at gøre folk raske hurtigt – altså beskytte mod sygdomme. Det kan DNA-vaccinerne,« siger han og nævner desuden et lovende amerikansk program.</p>
			<p>Det er det amerikanske forsvars vaccineudviklingsprogram, som er i gang med at udvikle en viruslignende partikel af Ebola, som er beriget på overfladen med Ebola-proteiner.</p>
			<p>»Det har vist meget lovende resultater i dyreforsøg, men der er plads til udvikling af flere forskellige Ebola-vacciner, for det kan give viden om, hvilke nye typer, vi skal udvikle mod hvilke sygdomme i fremtiden, og ikke bare mod Ebola,« siger Anders Fomsgaard.</p>
		</section>
		  </div></body></html>
