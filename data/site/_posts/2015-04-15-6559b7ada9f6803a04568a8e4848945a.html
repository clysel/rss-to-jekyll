---
layout:     post
title: 	    "»Det er skrækkampagne i sin reneste form«"
post_author:	    
post_date:	    Wed, 15 Apr 2015 22:06:42 +0200
post_site:	    politiken.dk 
post_link:	    http://politiken.dk/indland/politik/ECE2629658/det-er-skraekkampagne-i-sin-reneste-form/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konservatives politiske ordfører, Mai Mercado, havde i dag besøg af en flok 
amerikanske collegestuderende, som fik en rundvisning på Christiansborgs 
smukke gange. 
</p><div class="art-quote article-box">
<p class="quote"/>
<blockquote>
<p class="quote-txt">
Det signalerer, at hvis man lukker flere muslimer ind, fører det til 
udnyttelse af det danske folk.
</p>
<p class="sender">
21-årige Spencer 
</p>
</blockquote>
</div><p/><p>
Tilsyneladende undlod Mercado i den forbindelse at sætte sine gæster ind i 
Konservatives seneste fremstød: en omstridt plakatkampagne i bybilledet, 
hvor de fire ord STOP, NAZI, ISLAM og ISME fremgår linje for linje. I hvert 
fald gør flere af de studerende store øjne, da Politiken efter afskeden med 
Mai Mercado viser dem et foto af annoncen fra det traditionelt 
regeringsbærende danske parti. 
</p><p>
21-årige Spencer, der studerer statskundskab på Gettysburg College, kender 
udmærket annoncens begreber. Men han bryder sig ikke om dens udtryk. 
</p><p>
»Det er skrækkampagne i sin reneste form. Det spiller ligesom på en form for 
racisme. Det signalerer, at hvis man lukker flere muslimer ind, fører det 
til udnyttelse af det danske folk. Det er ikke sådan, at jeg aldrig har set 
den slags før. I USA har vi også yderliggående højrepartier, som dyrker 
islamofobien«, siger Spencer. 
</p><p>
Hans medstuderende, Emma, finder snarere plakaten banal: »Det siger sig selv, 
at jeg er enig i budskabet. Selvfølgelig ønsker jeg mig ikke naziislamisme. 
Hvem gør det? Men det virker meget frembrusende. I hvert fald mere 
frembrusende, end jeg har set hos de andre partier, som har plakater i 
byen«. 
</p><h3>
Stop, stop, stop 
</h3><p>
Selv om reaktionerne kommer fra en gruppe amerikanere, er de ganske sigende 
for de seneste dages debat om det konservative fremstød, som også rummer et 
’stop’ for andre fyord som ’regeltyranniet’, ’skattehetzen’ og ’tyvene’. 
</p><p>
Når det gælder naziislamismen har begrebets ophavsmand, folketingskandidat 
Naser Khader, forklaret, at den kontroversielle plakat skal ses som en 
omfavnelse af hovedparten af danske muslimer – samtidig med en advarsel imod 
islamistiske grupper. Khader er i øvrigt »ikke grafiker«, som han i P1 
Morgen har forklaret om den kontroversielle orddeling. 
</p><p><b class="ext-link">KRITIK</b><a class="embeddedlink" href="http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/">Historiker om K-kampagne: Idiotisk at 
kalde nazisme og islamisme det samme</a></p><p>
Efter i flere uger at have fremført kristendommens styrker – også frem for 
islam – har Konservative med »Stop naziislamisme« i sjælden grad sat en 
dagsorden. Hovedparten af reaktionerne er imidlertid negative, og 
utilfredsheden rækker langt ind i Konservatives egne rækker. Flere 
lokalpolitikere har offentligt luftet modstand. 
</p><div class="art-quote article-box">
<p class="quote"/>
<blockquote>
<p class="quote-txt">
Men nu har jeg jo så sagt, hvad jeg vil sige. Nemlig at det har jeg ikke lyst 
til at sige noget om
</p>
<p class="sender">
Charlotte Dyremose (K) 
</p>
</blockquote>
</div><p/><p>
Ifølge Politikens oplysninger er der også uenighed i den konservative 
folketingsgruppe. Talelysten er til gengæld ikke stor hos flere af de 
K-medlemmer, Politiken har spurgt. 
</p><p>
»Det har jeg slet ikke lyst til at udtale mig om«, siger 
arbejdsmarkedsordfører Charlotte Dyremose. 
</p><p><i class=" bl-elem">Hvorfor ikke?</i></p><p>
»Det ville jo være at udtale mig om det«. 
</p><p><i class=" bl-elem">Det ville være nemt at sige, at kampagnen er glimrende, hvis du ellers 
synes det? </i></p><p>
»Men nu har jeg jo så sagt, hvad jeg vil sige. Nemlig at det har jeg ikke lyst 
til at sige noget om«. 
</p><h3>
Pape: Martin Henriksen ærgrer sig 
</h3><p>
Mere villighed er der at hente i Dansk Folkeparti. Udlændingeordfører Martin 
Henriksen »synes, det virker en anelse overgearet«. 
</p><p>
»Det er helt legitimt, at man gør opmærksom på, at der er ekstreme muslimske 
grupper, som har fascistiske og nazistiske træk, for det er der, og det har 
vi i Dansk Folkeparti også sagt gentagne gange. Der er mange, som kører 
busannoncer for at virke hårde i filten. Jeg synes jo bare, det er lidt 
pudsigt, at alle de her hårde budskaber kommer op til en valgkamp«, siger 
Henriksen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2629108/df-om-konservativ-nazi-kampagne-den-virker-overgearet/">DF om konservativ nazi-kampagne: 
Den virker overgearet</a></p><p>
Til det svarer formand Søren Pape Poulsen: »Jeg tror, at Martin Henriksen er 
rigtig ærgerlig over, at det ikke var ham selv, der kom med denne her«. 
</p><p>
I rollen som den borgerlige anstændigheds parti har de konservative tidligere 
stået i et modsætningsforhold til Dansk Folkparti i forbindelse med 
sidstnævntes naziparalleller. DF-veteranen Søren Krarup fik på puklen, da 
han i 2007 sammenlignede det muslimske tørklæde med hagekorset og Koranen 
med Hitlers ’Mein Kampf’. Ved den lejlighed kaldte daværende politisk 
ordfører Pia Christmas-Møller Krarups meldinger »groteske« og 
»dæmoniserende«. 
</p><h3>
Erkendelse eller propaganda 
</h3><p>
Adspurgt til Konservatives aktuelle fremstød siger Søren Krarup: »Det er 
selvfølgelig altid lidt barsk at bruge ordet nazisme. På den anden side kan 
man lige så godt se i øjnene, hvad islam er. Det er en totalitær ideologi, 
der også optræder som sådan, når den har fået magt til det«. 
</p><p><i class=" bl-elem">Ser du det i samme boldgade, som det I selv sagde?</i></p><p>
»Det vil jeg da mene. Nu sagde vi det jo ikke som propaganda. Vi sagde det som 
erkendelse og som opklaring, og derfor var det ikke propaganda fra vores 
side«. 
</p><p>
Søren Pape Poulsen står fuldstændig bag kampagnen og dens skarpe udtryk. 
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/engelbreth/ECE2628931/soeren-pape-og-naser-khader-forsoeger-desperat-at-redde-deres-parti/">Søren Pape og Naser Khader forsøger 
desperat at redde deres parti</a></p><p>
»Når man laver en kampagne som denne, vil der altid være nogen, som synes, det 
kan virke lidt voldsomt. Og så handler det om at forklare, hvad vi mener. 
Jeg mener faktisk, at vi med kampagnen slår ring om danske muslimer«, siger 
han. 
</p><p><i class=" bl-elem">Hvorfor ikke bare skrive ’Stop islamisme’?</i></p><p class=" bl-elem">
»Det er vigtigt med et klart budskab, der gerne skulle få folk til at stoppe 
op spørge: Hvad er det egentlig, vi mener? Det er et skarpt ord at sige 
naziislamisme. Jeg tror, at de fleste vil spørge sig selv, hvad det er for 
noget. Vi viser, at nazisme og islamisme i sin totalitære form er i familie. 
Og det vil vi sætte en stopper for«. 
</p>	
</div>

</div></body></html>
