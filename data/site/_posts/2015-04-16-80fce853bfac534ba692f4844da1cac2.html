---
layout:     post
title: 	    "Frustrerende start er afløst af sejre på stribe"
post_author:	    
post_date:	    Thu, 16 Apr 2015 19:13:18 +0200
post_site:	    politiken.dk 
post_link:	    http://politiken.dk/sport/ECE2631260/frustrerende-start-er-afloest-af-sejre-paa-stribe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter to måneders forgæves jagt på at få genoplivet sidste sæsons succes har 
den franske spurtkanon Nacer Bouhanni (Cofidis) med tre gevinster inden for 
den seneste halve snes dage på befriende vis fået løst op for de 
frustrationer, der tydeligvis prægede ham.
</p><p><b class="ext-link">UPS:</b><a class="embeddedlink" href="http://politiken.dk/sport/cykling/ECE2620043/tidligere-holdkammerat-sender-spurtkanon-ned-paa-jorden-igen/">Tidligere holdkammerat sender spurtkanon ned 
på jorden igen</a></p><p>
I dag susede han således for andet år i træk først over stregen i Grand Prix 
Denain, og noteredes dermed for sin tredje sejr, siden han 7. april endelig 
fik hul på bylden på 1. etape i Circuit Cycliste Sarthe, hvor han også 
rundede det fire dage lange arrangement af med at vinde den sidste 
styrkeprøve i fredags.
</p><h3>
Holdkammerater belønnet for hårdt slid
</h3><p>
Bouhanni, der sidste år noteredes for 11 sejre og således delte femtepladsen 
på vinderstatistikken med spanieren Alejandro Valverde (Movistar), briten 
Mark Cavendish (Etixx-Quick Step) og danske Magnus Cort, som dengang 
repræsenterede Cult Energy, slog suverænt til i spurten foran belgieren 
Boris Vallée (Lotto Soudal) og franskmanden Rudy Barbier (Roubaix-Lille 
Metropole)
</p><p><b class="ext-link">OPTUR:</b><a class="embeddedlink" href="http://politiken.dk/sport/cykling/ECE2620529/podiehyldest-til-dansk-mester-i-italieners-suveraene-show/">Podiehyldest til dansk mester i italieners 
suveræne show</a></p><p>
Dermed belønnede den 24-årige franskmand også sine holdkammerater for at 
fremtvinge en afslutning, der passede optimalt til Bouhanni. 
</p><p>
Cofidis sørgede simpelthen for at neutralisere alle fremstød, og som den 
sidste var det Bouhannis tidligere FDJ-holdkammeret Alexandre Geniez, der 
kom til at lide under det, idet han blev hentet fire km fra mål.
</p><h3>
Det store mål er Tour de France
</h3><p>
Med de tre triumfer inden for ganske kort tid tyder meget på, at Cofidis 
omsider er ved at have fået indarbejdet Bouhanni i deres system.
</p><p><b class="ext-link">HMMMM:</b><a class="embeddedlink" href="http://politiken.dk/sport/cykling/ECE2623677/bitter-skaebne-rammer-atter-tinkoff-saxo/">Bitter skæbne rammer atter Tinkoff-Saxo</a></p><p>
Han er udset til at være den cetrale figur i truppen, og han er da også indtil 
videre den eneswte på holdet, der har vundet.
</p><p>
Først og fremmest er det imidlertid vigtigt, at alt omkring ham fungerer i 
Tour de France, som han jo gik glip af sidste år, da bossen på FDJ Marc 
Madiot uden den store succes fortrak sin anden supersprinter Arnaud Démare.
</p><h3>
Dansk hold ikke med fremme i finalen
</h3><p>
Også danske Cult Energy deltog i dagens 198 km lange, nordfranske kappestrid, 
men kom ikke til at spille nogen rolle i finalen.
</p><p><b class="ext-link">VENDING:</b><a class="embeddedlink" href="http://politiken.dk/sport/cykling/ECE2618918/eksplosiv-vindertype-skifter-omsider-indaedt-vrede-ud-med-stormende-jubel/">Eksplosiv vindertype skifter omsider 
indædt vrede ud med stormende jubel</a></p><p class=" bl-elem">
Veteranen Michael Reihs blev som nr. 24 den bedst placerede i en gruppe, der 
fra 11.-pladsen og nedefter noteredes for et minus på 13 sekunder, og her 
befandt sig ligeledes holdkammeraterne Christian Mager, Karel Hnik, Romain 
Lemarchand og Alex Kirsch.
</p>	
</div>

</div></body></html>
