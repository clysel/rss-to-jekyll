---
layout:     post
title: 	    "Eks-chef: Der har været et rod, så man tror, det er løgn"
post_author:	    
post_date:	    Thu, 12 Mar 2015 16:58:31 +0100
post_site:	    politiken.dk 
post_link:	    http://politiken.dk/indland/ECE2585082/eks-chef-der-har-vaeret-et-rod-saa-man-tror-det-er-loegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sundhedsminister Nick Hækkerup mistede i dag tålmodigheden med 
Sundhedsstyrelsen. Derfor fik styrelsens direktør, Else Smith, en 
fyreseddel. 
</p><p>
En sag om en psykiater, som fortsatte sit virke trods en hjerneskade og flere 
fejlbehandlinger, var tilsyneladende den berømte dråbe, der fik bægeret til 
at flyde over. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/sundhedogmotion/ECE2584929/sundhedsstyrelsens-topchef-er-fyret/">Sundhedsstyrelsens topchef er fyret</a></p><p>
Anne Mette Dons, tidligere tilsynschef i Sundhedsstyrelsen, blev selv fyret i 
september på grund af psykiatersagerne. Hun mener, at »det er rigtig trist 
for tilsynet i Danmark, det der sker i øjeblikket«. 
</p><p>
»I virkeligheden er det en lang proces, der skulle være gjort helt anderledes, 
allerede da embedslægerne blev lagt ind under Sundhedsstyrelsen i 2007. 
Direktionen skulle have taget helt anderledes fat og integrere et ordentligt 
tilsyn i Danmark. Der har været seks enheder, der har haft hver sin leder, 
og det har ikke fungeret ordentligt«. 
</p><p><i class=" bl-elem">Er det retfærdigt, at Else Smith nu er blevet fyret?</i></p><p>
»Der er sjældent nogle ting, der er retfærdige eller uretfærdige. Det skal jeg 
ikke blande mig i«. 
</p><h3>
Se til Sverige og Norge 
</h3><p><i class=" bl-elem">Sundhedsminister Nick Hækkerup (S) vil nu modernisere Sundhedsstyrelsen. 
Hvad er din kommentar til det? </i></p><p>
»Det er rigtig godt, at de nu ser på det. Og man skal se til Sverige og Norge. 
Når jeg nu har fået det hele lidt på afstand, så kan jeg se, at direktionen 
i Sundhedsstyrelsen ikke har givet tilsyn den opmærksomhed, som tilsyn 
skulle have haft. I Norge og Sverige er tilsyn taget væk fra deres 
sundhedsstyrelser og lagt i en myndighed for sig selv. Det burde vi 
overveje«. 
</p><p><i class=" bl-elem">Hvordan vil du beskrive tilsyn i dag i Danmark? </i></p><p>
»Der er mange rigtig dygtige medarbejdere på det her område. Men der er 
desværre også lig i lasten, der skal gøres op med. Al den snak om, at nogle 
forsøger at skjule noget, kan jeg godt se er en god historie«, siger Anne 
Mette Dons med henvisning til en kritisk historie i TV-Avisen i aftes. 
</p><p>
Her var vinklen, at Sundhedsstyrelsen bevidst tilbageholdt informationer for 
Folketinget. Men den tidligere tilsynschef tror ikke på historien. 
</p><p>
»I de pågældende sager har det været et rod, så man tror, det er løgn. Der er 
så mange dokumenter, der har ligget i uorden, ikke i rækkefølge, så man ikke 
har kunnet kan tage ordentligt fat i de her sager. Så det er en frygtelig 
sag, at skulle skrive en redegørelser over«. 
</p><p class=" bl-elem">
»Det er udtryk for et gedigent rod i sagerne. Jeg tror ikke, at nogen har 
prøvet at skjule noget med vilje. Det er jo mine gamle medarbejdere, der har 
lavet redegørelsen, og de er utroligt retfærdighedssøgende. Der er ikke 
noget med at snyde på vægtskålen. Så jeg synes, der skal ske et eller andet 
på det her område, så folk igen kan få tilliden tilbage til tilsynet i 
Danmark«. 
</p>	
</div>
</div></body></html>
