---
layout:     post
title: 	    "Jens Madsen træder af som PET-chef"
post_author:	    
post_date:	    Wed, 06 May 2015 15:43:44 +0200
post_site:	    politiken.dk 
post_link:	    http://politiken.dk/indland/politik/ECE2657844/jens-madsen-traeder-af-som-pet-chef/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra første juni er Jens Madsen ikke længere chef for Politiets 
Efterretningstjeneste (PET). 
</p><p>
Det oplyser Justitsministeriet i en <a href="http://justitsministeriet.dk/nyt-og-presse/pressemeddelelser/2015/jens-madsen-fratr%C3%A6der-stillingen-som-pet-chef" target="_blank">pressemeddelelse</a>. </p><p>
»Det har været en spændende udfordring at lede PET de sidste halvandet år. Det 
er ikke nogen hemmelighed, at det er en meget krævende stilling og har været 
en meget krævende periode. Efter grundige overvejelser har jeg aftalt med 
departementschefen i Justitsministeriet og rigspolitichefen, at jeg nu vil 
kaste mig over nye opgaver med at udvikle dansk politi«, udtaler han i 
meddelelsen. 
</p><p>
I stedet skal han være en del af politiområdet i Rigspolitiet. 
</p><p>
»Jens Madsen har varetaget en svær opgave i en svær tid. Det skal han have 
stor tak for, og jeg er overbevist om, at de nye opgaver bliver et godt 
match for ham og for politiet«, siger departementschef Barbara Bertelsen. 
</p><p>
Samtidig har justitsminister Mette Frederiksen indkaldt til et pressemøde 
senere i dag. Her vil hun offentliggøre myndighedernes evaluering af 
indsatsen i forbindelse med terrorangrebet i København i februar. 
</p><p>
Her mistede to personer livet, da Omar Abdel Hamid el-Hussein først åbnede ild 
mod Krudttønden på Østerbro og senere mod den jødiske synagoge i Krystalgade.
</p><p class=" bl-elem"><b>OPDATERES</b></p>	
</div>

</div></body></html>
