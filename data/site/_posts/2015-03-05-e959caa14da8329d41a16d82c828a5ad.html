---
layout:     post
title: 	    "Norwegian svarer igen på sympatistrejke: Er en million om året »horrible vilkår«?"
post_author:	    
post_date:	    Thu, 05 Mar 2015 13:05:25 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2574736/norwegian-svarer-igen-paa-sympatistrejke-er-en-million-om-aaret-horrible-vilkaar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om konflikten:</h4>
<div class="fakta-body" data-buildingblock="embedded_factboxlink">
<p>
650 piloter i Norwegian - heraf 100 danske - har nedlagt arbejdet, fordi de 
frygter, at det skandinaviske datterselskab, som de er ansat i, Norwegian 
Air Norway (NAN), bliver nedlagt, og at de i stedet bliver tilbudt dårligere 
kontrakter i et nyt selskab. 
</p><p>
Torsdag har Norwegian aflyst 22 flyvninger til og fra Københavns Lufthavn. 
Flyselskabet har desuden aflyst alle indenrigsflyvninger i Norge og flyver 
kun enkelte ruter mellem skandinaviske hovedstæder og få ruter i Danmark. 
</p><p class=" bl-elem"><i class=" bl-elem">Kilde: Ritzau</i></p>
</div>
</div><p>
Serviceforbundet i Københavns lufthavn varslede tidligere i dag til Ritzau, at 
forbundets medlemmer vil gå i sympatistrejke i forbindelse med strejken 
blandt Norwegians piloter. 
</p><p>
Serviceforbundet har i alt 20.000 medlemmer inden for en række områder. Til 
forbundet hører blandt andet Vagt- og Sikkerhedsfunktionærernes 
Landssammenslutning, herunder security-personale i lufthavnene, og 
Flyvebranchens Personale Union. 
</p><p>
»Jeg vil antage, at 3000 af vores medlemmer kan blive involveret i en eventuel 
sympatistrejke - heraf 2000 medlemmer med funktioner i luften«, oplyste 
formanden for Serviceforbundet, John Dybart, til Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2574466/fagforening-truer-med-at-sende-3000-medlemmer-i-sympatistrejke/">Fagforening truer med at sende 
3.000 medlemmer i sympatistrejke</a></p><p>
Det er blandt andet de lønninger, som Norwegians piloter bliver tilbudt, som 
forbundsformanden er utilfreds med. 
</p><p>
Det har fået Norwegian til at reagere. De kalder den varslede sympatistrejke 
for 'beklagelig' og forstår ikke, at Serviceforbundet involverer sig i 
Norwegian-piloternes strejke. 
</p><p>
»Vi i Norwegian registrerer, at Serviceforbundet mener, at en gennemsnitsløn 
for kaptajner på over en million kroner er 'horrible vilkår'. Hvor mange af 
forbundets medlemmer, der har samme lønvilkår, må være et spørgsmål at 
besvare«, siger Daniel Kirchoff, kommunikationsrådgiver i Norwegian. 
</p><p><b>Sympatistrejke om to uger</b></p><p>
Serviceforbundet afsendte første strejkevarsel i dag, og hvis ikke Norwegians 
piloter vender tilbage til arbejdet inden i næste uge, vil forbundet afsende 
andet strejkevarsel. Dermed kan en sympatistrejke bryde ud om to uger. 
</p><p>
Gør den det, vil Flyvebranchens Personale Union, FPU, der er et af 
medlemsforbundene i Serviceforbundet, pålægge sine 1.500 medlemmer at sige 
nej til et vikarjob hos Norwegian, fortæller unionens næstformand Thilde 
Waast. 
</p><p>
»Det er et signal om, at Norwegian selv må klare udfordringerne med deres 
piloter. De skal ikke inddrage andre organiserede medarbejdere i deres 
konflikt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2574150/pilotstrejke-aflyser-22-norwegian-fly-i-danmark-i-dag/">Pilotstrejke aflyser 22 
Norwegian-fly i Danmark i dag</a></p><p>
FPUs medlemmer er primært piloter – blandt andet hos selskaber som Jettime, 
Thomas Cook Airlines og Air Greenland. 
</p><p>
LO, der er hovedorganisationen for både FBU og Serviceforbundet, har indkaldt 
sine medlemmer til et koordinerende møde i starten af næste uge, hvor en 
eventuel sympatikonflikt mod Norwegian skal diskuteres, fortæller advokat i 
LO Peter Nisbeth til Ritzau: 
</p><p class=" bl-elem">
»Den norske fagforening Parat har spurgt, om man vil etablere en 
sympatikonflikt. Det har Serviceforbundet nu sagt ja til. De andre 
LO-forbund har ikke besluttet sig endnu«. 
</p>	
</div>
</div></body></html>
