---
layout:     post
title: 	    "Mange oppositionsfolk er fængslet i Maldiverne"
post_author:	    
post_date:	    Sat, 02 May 2015 19:52:22 +0200
post_site:	    politiken.dk 
post_link:	    http://politiken.dk/udland/ECE2652254/mange-oppositionsfolk-er-faengslet-i-maldiverne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet i østaten Maldiverne har anholdt næsten 200 oppositionsfolk 
under en demonstration til støtte for den fængslede tidligere præsident 
Mohamed Nasheed.
</p><p>
Politiet brugte tåregas, da det fredag aften rykkede frem mod demonstranterne 
på hovedøen Male, oplyser øjenvidner.
</p><p>
Demonstrationen var den hidtil mest talstærke protest mod fængslingen af 
Nasheed, der blev berømt under FN-klimatopmødet i København i 2009, hvor han 
skosede de store magter for at være for passive over for den globale 
opvarmning.
</p><p>
Ifølge Nasheeds Demokratiske Parti er en af partiets næstkommanderende blandt 
de anholdte.
</p><h3>
Kritik fra Kerry
</h3><p>
Maldiverne er et overvejende muslimsk land og ligger syd for Indien og Sri 
Lanka.
</p><p>
I dag har der været relativt roligt i Males gader, og politiet oplyser, at 193 
er anholdt. Myndighederne fastholder, at de var berettiget til at opløse 
demonstrationen med magt, men det er den amerikanske udenrigsminister, John 
Kerry, helt uenig i.
</p><p>
»Vi ser selv nu beklageligvis, at der er bekymrende tegn på, at demokratiet er 
truet i Maldiverne, hvor den tidligere præsident Nasheed er fængslet uden 
retfærdig rettergang«, siger Kerry under et besøg i Sri Lanka.
</p><p>
»Dette er en uretfærdighed, som snarest må adresseres«, mener han.
</p><h3>
Kontroversielt valg
</h3><p>
Nasheeds parti kalder politiets fremfærd for »brutal« og 
meddeler, at »alle oppositionens nøglefolk nu er anholdt«.
</p><p>
I en erklæring fra regeringen hedder det, at demonstrationen blev opløst, 
fordi deltagerne havde planer om at vælte præsident Abudulla Yameen og hans 
styre.
</p><p class=" bl-elem">
Yameen kom til magten i 2013 efter en kontroversiel anden valgrunde mod 
Nasheed. Året forinden var Nasheed blevet afsat ved et kup, som politiet og 
hæren stod bag.
</p>	
</div>

</div></body></html>
