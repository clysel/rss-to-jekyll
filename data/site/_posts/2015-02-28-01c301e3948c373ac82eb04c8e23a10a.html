---
layout:     post
title: 	    "Kunsten at passe på borgerne"
post_author:	    
post_date:	    Sat, 28 Feb 2015 09:15:41 +0100
post_site:	    politiken.dk 
post_link:	    http://politiken.dk/magasinet/sketiugen/ECE2567757/kunsten-at-passe-paa-borgerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Livet nivellerer alle mennesker, døden fremhæver dem, der betyder noget</i></p><p/><p><b class=" bl-elem">George Bernard Shaw (1856-1950), irsk forfatter og nobelpristager</b></p><p><i class=" bl-elem">De levende skylder man hensyn, de døde kun sandheden</i></p><p/><p><b>Francois-Marie Arouet ’Voltaire’ (1694-1778), fransk forfatter, filosof og 
samfundskritiker</b><br/><br/>
I kølvandet på begravelsen af ofrene for den religiøse vanvidsnedskydning i 
København er det vel på sin plads at spørge, hvem der skal passe på hvem, 
hvor, hvornår og hvorfor. 
</p><div class="art-fakta article-box">
<header><h4 class="">
Sket i ugen</h4>
</header><div class="fakta-body" data-buildingblock="embedded_factboxlink">
<p><b>Er en institution på Politiken</b> og har i fire årtier haft sin faste 
plads i søndagstillægget PS, hvor skiftende skribenter har satiriseret over 
den forgangne uges begivenheder. 
</p><p class=" bl-elem"><b>Klummen blev opfundet</b> af journalisten J.B. Holmgaard, som i 1982 fik 
dansk journalistiks fornemste pris, Cavling-prisen, for indsatsen. 
</p>
</div>
</div><p/><p/><p>
For det er jo ikke til at vide, hvilken manipuleret galning der lige nu sidder 
ved et fedtet køkkenbord bag nedrullede gardiner et eller andet sted i 
København eller i det udsultede Udkantsdanmark og pudser sin maskinpistol og 
lægger morderiske planer for fremtiden. Alt medens han beder til Odin, 
Muhammed, Buddha, Vorherre eller en anden aldeles intetanende og mistolket 
gudeskikkelse. 
</p><p>
Men som udgangspunkt har samfundet besluttet, at PET og FE – samt naturligvis 
flåden, hæren, luftvåbenet, hjemmeværnet og lottekorpset som de stærke, 
grundliggende elementer – skal passe på kongehuset og dets førende medlemmer 
for at sikre den kronede stabilitet i riget. Og på statsministeren, den 
råbende Aarhus-digter Yahya Hassan og andre notabiliteter, eksempelvis Dansk 
Folkepartis Pia Kjærsgaard, der i en fjern fortid kunne have haft status som 
Fru Holger Danske. 
</p><p>
Det kan være, kære fru Thormodsen, at listen over mandsopdækkede og beskyttede 
danskere bliver meget længere, nu da alle partiledere kappes om tildele PET 
og politiet og alle andre renhjertede, våbenføre institutioner millioner og 
milliarder for at dæmme op for yderligere terrorhandlinger i vort lille 
land, der engang kunne kalde sig ’verdens lykkeligste’. 
</p><h3>
Bodyguard til arbejdsløs mor 
</h3><p>
Eksempelvis mener Danske Spil – det firma, der holder modet oppe hos 
skatteyderne og vælgerne med solbeskinnede drømme om pludselig 
lottovelstand, palmer og kulørte drinks – at PET skal passe godt på den 
47-årige arbejdsløse mor til fem, der forleden dag vandt ufattelige og 
næsten skattefrie 315 millioner kroner. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00917/2015-03-01_sket_i_u_917151" data-id="917151" data-imgtype="jpg" data-caption="Tegning: Roald Als"/><p>
Selv om hun gemte sit ansigt bag kæmpechecken, så ved alle i Helsingør og 
omegn, hvem der nu har råd til at købe hele byen, og det kan nok give en og 
anden den tanke, at multimillionøsen skal hjælpes af med nogle af skejserne 
– frivilligt eller ufrivilligt. 
</p><p>
»Lige nu er min overordnede bekymring, om vinderen bliver skræmt af snakken 
om, at hun skal frygte for sin sikkerhed«, sagde kommunikationschefen i 
statens bizarre spillebule, Thomas Rørsig, til Berlingske, mens han lod 
champagnepropperne springe – og efter at have fortalt, at nu skulle PET på 
banen og overvåge millionøsens gøren og laden ved vaskemaskine og 
strygebræt. 
</p><p>
Er der ellers nogen, der har særlige krav på bredskuldret 
bodyguardbeskyttelse, sådan ’fremadrettet’, som vor Helle Thorning-Schmidt 
ville sige det på politikerdansk til den nærmeste mikrofon? 
</p><h3>
Vort lille fadbamseland 
</h3><p>
Det skulle da lige være vor egen seniorkorrespondent og araberekspert, Anders 
Jerichow. 
</p><p>
Den anden dag, og i herværende glimrende publikation, uddelte Jerichow, helt 
uden tanke på egen risiko, en sand kaskade af lussinger til det danske 
dværgsamfund, der tillader sig at operere med begrebet udkant – som om vi 
har frygtindgydende bjergkæder og vidtstrakte sletter, hvor knogler af 
forsvundne kommunale naturvejledere og vildfarne malkekøer bleges af den 
ubarmhjertige sol. 
</p><p>
Som om vi er andet end et lillebitte, snoldet fadbamseland, der blot kan rumme 
en enkelt ulv, men som alligevel puster os op med en udkantsminister i den 
brave socialdemokrat og fynbo Carsten Hansen, der har en fortid som 
varmemester. Men som nu er ansvarlig for grøfter, hegn og udhuse samt 
triste, nedrivningsmodne ejendomme på Lolland, Langeland og i Himmerland. Og 
andre steder, hvor der er langt mellem cafeer, speltboller og gulerodskager. 
</p><div class="art-fakta article-box">
<header><h4 class="">
Sagt i ugen</h4>
</header><div class="fakta-body" data-buildingblock="embedded_factboxlink">
<p>
Universitetsstuderende og gymnasieelever ’anklages’ for ikke at kunne skrive i 
længere tid og mere end to linjer. <b>Mathilde Alfang </b>fra 2. g på 
Risskov Gymnasium, Aarhus: 
</p><p><i>»Det første, jeg gør om morgenen, er at skrive til min veninde på Facebook. 
Vi har kendt hinanden i to år, og den anden dag så jeg, at jeg på to år har 
skrevet og modtaget 130.000 chatbeskeder«. </i>(Jyllands-Posten) 
</p><p>
42-årige <b>Charlotte Wiinberg </b>og 1.300 personer fra den københavnske 
vestegn var i Det Kongelige Teater for første gang i deres liv. Det handlede 
om ballet: 
</p><p><i>»Jeg synes, det var et meget flot show, og til tider var det næsten, som om 
man selv var med oppe på scenen. Men jeg blev alligevel ikke fanget så 
meget, at jeg tror, jeg vil gå ind og se for eksempel ’Svanesøen’ en hel 
aften«. </i>(Berlingske) 
</p><p>
Seniorkorrespondent <b>Anders Jerichow </b>giver et los til den danske 
udkantspsykose: 
</p><p><i>»Stop ringeagten af folk, der bor under åben himmel. Stop snobberiet for 
storbyer. Stop klynkeriet for en smule transport. Stop planløsninger og 
fedteriet for storcentre, der udhuler små byer for lokale forretninger. Stop 
lukningen af små skoler, eller genindfør lokale grundskoler til 6. klasse 
for de små«. </i>(Politiken) 
</p><p>
Hvidovre Hospitals vicedirektør <b>Torben Mogensen </b>’mistænkes’ for at 
have givet den saudiske ambassadørs mor særbehandling på hospitalet, efter 
at han, Mogensen, havde været til middag hos ambassadøren: 
</p><p><i>»Jeg mener, at det vil være underligt, hvis det at spise en middag på tre 
timer uden alkohol skulle betyde noget. Jeg synes også, at det vil være 
underligt at sige nej ud fra en eller anden opfattelse af, at jeg kunne være 
udsat for korruption. Jeg fik hverken penge eller en gave«. </i>(Ekstra 
Bladet) 
</p><p>
Journalist <b>Jeppe Krogsgaard </b>har læst professor Christian Bjørnskovs bog 
’Lykke’, der er et led i serien Tænkepause fra Aarhus Universitet: 
</p><p><i>»En schweizisk forskergruppe har regnet på, hvor meget landets borgere 
skulle kompenseres foratundgå tab af lykke, hvis de mistede deres arbejde. 
Dagpengene skulle være, hold nu fast, fire gange højere end 
arbejdsindkomsten for at gøre tabet af arbejde op«. </i>(Berlingske) </p><p>
Debattør <b>Claes Kastholm </b>undrer sig over, at en kvinde i Helsingør 
kun skal betale 15 procent i skat af en lottogevinst på 315 millioner 
kroner, mens der skal betales 56 procent af en pæn arbejdsindtægt: 
</p><p class=" bl-elem"><i>»Heraf ses, at den danske stat regner det for særligt samfundsgavnligt at 
tjene penge på at spille lotto, hvorimod arbejdsindtægter straffes, som var 
det kriminel, samfundsnedbrydende virksomhed«. </i>(Berlingske) 
</p>
</div>
</div><p/><p/><p>
Kammerat Jerichow – hvorfor han i øvrigt skal kaldes senior som bare 58-årig, 
forstår jeg ikke, men det er en anden historie – gav i sin dampende opsats 
udtryk for, at når gigantvirksomheden og verdensforetagendet Apple af alle 
steder kan slå sig ned på en øde mark ved landsbyen Foulum i Tjele Sogn nær 
Viborg, så burde det samme være muligt for de virksomheder og statslige 
institutioner, som klumper sig sammen på rasende dyre adresser i 
hovedstaden, der om noget ligger i udkanten af landet, ja nærmest helt ovre 
i Sverige. 
</p><p>
Men når Rigsarkivet, Statens Museum for Kunst og Danmarks Pædagogiske 
Universitet ikke for længst er flyttet til Tjele Sogn eller til grunden bag 
Stæhrs Bageri i Tullebølle – ja, eller til Ørre-Sinding Sogn, skråt over for 
Ørre Kirke og tæt på forsamlingshuset – så skyldes det udelukkende, at 
snedige og lumske embedsmænd fra Djøf-Banden har talt, talt og talt deres 
svage ministre fra det med alle mulige syge logistiske forklaringer. 
</p><h3>
Den slimede grosserer 
</h3><p>
Men nu skal det være slut, gjaldede Jerichow med fuld tryksværte – <i class=" bl-elem">når 
Apple kan, kan alle!</i></p><p>
Og så er det, jeg siger: Pas på, seniorskriver, kig dig over skulderen, hold 
øje med mørklagte biler med motoren i tomgang, lyt efter knirkende fodtrin, 
tag ikke det næste maltbolsje, ring i stedet til PET. For du har vækket en 
farlig, slumrende kolos – det danske embedsmandsvælde. 
</p><p>
Jo, det har været en dramatisk uge i en verden fyldt med alskens problemer og 
brud på halvhjertede våbenhvileaftaler. 
</p><p>
Og hvor vi har oplevet, at partiet Venstre nu vil sætte de hellige danske 
kystlinjer fri til foretagsomme folk, der vil skabe fremgang, vækst og 
omsætning – folk som den slimede grosserer Madsen fra ’Badehotellet’, der 
vil plastre hele den jyske vestkyst til med sommerhuse – men hvor 
regeringens miljøminister, Kirsten Brosbøl fra den socialdemokratiske 
bevægelse, hugger bremsen i. 
</p><p>
I radioens P1 Debat lod den skrappe miljømoster nemlig forstå, at 
Venstreløverne og den overskægpyntede bulldog, grosserer Madsen – nej, hun 
nævnte ikke direkte grosserer Madsens navn, men det lå lissom i luften – 
ikke skal regne med noget neonbefængt, tyskervenligt højhusbyggeri i 
vandkanten. Men at hun dog vil gå så langt som at se velvilligt på 
dispensationer til de eksisterende husejere, som måtte ønske et gyngestativ 
bag hybenbusken i haven. Eller sågar en trampolin. 
</p><p>
Det gælder altså bare om at skrive en ansøgning til Miljøministeriet. Nåh ja, 
bare og bare – for det at skrive bliver stadig mere og mere vanskeligt for 
os danskere. 
</p><p>
Jyllands-Posten kunne tidligere på ugen fortælle, at det at skrive en sætning, 
der er mere end et par linjer lang – altså længere end den klassiske 
sms-besked »nå hva zå?« og en facebookchat om kærestens nye overfede frisure 
– volder fremtidens demokratiske, skattebetalende samfundsbærere store 
vanskeligheder. 
</p><p>
Derfor sender universiteterne nye studerende på skrivekursus, så de kan – som 
professor Ellen Krogh fra Syddansk Universitet udtrykker det i J-Posten – 
lære at formulere en tekst, modtageren har bare en chance for at forstå. 
</p><h3>
Mathilde, den fødte telegrafist 
</h3><p>
Gad vide, om det også vil overgå Risskov-gymnasieeleven Mathilde Alfang? Hun 
foretrækker nemlig den korte stil og har sendt og modtaget 130.000 
chatbeskeder de seneste to år – hvilket svarer til 178 om dagen. Året rundt. 
178 beskeder. 
</p><p>
Professoren slår i øvrigt fast, at det ikke kun handler om at sætte kommaer. 
Og her bryder jeg ind med et: stop-stop. 
</p><p>
For lad mig lige høre, fru Thormodsen, om De kan fornemme det samme som jeg: 
at der er en lille nedsættende tone i professorens kommaudtalelser – sådan 
noget i retning af, at kommaer ikke betyder noget. At kommaer er 
ligegyldige? 
</p><p>
Se, her på avisen har vi et andet syn på kommaer. Vi føler – og derfor brugte 
vi den anden dag hele to sider på at beskrive den nationale kommakrise – at 
kommaet på en måde er rygraden i vort samfund. Sådan nærmest på linje med 
smalle, uforståelige noir-film om lidende menstruerende kvinder, ammende 
cafégæster, håndæltede økologiske croissanter og antallet af danske 
restauranter med michelinstjerner. Ja, skam også dem i Aarhus. 
</p><p>
Det er dét, der holder os oppe som nation. Ranke, stolte, smukke, danske. 
</p><p class=" bl-elem"><i class=" bl-elem">Publiceret 1. marts 2015</i></p>	
</div>
</div></body></html>
