---
layout:     post
title: 	    "Jøder efterlyser garanti for bevogtning "
post_author:	    
post_date:	    Fri, 08 May 2015 14:37:49 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2660298/joeder-efterlyser-garanti-for-bevogtning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Formanden for Det Jødiske Samfund i Danmark, Dan Rosenberg Asmussen, er meget 
tilfreds med, at Rigspolitiet foretager en evaluering af myndighedsindsatsen 
efter attentatet ved Krudttønden og Synagogen i februar i København, men han 
er ikke blevet klogere på, hvordan sikkerhedsberedskabet fremover skal være 
omkring jødiske institutioner. 
</p><p>
»Den beslutning udestår, og den kommer tilsyneladende heller ikke som led i 
den her redegørelse. Jeg savner, at politikerne kommer på banen«, siger Dan 
Rosenberg Asmussen. 
</p><p>
Ifølge formanden er der i det jødiske samfund en stærk bekymring for, om 
myndighederne på et tidspunkt vender tilbage til et sikkerhedsniveau som før 
attentatet. 
</p><p>
»Det er især forældrene på Carolineskolen, som har brug for, at der bliver 
taget en beslutning. Hvad skal de regne med? Vil skolen være et sikkert 
sted? Der er mange forældre, som efterlyser et bud på, hvordan 
sikkerhedssituationen bliver på lidt længere sigt«, siger han. 
</p><p><b class="ext-link">POLITIKEN MENER </b><a class="embeddedlink" href="http://politiken.dk/debat/ledere/ECE2660249/regeringen-skylder-flere-svar-i-attentatsag/">Regeringen skylder flere svar i 
attentatsag</a></p><p>
I øjeblikket er de fleste jødiske institutioner massivt bevogtet af svært 
bevæbnet politi, men ifølge formuleringerne i Rigspolitiets evaluering, som 
blev fremlagt onsdag aften, holdes det nuværende sikkerhedsopbud kun »indtil 
videre«. 
</p><p>
Evalueringen viser, at der efter skudattentatet ved Krudttønden 14. februar 
klokken 15.33 først blev sat bevæbnet politibevogtning ved den jødiske 
synagoge klokken 19.22. 
</p><p>
»Man tager først opstilling, efter at konfirmationsarrangementet begynder 
klokken 19, og det er ikke tilfredsstillende«, siger Dan Rosenberg Asmussen. 
</p><p>
Senere på natten blev en jødisk vagt dræbt af attentatmanden. 
</p><h3>
Lovet sikkerhed udeblev 
</h3><p>
Kort efter attentaterne i København fastslog statsminister Helle 
Thorning-Schmidt (S) på et internationalt pressemøde, at sikkerheden omkring 
de jødiske institutioner blev styrket efter angrebene i Paris i januar, og 
at det derfor ikke var mangel på sikkerhed, der førte til tragedien to 
steder i København. 
</p><p>
Men sådan ser Det Jødiske Samfund ikke situationen. Her har man længe 
appelleret til skiftende justitsministre om et højere sikkerhedsniveau i 
form af bevæbnet bevogtning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2659456/redaktoer-terror-redegoerelse-er-sten-i-skoen-for-statslederen-thorning/">Redaktør: Terror-redegørelse 
er sten i skoen for ’statslederen’ Thorning</a></p><p>
»Efter Paris-attentatet var jeg i medierne med et budskab om, at jeg ikke 
håbede, at det skulle ende i København som i Paris. At jeg ikke håbede, at 
der skulle lig på bordet, og at man tog sikkerhedstruslen alvorligt. Men jeg 
må bare konstatere, at det er sådan, det blev. Jeg må konstatere, at jeg har 
talt for døve øren«, siger Dan Rosenberg Asmussen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg må konstatere, at jeg har talt for døve øren
</p>
<p class="sender">
Dan Rosenberg Asmussen, Det Jødiske Samfund 
</p>
</blockquote>
</div><p/><p>
Efter Det Jødiske Samfunds møde med justitsminister Mette Frederiksen (S) kort 
efter drabene i Paris satte ministeren en revurdering af jødernes 
sikkerhedssituation i gang hos PET, men efterretningstjenestens konklusion 
nåede ikke frem inden skudattentaterne i København i februar. Ifølge Dan 
Rosenberg Asmussen var det netop den situation, han forsøgte at undgå. 
</p><p>
»Man må ikke glemme, at der var politi lørdag nat, da morderen dukkede op ved 
synagogen. Det forhindrede sandsynligvis en større katastrofe, men man kunne 
have gjort det omvendt. Man kunne have sat den bevæbnede bevogtning ind, 
indtil den nye vurdering forelå«, siger han. 
</p><h3>
DF: Regeringen har en dårlig sag 
</h3><p>
Justitsminister Mette Frederiksen siger, at hun hele tiden har haft en tæt 
dialog med det jødiske samfund. 
</p><p>
»Vi lytter til den viden og erfaring, de sidder inde med. Når det handler om 
at vælge bevogtningskoncepter, bliver det i mine øjne nødt til at bero på en 
politifaglig vurdering, og det har det gjort, også hvad angår vores jøder«, 
siger hun. 
</p><p>
Karsten Lauritzen, der er retsordfører i Venstre, vil have afklaret det 
jødiske samfunds sikkerhed og beskyttelse i Danmark, og om regeringen har 
levet op til den opgave bagudrettet, og om de vil gøre det fremadrettet, 
forklarer han. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/fokus_danmark/fokus_terror/ECE2658366/danske-joeder-kritiserer-sen-bevogtning-ved-synagoge/">Danske jøder kritiserer sen 
bevogtning ved synagoge</a></p><p>
»Jeg har noteret mig, at det jødiske mindretal har været ude at sige, at de 
ikke har fået nogen permanent løsning omkring deres sikkerhed og 
efterspørger den, og det synes jeg er en berettet efterspørgsel«. 
</p><p>
Ifølge Peter Skaarup, retsordfører for DF, har regeringen en dårlig sag. 
</p><p class=" bl-elem">
»Det er skammeligt, at man hævder, at det jødiske samfund blev bedre sikret 
efter Charlie Hebdo-massakren, når det ikke skete. Bagefter går man så ud og 
siger, at man gjorde, hvad man kunne, og at det var PET-chefens skyld, når 
man har fået alle de her advarsler og bedt om revurderinger gang på gang, 
uden at det rigtig afføder noget som helst«, siger han. 
</p>	
</div>

</div></body></html>
