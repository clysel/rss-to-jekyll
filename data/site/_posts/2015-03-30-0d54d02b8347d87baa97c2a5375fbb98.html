---
layout:     post
title: 	    "43 milliarder til aktionærerne: Mærsk skamroses for at droppe Bilka og bank"
post_author:	    
post_date:	    Mon, 30 Mar 2015 17:26:48 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2610532/43-milliarder-til-aktionaererne-maersk-skamroses-for-at-droppe-bilka-og-bank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ægteparret Olsen er godt tilfredse med, at de for tre år siden besluttede at 
satse en god bid af pensionen og købe tre aktier i Maersk Group. 
</p><p>
»Alt i alt må man sige, det har været en vinderposition«, siger 74-årige 
Annette Kofod Olsen, mens hendes et år ældre gemal Bent nikker. 
</p><p>
Ikke nok med, at aktiernes værdi er steget med omtrent en syvendedel, så de 
tre aktier i dag er lidt mere end 48.000 kroner værd. I dag kunne ægteparret 
også møde op i en propfyldt sal i Bella Center til den hæderkronede 
virksomheds generalforsamling og sammen med næsten 1.200 ligesindede klappe 
ledelsen ud efter et af de mest tumultariske - og vellykkede - år i 
koncernens mere end 110 års historie. 
</p><h3>
Ud med supermarked og bank 
</h3><p>
Året har budt på to dramatiske beslutninger om at skille sig af med to af 
koncernens største aktiebeholdninger i henholdsvis Dansk Supermarked og 
Danske Bank. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2562300/salg-af-bankaktier-seksdobler-udbyttet-til-maersk-aktionaererne/">Salg af bankaktier seksdobler 
udbyttet til Mærsk-aktionærerne</a></p><p>
Førstnævnte blev for et år siden solgt til den mangeårige makker Salling 
Gruppen. Sidstnævnte blev for en måned siden rokeret op i holdingselskabet 
A.P. Møller Holding, hvilket reelt betyder, at familiefonden betaler omtrent 
38 milliarder kroner til de andre aktionærer - penge, der nu skal udloddes 
til aktionærerne: Et kontant håndtryk på 1.671 kroner for hver aktie. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en rigtig elegant løsning, der er fundet
</p>
<p class="sender">
Claus Wiinblad, aktiechef, ATP 
</p>
</blockquote>
</div><p/><p>
Sammen med det almindelige udbytte betyder det, at aktionærerne får en samlet 
bonus på 43 milliarder kroner. 
</p><p>
Det var populært både blandt småaktionærer og de store professionelle 
investorer. Adskillige aktionærer roste, at Maersk Group nu har valgt at 
koncentrere sin forretning på kerneområderne - olie, shipping og havnedrift. 
</p><h3>
Ros fra kritikeren i ATP 
</h3><p>
Den største ros kom fra ATP, der tidligere har været en af Maersks hårdeste 
kritikere. 
</p><p>
»Alle aktiviteter ligger nu i mine øjne inden for kerneforretningerne. 
Bestyrelsen skal have stor ros for nu at foretage den her omfattende 
fokusering og den måde, frasalgene er foretaget«, sagde aktiechef Claus 
Wiinblad på generalforsamlingen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/oekonomi/virksomheder/ECE2610531/maersk-vil-have-flere-kvinder-i-toppen/">Mærsk vil have flere kvinder i 
toppen</a></p><p>
Især roste han, at salget af Danske Bank-aktierne er foregået lige efter 
forskrifterne om, hvordan man gør ejerne glade. Ikke blot blev hele værdien 
givet direkte videre til de mange aktionærer. Aktionærerne kunne også selv 
vælge, om de ville have pengene i form af kontanter, eller om de ville 
foretrække selv at få deres andel af Danske Bank-aktierne. 
</p><p>
»Det er en rigtig elegant løsning, der er fundet«, sagde Claus Wiinblad, der 
på tidligere generalforsamlinger har efterlyst, at Maersk delte ud af den 
bugnende pengetank - og altså nu fik ønsket opfyldt. 
</p><p>
»Hvis Mærsk 'blot' fortsætter den strategiske linje og den indsats, som er 
lagt de seneste år, er selskabet rigtig godt på vej til at opfylde 
målsætningen om at være et premium konglomerat og fortsat levere et 
attraktivt afkast til os som aktionærer«, sagde han. 
</p><h3>
Gyngerne og karrusellerne 
</h3><p>
'Konglomerat' er normalt et fyord i internationalt erhvervsliv. Det er et ord, 
der typisk bruges om store koncerner, der ikke kan finde ud af at 
koncentrere sig om sine kerneområder, men har en bred vifte af forskellige 
aktiviteter. 
</p><p>
I Danmark har A.P. Møller Gruppen - som i dag helst bruger det mere 
internationale klingende navn Maersk Group - været konglomeratet over dem 
alle. Fra en kerne af shipping havde det bevæget sig ind i olie, havneanlæg, 
flyselskab, supermarkedsdrift og et dataselskab - og meget mere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er utrolig vigtigt, at vi som virksomhed påtager os den forpligtelse ikke 
at malke virksomheden på den korte bane
</p>
<p class="sender">
Michael Pram Rasmussen, bestyrelsesformand, Maersk Group 
</p>
</blockquote>
</div><p/><p>
I dag er det trimmet og består af fem kerneforretninger. Dels inden for olie, 
hvor Maersk Oil står for udvinding og Maersk Drilling for udstyr til 
olieselskaber. Og dels inden for shipping og havne, hvor Maersk Line er 
verdens største containerrederi, Maersk Shipping Services leverer tjenester 
til shippingselskaber, og Maersk Terminals anlægger og driver havne. 
</p><p>
Bestyrelsesformanden Michael Pram Rasmussen fremhævede dog på 
generalforsamlingen, at han stadig mener, at, at koncernen er et konglomerat 
- bare lidt mere eksklusivt. Og at årets rekordoverskud på 31,2 milliarder 
kroner viser, at der også er gode sider ved at være et konglomerat. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2561650/kaempen-paa-esplanaden-trodser-laeresaetningen-for-globale-virksomheder/">Kæmpen på Esplanaden trodser 
læresætningen for globale virksomheder</a></p><p>
Nærmere bestemt, at Maersk stadig satser på to meget forskellige områder, især 
når det gælder olieprisen. For mens Maersk Oil fik et gigantisk 
driftsunderskud på 5,2 milliarder kroner på grund af lave oliepriser, så var 
de lave oliepriser til gengæld godt nyt for Maersk Line - det sænkede 
omkostningerne, så driftsresultatet her steg med 55 procent til 14,0 
milliarder kroner. Altså den gamle historie om gyngerne og karrusellerne. 
</p><h3>
Forbud mod at malke selskabet 
</h3><p>
Selv om årets resultat var en gavebod for aktionærerne, skal man dog ikke 
regne med, at det fortsætter, understregede formanden. 
</p><p>
Claus Wiinblad fra ATP spurgte nemlig også, om man nu kunne regne med, at 
gavmildheden over for aktionærerne vil fortsætte i fremtiden. Men det fik en 
skarp replik fra formanden, der advarede mod at »malke« pengetanken. 
</p><p>
»Det er utrolig vigtigt, at vi som virksomhed påtager os den forpligtelse ikke 
at malke virksomheden på den korte bane, men også investerer i virksomheden 
fremadrettet, så vi om 25 og 50 år stadig har en virksomhed, der vokser, der 
er globalt virkende, og bliver ved at udvikle sig. En virksomhed, der går i 
stå, der ikke investerer, men bare udlodder alt, går i stå. Så det er den 
balance, vi skal finde«, sagde bestyrelsesformanden. 
</p><h3>
26 procents lønhop på chefgangen 
</h3><p>
Helt medvind fik selskabet heller ikke fra Dansk Aktionærforening, der 
stilfærdigt spurgte, om det kunne være rigtigt, at direktionen havde fået en 
lønforhøjelse på 26 procent i det forgangne år. 
</p><p>
»Der er sikkert gode grunde til, at direktionen i 2014 har fået en samlet 
lønforhøjelse på 26 procent fra 19 til 24 millioner dollar«, sagde Jens 
Møller Nielsen, der er direktør for aktionærforeningen. 
</p><p>
Han satte også spørgsmålstegn ved direktørernes bonusordninger. 
</p><div class="art-quote article-box">
<p class="quote"/>
<blockquote>
<p class="quote-txt">
Der er sikkert gode grunde til, at direktionen i 2014 har fået en samlet 
lønforhøjelse på 26 procent 
</p>
<p class="sender">
Jens Møller nielsen, direktør, Dansk Aktionærforening 
</p>
</blockquote>
</div><p/><p>
»Vi har ikke på nogen måde noget imod, at dygtige ledere får høje lønninger, 
men vi bemærker at aktionærernes afkast de seneste 10 år ikke helt har 
kunnet matche direktionens lønstigninger«. 
</p><p>
Michael Pram Rasmussen mente dog, at selskabets ledere ikke får specielt høje 
bonusser, når der sammenlignes med andre store selskaber. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/ECE2563651/tiden-er-ved-at-rinde-ud-for-maersk-i-qatar/">Tiden er ved at rinde ud for 
Mærsk i Qatar</a></p><p>
Overordnet understregede dagens generalforsamling, at på trods af 
adgangsbilletten på 16.000 kroner i form af en akties pris, er Maersk stadig 
lidt af en folkeaktie. Og pensionistægteparret Annette Kofod Olsen og Bent 
Olsen er glade for, at de for tre år siden droppede det nødlidende rederi 
Torm og vendte tilbage til Maersk. 
</p><p class=" bl-elem">
»Det giver et godt tilskud til den anden indtægt«, siger Bent Olsen med et 
smil. 
</p>	
</div>
</div></body></html>
