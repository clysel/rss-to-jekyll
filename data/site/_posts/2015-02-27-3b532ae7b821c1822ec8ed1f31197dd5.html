---
layout:     post
title: 	    "Regeringen skyder V's mobbeforslag ned: Lærere og pædagoger skal ikke være betjente"
post_author:	    
post_date:	    Fri, 27 Feb 2015 12:54:37 +0100
post_site:	    politiken.dk 
post_link:	    http://politiken.dk/indland/politik/ECE2566362/regeringen-skyder-vs-mobbeforslag-ned-laerere-og-paedagoger-skal-ikke-vaere-betjente/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bekæmpelsen af mobning er vigtig, men at straffe forældre for ikke at tage 
aktivt del i indsatsen er den helt forkerte vej at gå. 
</p><p>
Det mener regeringen, efter at Venstre i et nyt anti-mobbeudspil blandt andet 
foreslår, at man som yderste konsekvens kan skære i børnechecken, hvis 
forældre ikke tager ansvar for at sikre, at deres børn ikke mobber andre 
børn: 
</p><p>
»Jeg bryder mig ikke på den måde, det her forslag er skruet sammen på. Jeg 
synes, det allervigtigste, vores lærere og pædagoger skal være, er netop 
lærere og pædagoger, ikke politibetjente ude i den enkelte børnehave eller 
skole. Forældresamarbejdet er utrolig vigtigt for os, og noget, som vil 
fylde meget i vores kommende børneudspil, og der må man bare stille 
spørgsmålet, om det overhovedet er i nogens interesse at pædagoger og lærere 
skal være politibetjente over for os forældre? Det synes jeg bestemt ikke«, 
siger Socialdemokraternes børne- og familieordfører Julie Skovsby. 
</p><h3>
»En dårlig idé«
</h3><p>
Hos regeringspartneren, Det Radikale Venstre, opfordrer man til, at man i 
stedet for sanktioner fokuserer på, hvordan det enkelte mobbeoffer kan blive 
bragt i situationer, hvor han eller hun kan vise nye sider af sig selv. 
</p><p><b class="ext-link">LÆS OM UDSPILLET </b><a class="embeddedlink" href="http://politiken.dk/indland/politik/ECE2565879/venstre-mobning-skal-koste-af-boernechecken/">Venstre: Mobning skal koste 
af børnechecken</a></p><div class="art-fakta article-box">
<h4 class="">
Fakta</h4>
<h5>
Sådan vil Venstre mobningen til livs</h5>
<div class="fakta-body" data-buildingblock="embedded_factboxlink">
<p>
Venstre har i dag præsenteret et udspil med en række initiativer, der skal 
komme mobning i landets folkeskoler til livs.
</p><p>
Her følger en række af initiativerne:
</p><ul><li>Forældre til barn, der mobber andre, skal skæres i børnechecken, 
hvis ikke forældrene vil være med at til at hjælpe med at 
løse problemet.</li><li>Det skal være offentlig tilgængelig information, hvis nogle skoler 
ikke griber ind, selv om de er informeret om mobning på skolen.</li><li>Der skal følges bedre op på trivselserklæringer på 
skolerne, som peger på problemer med mobning. Det skal gøres 
for at finde ud af, om problemet bliver løst.</li><li>Der skal gennemføres en antimobbekampagne på tværs af alle 
landets skoler. Kampagnen skal tage udgangspunkt i viden om, hvad der 
virker.</li><li>Red Barnet og Mary Fondens kampagne 'Fri for Mobberi' skal udbredes til endnu flere 
skoler og institutioner.</li><li>Der skal være et samarbejde mellem politikere og de sociale medier – 
eksempelvis Facebook. De skal arbejde sammen om en kampagne, der synliggør 
redskaber, der kan bekæmpe onlinemobning.</li><li class=" bl-elem">Lærerne skal efteruddannes bedre i at håndtere mobning.</li></ul><p/><p>
* Midlerne til initiativerne skal komme fra Satspuljen.
</p><p/><p class=" bl-elem">
Kilder: Venstre
</p>
</div>
</div><p>
»Det Venstre foreslår, er en dårlig idé«, siger børne- og familieordfører 
Lotte Rod. </p><p>
»Vi skal gøre det, der virker, og det, der virker på skolerne, er, når man går 
væk fra at bruge tiden på at give skylden til enkelte børn eller forældre og 
i stedet fokuserer på det, vi kalder situationer. Man skal skabe 
situationer, hvor børn får muligheden for at vise en anden side af sig selv. 
Den udvikling er på vej ude i skolerne. Vi går fra individfokus til 
relationstænkning, og det bomber Venstre jo fuldstændig tilbage med dette 
forslag og risikerer dermed direkte at skade udviklingen«, siger hun. 
</p><h3>
Vil bekæmpe onlinemobning 
</h3><p>
Venstres udspil er blevet præsenteret på konferencen ’Flere unge skal med i 
fællesskabet’, som partiet selv arrangerer på Christiansborg. Det rummer 
flere tiltag. 
</p><p>
Overordnet ønsker Venstre »en klar institutionel ramme for bekæmpelse af 
mobning, så flere børn og unge får et liv uden mobning«. 
</p><p>
»For det første skal det defineres klart i reglerne, hvad der betragtes som 
systematisk mobning, som er det, vi ønsker at komme til livs. Derudover skal 
det fastslås, hvem der har ansvaret for at gribe ind over for mobning i 
forskellige situationer. Endelig skal det afgrænses, hvilke sanktioner der 
kan tages i anvendelse over for dem, der mobber og de ansvarlige voksne, der 
ser passivt til uden at gribe ind over for mobning«, skriver partiet. 
</p><p>
Af forebyggende initiativer foreslår Venstre blandt andet, at der skal 
gennemføres en antimobbekampagne på tværs af alle landets skoler, og at 
politikere og de sociale medier som Facebook skal arbejde sammen om en 
kampagne, der synliggør redskaber, der kan bekæmpe onlinemobning. 
</p><h3>
K vil heller ikke være med 
</h3><p>
Hos de konservative er man generelt begejstret for Venstres fokus på mobning. 
»I udgangspunktet er et rigtig godt udspil«, siger politisk ordfører Mai 
Mercado. 
</p><p>
Men sanktionerne over for forældre, der ikke tager ansvar for at stoppe deres 
børns mobberi, er hun ikke glad for: 
</p><p>
»Jeg er i tvivl om, hvorvidt det er den rigtige vej at gå at skære i 
børnechecken. Mobning er ofte noget diffust og ukonkret, og det kan være 
svært for kommunerne at lægge et ordentlig snit i forhold til, hvornår de 
skal skære i børnechecken, og hvornår de ikke skal«. 
</p><p><b class="ext-link">DOKUMENTATION </b><a class=" bl-elem" href="http://www.venstre.dk/_Resources/Persistent/adc2e2271ab166c1464964a54cc5ad7f17990141/150227-Udspil-om-mobning.pdf" target="_blank">Læs 
Venstres udspil her</a></p><p>
»Det betyder, at vi vil kunne se en uensartet tildeling af børnechecken på 
tværs i landet. Der kan være nogen, der er meget strikse, og som giver et 
påbud lige med det samme, og der kan være nogen, der slet ikke bruger et 
forældrepåbud. På den måde ender udbetalingen af børnechecken med at blive 
lidt tilfældig, og det synes jeg ikke, at den skal være«, siger Mai Mercado. 
</p><p>
Dansk Folkeparti er anderledes positive: 
</p><p>
»Vi har tidligere foreslået en stramning af bekendtgørelse 320, som handler om 
at fremme god ro og orden i folkeskolen, så det er jo glimrende, at Venstre 
også spiller ind på det område. Jeg synes de skulle indkalde ministeren til 
et forligskredsmøde«, siger uddannelsesordfører Alex Ahrendtsen. 
</p><p class=" bl-elem">
Venstre vil finansiere sit udspil med midler fra satspuljen. 
</p>	
</div>
</div></body></html>
