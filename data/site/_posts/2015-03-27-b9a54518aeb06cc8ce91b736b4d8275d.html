---
layout:     post
title: 	    "Eksperter: Det er mere end svært at skjule en psykisk lidelse som pilot"
post_author:	    
post_date:	    Fri, 27 Mar 2015 15:59:08 +0100
post_site:	    politiken.dk 
post_link:	    http://politiken.dk/udland/ECE2606819/eksperter-det-er-mere-end-svaert-at-skjule-en-psykisk-lidelse-som-pilot/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
GERMANWINGS' STYRT</h4>
<div class="fakta-body" data-buildingblock="embedded_factboxlink">
<p>
144 passagerer og 6 medarbejdere mistede livet, da en Airbus 320 fra 
Lufthansas lavprisselskab Germanwings <b>ramte en bjergside i Alperne</b> 
under en flyvning fra Barcelona til Düsseldorf 24. marts. 
</p><p>
Efter en halv times flyvning tabte maskinen på blot 11 minutter højde fra 
11.500 meter til blot ca. 2.000 meter. På det tidspunkt var <b>piloten 
lukket ude af cockpittet</b>. 
</p><p class=" bl-elem">
26. marts meddeler den franske anklagemyndighed, at ulykken tilsyneladende 
skete som et resultat af en <b>overlagt handling</b> og at andenpiloten 
ønskede at ødelægge flyet. 
</p>
</div>
</div><p>
Ifølge tysk politi har den andenpilot, der angiveligt bevidst styrtede sig 
selv og 149 andre i døden i tirsdags, evnet at skjule en psykisk sygdom for 
sin arbejdsgiver. 
</p><p>
Dokumenter, fundet i mandens lejlighed, tyder nemlig på, at han var syg og 
havde brug for medicinsk behandling, skriver den tyske avis <a target="_blank" href="http://www.welt.de/vermischtes/article138846855/Andreas-L-war-fuer-Tag-des-Absturzes-krankgeschrieben.html">Welt 
Online</a> på baggrund af en erklæring fra politiet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er mere end svært at skjule en psykiatrisk sygdom. Som pilot bliver man 
presset maksimalt hele tiden og vurderet efter snart sagt alle flyvninger.
</p>
<p class="sender">
Benny Bardrum, flyvelæge på Glostrup Hospital 
</p>
</blockquote>
</div><p>
Hvis det er sandt, at den 27-årige tysker har holdt sin sygdom skjult, så har 
han evnet noget, der ellers er særdeles vanskeligt i et arbejdsmiljø, hvor 
piloter både før, under og efter uddannelsen - og kontinuerligt, mens de er 
i arbejde - bliver testet både psykisk og fysisk.</p><p>
Det fortæller nogle af de fagpersoner, som danske piloter herhjemme møder i 
løbet af deres karriere. Politiken giver dig her et indblik i, hvad man som 
aspirerende pilot skal igennem, inden man ender i cockpittet, bag rorpinden 
på et kommercielt fly. 
</p><h3>
Omfattende helbredsundersøgelse forud for uddannelsen 
</h3><p>
Inden man overhovedet kan komme igang med sin pilotuddannelse, skal man 
gennemgå og bestå en grundig helbredsundersøgelse, den såkaldte European 
Aviation Safety Agency Class 1-medicinske undersøgelse. 
</p><p>
Den udføres ét sted i Danmark, på Glostrup Hospitals Flyvemedicinsk Center. Og 
selvom det ikke er en undersøgelse, der decideret skal afsløre psykiske 
lidelser, slipper man næppe igennem, hvis man er psykisk ustabil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2606571/andenpilot-skjulte-sygdom-paa-selve-dagen-for-flykatastrofe/">Andenpilot skjulte sygdom på 
selve dagen for flykatastrofe</a></p><p>
Det vurderer overlæge på Flyvemedicinsk Center og neurokirurg, Benny Bardrum. 
Han har beskæftiget sig med flyvemedicin i mere end 10 år, først i Forsvaret 
og nu civilt. [fakta.2] 
</p><p>
»Det er en generel, fysisk helbredsundersøgelse, men deri indgår automatisk en 
vurdering af personens psykiske tilstand. Derfor vil det i langt de fleste 
tilfælde afsløres, om der er et psykisk problem«, siger Benny Bardrum. 
</p><p>
Forud for undersøgelsen indsamles en komplet udskrift af personens både 
fysiske og psykiske forhistorie, og lægerne på Flyvemedicinsk Center har 
ligeledes mulighed for at bede om yderligere dokumentation, herunder 
speciallægeerklæringer. 
</p><h3>
Ingen garanti for, at ingen slipper igennem med en psykisk sygdom 
</h3><p>
Men selv om undersøgelsen gennemgår de kommende piloter fra top til tå og både 
involverer en ørelæge, øjenlæge og en flyvelæge, giver det ingen fuldstændig 
garanti for også at opdage en psykiatrisk lidelse, påpeger Benny Bardrum. 
</p><p>
»Man kan aldrig med hundrede procents sikkerhed vide, om personen, der sidder 
over for dig, er psykisk syg. Der kan være psykiske sygdomme, som personer 
evner at skjule. Den, der har onde hensigter i den retning, kan lykkes. Det 
er svagheden ved den generelle helbredsundersøgelse«, siger han og 
fortsætter: 
</p><p>
»Skal man have lavet en fuldstændig psykologisk profil, skal man konsultere en 
neuropsykolog i flere timer. Herhjemme bliver det ikke gjort i det civile 
system, men kun i Forsvaret«. 
</p><p><i class=" bl-elem">Er det problematisk, at det ikke sker? </i></p><p>
»Nej. Det skyldes nok, at man i Forsvaret leder efter en anden persontype til 
at flyve jagerfly«. 
</p><p>
Class 1-helbredsundersøgelsen skal fornys en gang årligt - dog hvert halve år, 
hvis man er over 60 år gammel. 
</p><h3>
Intensive optagelsesprøver 
</h3><p>
I Danmark er pilotuddannelsen opdelt i en civil og en militær del. 
</p><p>
Reglerne for den militære uddannelse af piloterne, der typisk vil få 
ansættelse i Forsvaret, adskiller sig lidt fra den civile uddannelse, hvor 
piloterne oftest vil blive ansat hos kommercielle flyselskaber, når 
uddannelsen er færdiggjort. 
</p><p>
Fælles for de to grupper er dog, at de skal gennemgå og bestå Class 
1-helbredsundersøgelsen. Unden kan de end ikke blive optaget på 
pilotuddannelsen. 
</p><div class="art-fakta article-box">
<h4 class="fallback">fakta</h4>
<h5>
Det kræves der for at blive pilot</h5>
<div class="fakta-body" data-buildingblock="embedded_factboxlink">
<ul><li>Det koster mellem 600.000 og 1.000.000 kroner at uddanne sig til pilot, hvis man 
tager en civil pilotuddannelse. </li><li>Pilotuddannelsen er SU-berettiget. </li><li>Uddannelsen tager typisk to år, hvorefter man kan blive ansat i et luftfartsselskab. </li><li>Man skal være 18 år for at påbegynde uddannelsen, men der er 
intet krav om, at man skal have gennemført gymnasiet. Man skal til 
gengæld bestå en optagelsesprøve på den enkelte 
uddannelse. Prisen for optagelsesprøven varierer fra skole til 
skole og kan koste op til ca. 7.000 kroner. </li><li>Man skal ligeledes have bestået en omfattende helbredsundersøgelse - 
den såkaldte Medical Class 1, der tjekker alt fra hjerte, lunger, 
lever, milt, mave og til den mentale tilstand. Prøven koster 
7.000-9.000 kroner. </li><li>Man kan tage en civil pilotuddannelse i både Sjælland og på 
Jylland. Se mere <a target="_blank" href="https://www.ug.dk/uddannelser/andreerhvervsrettedeuddannelser/andreuddtransport/pilot">her</a>. </li><li class=" bl-elem">Hvis man vil uddanne sig til pilot i Forsvaret, er kravene nogle lidt andre. Se 
dem <a target="_blank" href="http://www2.forsvaret.dk/uddannelsessite/uddannelser/pages/officer_officer_og_pilot_i_flyvevaabnet.aspx">her</a>. </li></ul><p class=" bl-elem"/>
</div>
</div><p>
Der findes en lille håndfuld civile uddannelsessteder, der alle opererer ud 
fra en af landets lufthavne. En af dem er Center Air Pilot Academy (CAPA), 
der har hjemme i Roskilde Lufthavn. </p><p>
»Det er en meget intensiv og langt fra nogen nem uddannelse at tage, og derfor 
udsætter vi dem for en grundig gennemgang af både deres engelske færdigheder 
og deres matematiske evner, ligesom vi laver en samarbejdsøvelse, der viser, 
hvordan de interagerer og kommunikerer med andre, og om de tager lederskab«, 
siger Anna Kjær Thorsøe, operations manager hos CAPA, og fortsætter: 
</p><p>
»Den viden bruger vi senere på dagen, hvor vi har et individuelt interview med 
dem. For på baggrund af samarbejdsøvelsen kan vi se, om de agerer, ligesom 
de siger, de gør«. 
</p><p>
Forud for den individuelle samtale er der desuden en simulatorøvelse, hvor 
aspiranterne bliver vurderet på deres indledende flyvefærdigheder og evne 
til at tackle stressede situationer. 
</p><p>
»Når optagelsesdagen er omme, har vi et særdeles godt kendskab til dem, og det 
er meget, meget sjældent, at vi fejlvurderer, hvordan deres forløb bliver«, 
siger Anna Kjær Thorsøe. 
</p><h3>
Ingen psykologtests under uddannelsen 
</h3><p>
Der er dog ikke nogen decideret undersøgelse af aspiranternes psykologiske og 
mentale tilstand. Hverken før eller under uddannelsen. Men det er et bevidst 
valg, fortæller Anna Kjær Thorsøe. 
</p><p>
»Vi vil hellere vurdere dem i simulatoren, og når vi udsætter dem for pres, 
end ved at en psykolog sidder og taler med dem. Vi synes ikke, de 
psykologtests, vi tidligere har brugt, kunne give et bedre indtryk af deres 
mentale tilstand end det, vi selv kan komme frem til«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/">Mystik om låst cockpitdør: 
Nødkode kan tvinge dør op, selv om pilot er besvimet</a></p><p>
»Men vi har eleverne meget tæt inde på livet. Både fordi mange bor hernede, og 
fordi vi evaluerer dem efter hver eneste flyvning eller teoretiske lektion. 
Vi ser deres reaktionsmønstre, når de er pressede, og det, tror vi, er bedre 
end en psykologtest, hvor man, hvis man er smart nok, kan løbe om hjørner 
med psykologen, fordi man ved, hvad de vil høre. Det kan man ikke i 
hverdagen, hvor vi ser deres ægte jeg«, siger Anna Kjær Thorsøe og peger på 
netop tragedien i Tyskland. 
</p><p>
»I Tyskland, og særligt i Lufthansa-familien (som Germanwings er en del af, 
red.), laver man nogle af de allertungeste psykologtests i hele verden. Og 
hvis det er rigtigt, at det var en bevidst handling, og at han har kunnet 
slippe igennem, så viser det jo, at alle brancher kan komme ud for 
ulykkelige situationer som den«, påpeger hun. 
</p><h3>
Også årlige tjek, når piloterne er ansat i SAS 
</h3><p>
Også efter at piloterne har gennemgået den too-årige uddannelse, bliver de 
vurderet og afprøvet - både mentalt og fysisk. I hvert fald hvis de er ansat 
i SAS. 
</p><p>
Pressechef for SAS i Sverige, Henrik Edstrøm, oplyser således, at piloter i 
SAS hvert år sendes til helbredsundersøgelse. Undersøgelsen er både af 
fysisk og psykologisk karakter. 
</p><p>
»Når man er ansat som pilot hos os, bliver man en gang om året tilset af en 
læge, der udfører både en fysisk og en psykologisk undersøgelse«, siger 
Henrik Edstrøm. 
</p><p>
Han påpeger desuden, at man blandt SAS' ansatte er meget opmærksomme på, hvis 
kolleger opfører sig anderledes eller flyver dårligere i en periode. 
</p><p>
»I SAS har vi en kultur, der gør, at man indberetter det, hvis der er 
anormaliteter i en kollegas mentale tilstand eller flyvefærdigheder«, siger 
han. 
</p><h3>
Mere end svært at skjule en psykiatrisk sygdom 
</h3><p>
Det er kommet frem, at den 27-årige andenpilot i det forulykkede 
Germanwingsfly holdt en længere pause under sin uddannelse. 
</p><p>
Og hvis det er korrekt, at manden kæmpede med en psykisk sygdom, overrasker 
det flyvelæge fra Glostrup Hospital Benny Bardrum, at han har kunnet skjule 
den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2605060/naar-piloter-vaelger-at-styrte-ned/">Når piloter vælger at 
styrte ned</a></p><p>
»Både under uddannelsen, og når piloterne er færdiguddannet og er ude i 
selskaberne, bliver de vurderet og evalueret hele tiden og konstant. Og det 
er nok der, den største styrke ligger. Der skal nemlig ikke ret meget til, 
før en kollega løfter øjenbrynet og stiller spørgsmål ved, hvad der sker«, 
Benny Bardrum og fortsætter: 
</p><p class=" bl-elem">
»Det stiller så store krav, at det er mere end svært at skjule en psykiatrisk 
sygdom. Som pilot bliver man presset maksimalt hele tiden og vurderet efter 
snart sagt alle flyvninger«, siger Benny Bardrum. 
</p>	
</div>
</div></body></html>
