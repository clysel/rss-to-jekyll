---
layout:     post
title: 	    "Læserne: Her får du de mest fantastiske regnskovs-oplevelser"
post_author:	    
post_date:	    Mon, 11 May 2015 12:42:50 +0200
post_site:	    politiken.dk 
post_link:	    http://politiken.dk/rejser/laesertip/ECE2660830/laeserne-her-faar-du-de-mest-fantastiske-regnskovs-oplevelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra Thailand i Asien over Uganda i Afrika og til Brasilien i Sydamerika. 
</p><p>
Flere af verdens kontinenter huser frodige regnskove med spændende dyre- og 
planteliv. Og Politikens læsere har været der!
</p><p>
Herunder kan du få deres insidertips til de fugtige grønne oplevelser.
</p><h3>
1. Jungletrommer i Amazonas 
</h3><p>
På en rundtur i Brasilien boede vi nogle dage på en lodge i Amazonas, ca. 2 
timers sejlads fra Manaus. En af dagene drog vi på en vandring med de 
indfødte ud i den omkringliggende regnskov. Her under de meget høje træers 
skygge i det meget, meget fugtige klima kunne man stort set ikke se aberne 
og fuglene langt over trætoppene, men kun høre deres intensive lyde. Vi fik 
en grundig orientering om, hvorledes man igennem tiderne har benyttet den 
alsidige tropebevoksning lige fra medicinsk behandling til rygning. 
</p><p>
Vi fik også en lydprøve på ’jungletrommerne’, som er den måde, hvorpå man ved 
hjælp af slag på træernes hulrum kommunikerer med hinanden i regnskoven. 
</p><p><i class=" bl-elem">Thorkil Jensen, Værløse </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1240699/amazonas-landsby-forbyder-turistbesoeg/">Amazonas-landsby forbyder 
turistbesøg </a></p><p/><h3>
2. Kæmpeplanter i Afrika 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/centralafrika_ponto_934850y.jpg" alt="" border="0"/><span class="caption"><span class="f-img-caption">Uganda. 
</span>Bjerget i baggrunden er Mount Speke (5.035 meter). Det er mærkeligt at forestille sig, at sneen på disse meget høje bjerge er en af Nilens kilder. Læserfoto: Erik Pontoppidan</span></span>
Ruwenzori-bjergene – også kaldet Månebjergene – i grænseområdet mellem det 
vestlige Uganda og DR Congo er et af de mest særprægede bjergområder i 
verden. De lavere dele af Ruwenzori er bevokset med tæt tropisk regnskov, 
der gennemstrømmes af rivende floder. Der er fantastisk frodigt, og man 
vandrer i timevis ad ufremkommelige stier i fugtige tåger, kravler over og 
under væltede, mosbegroede træstammer og vænner sig efterhånden til at synke 
ned i mudder til knæene. Det vrimler med mærkelige planter, man aldrig har 
set før, og der bor ingen mennesker heroppe. Nogle steder passerer man 
gennem tæt bevoksning med bregner på 2-3 meters højde, andre steder vader 
man i mudderet gennem bambusskove med tusindvis af stokke på en halv snes 
meter svajende over hovedet. 
</p><p>
Efterhånden som man kommer højere op, tynder bevoksningen ud og bliver 
anderledes, og det hele bliver endnu mere uvirkeligt. Først går man gennem 
skove af kæmpelyng med mærkelige, forkrøblede træer, der er overgroet med 
nedhængende laver og mospuder. I nærheden af snegrænsen er der skove og 
sumpe med kæmpe-brandbæger og kæmpe-lobelie. At gå ind i den tætte 
bevoksning i tusmørke var meget uhyggeligt. 
</p><p>
Endelig, højt hævet over denne eventyrverden, rejser sig bjerge med sne og 
gletsjere på over 5.000 meter, som får én til at glemme, at man befinder sig 
i det tropiske Afrika. 
</p><p><i class=" bl-elem">Erik Pontoppidan, Frederiksberg </i></p><p/><h3>
3. Fredelig regnskov i Thailand 
</h3><p>
I midten af 1970’erne gik min dannelsesrejse til bl.a. Thailand, hvor jeg ved 
byen Saraburi besøgte en regnskov, der sidenhen, i 1981, blev til en fredet 
nationalpark. Her fandtes fasaner, junglehøns, hjorte, sommerfugle og 
vildsvin, og mange fuglestemmer kunne høres. Jeg mødte ingen farlige dyr! 
Her er mange smukke vandfald. Stilheden var betagende – kun dyrelyde dannede 
en god baggrund for denne oplevelse. Ligesom andre steder i verden er der 
sket voldsomme indhug i regnskoven: I 1950 var 50 pct. af Thailand dækket af 
regnskov – i 1990 kun 25 pct. 
</p><p><i class=" bl-elem">Jens Nagel, Svendborg </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/thailand/phuket/ECE2204634/her-faar-du-fred-ro-og-et-mere-autentisk-stykke-af-thailand/">Her får du fred, ro og et mere 
autentisk stykke af Thailand</a></p><p/><h3>
4. Møde med Thailands meofolk 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Thailand_Finn_Gunst_934859y.jpg" alt="" border="0"/><span class="caption"><span class="f-img-caption">Thailand. 
</span>Meofolket i det nordlige Thailand inviterede på mad og overnatning. Læserfoto: Finn Gunst</span></span>
Efter tre timers vandring nåede vi landsbyen midt i regnskoven. Husene på 
bjergsiden står på pæle og er af træ med tag af viftepalmens blade og 
blikplader. Høns, grise, hunde og heste går stille mellem hinanden og æder 
af diverse møddinger. 
</p><p>
Nogle grundigt snavsede drenge suser ned ad vejen på nogle imponerende 
legevogne med træhjul. Pigerne slæber rundt med familiens yngste bundet fast 
til ryggen. Den åbne skolestue oppe på bakken står tom og øde hen. Da den 
lavtlønnede lærer i sin afmægtighed var begyndt at slå på børnene, blev 
børnene holdt hjemme, og så var den skole lukket. 
</p><p>
Nogle piger spørger efter vores navne. Vi skriver dem ned og udtaler dem, 
hvilket får pigerne til at vræle af grin. Vi bliver inviteret til bålmad i 
en hytte og får lov til at overnatte. 
</p><p><i class=" bl-elem">Finn Gunst, Brønshøj </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2136771/10-thailandske-oeer-du-skal-opleve-foer-masseturismen-aeder-dem/">10 thailandske øer du skal 
opleve før masseturismen æder dem</a></p><p/><h3>
5. Vidunderlig tur i Hawaii 
</h3><p>
Omkring byen Hilo på østsiden af Hawaii Big Island falder der over 3 meter 
regn om året. Derfor er der et dyre- og planteliv her, som er unikt på den 
største af Hawaiiøerne. At færdes gennem regnskoven er en våd oplevelse, men 
også en uforglemmelig tur. 
</p><p><i class=" bl-elem">Frank Juel Pedersen, Hvidovre </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE1917571/smusch-smusch-smusch-her-kommer-du-i-zen-paa-hawaii/">Smusch, smusch, smusch: Her 
kommer du i zen på Hawaii</a></p><p/><h3>
6. Kold jungletur i Peru 
</h3><p>
På en tur til Peru og Bolivia skulle vi efter et ophold i Cusco på en tredages 
udflugt i junglen. Juli i Cusco er ikke særlig varm, så vi glædede os til at 
lande i junglen, hvor der normalt er ca. 35 grader. Men i sommeren 2010 
betød et lavtryk over Antarktis ekstreme vejrforhold i det meste af 
Sydamerika. Vi havde derfor kun 10-12 grader i vores junglelodge, hvor kun 
et insektnet dækkede dør- og vinduesåbninger. Vi iførte os alt det sparsomt 
medbragte tøj og de udleverede tæpper for at holde varmen. 
</p><p>
Opholdet blev ledet af nogle meget dygtige naturvejledere, der bl.a. fortalte 
om, hvordan træerne klarer sig: vandrende træer, symbiose med myrer, 
’jerntræer’ og træer med torne. 
</p><p><i class=" bl-elem">Kirsten Bjerregaard, Smørum</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2612367/weekendguide-madscenen-rykker-i-perus-hovedstad/">Weekendguide: Madscenen rykker 
i Perus hovedstad</a></p><h3>
7. Nattely i Borneos jungle 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Borneo_Emilie_Andre_934846y.jpg" alt="" border="0"/><span class="caption"><span class="f-img-caption">Læserfoto: 
</span>Emilie Andresen</span></span>
I 2011 var jeg med min familie og nogle venner på en tredagestur i regnskoven 
på den malaysiske del af Borneo. Vi vandrede hver dag dybt inde i 
regnskoven. Hen på eftermiddagene fandt vi et sted at slå lejr. Hele turen 
bar vi rundt på en hængekøje hver, som vi satte op mellem to træer. 
</p><p>
For at beskytte os mod kryb og regn spændte vi en presenning ud mellem 
trænerne som tag over hængekøjerne. Fra bålpladsen var de grønne hængekøjer 
næsten ikke til at se for den tætte regnskov. Det var en vild fornemmelse at 
være så tæt på naturen, og vi sov overraskende godt i hængekøjerne. 
</p><p><i class=" bl-elem">Emilie Andresen, Frederiksberg</i></p><p><b>LÆS OGSÅ</b></p><h3>
8. Rovfisk i Colombia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Colombia_Camilo_Mon_934856y.jpg" alt="" border="0"/><span class="caption"><span class="f-img-caption">Læserfoto: 
</span>Camilo Montoya</span></span>
I oktober var jeg med min hustru i Leticia, Amazonas i Colombia. Leticia 
ligger i Amazonastrekanten, hvor Peru, Brasilien og Colombia grænser op til 
hinanden. Den mest fantastiske aktivitet var at fiske piratfisk i en sø i 
Amazonas’ regnskov. Vi kunne se og mærke piratfiskene spise oksekød fra 
vores fiskestang af bambus. Vi fiskede fra en gammel trækano omringet af 
store lotusplanter. På vej tilbage til Leticia så vi lyserøde delfiner. 
</p><p><i class=" bl-elem">Camilo Montoya </i></p><p/><h3>
9. Oplev Amazonas’ natur 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Amazonas_hanne_Gott_934820y.jpg" alt="" border="0"/><span class="caption"><span class="f-img-caption">Brasilien. 
</span>Hvor Rio Negro løber sammen med Rio Solimoes for at danne Amazonasfloden, har flodernes vand forskellig farve pga. forskellig surhedsgrad. Læserfoto: Hanne Gottrup</span></span>
At besøge ’verdens lunger’ – Amazonasregnskoven – er en fantastisk oplevelse. 
Fra Manaus i Brasilien kan man sejle til en lodge, hvorfra man de næste dage 
oplever stilheden, duftene, varmen og den fugtige luft. Se efter kaimaner 
(en lille alligator) fra en kano, oplev vandenes møde, hvor Rio Negro løber 
sammen med Rio Solimoes for at danne Amazonasfloden – og hvor flodernes vand 
har forskellig farve pga. forskellig surhedsgrad. Tag på junglewalk, bad i 
naturlige pools, fisk efter piratfisk, og vær på udkig efter regnskovens 
dyr. Afslut dagen med en kølig caipirinha. 
</p><p><i class=" bl-elem">Hanne Gottrup, Åbyhøj </i></p><p/><h3>
10. Bjerggorillaer i Uganda 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Uganda_Ole_Kristens_934864w.jpg" alt="" border="0"/><span class="caption"><span class="f-img-caption">Uganda. 
</span>Mødet med den sjældne bjerggorilla i det centrale Afrika gør et uforglemmeligt indtryk. Læserfoto: Ole Kristensen</span></span>
Der er kun ca. 800 bjerggorillaer tilbage i verden; en del af dem lever i 
Bwindi Impenetrable Forest i det yderste hjørne af Uganda, ind mod Rwanda og 
DR Congo. Man betaler for at blive fulgt op i bjergene og ind i regnskoven 
af lokale trekkere, der er eksperter i at finde gorillaerne. 
</p><p>
Da jeg var der, vandrede vi kun en times tid, inden vi fandt en gruppe 
gorillaer. Det kan dog sagtens tage det meste af dagen at finde dem, for 
gorillaer flytter sig hele tiden i landskabet. Men trekkerne finder dem som 
regel, og så har man en halv times tid i selskab med nogle af denne verdens 
mest fantastiske vilde skabninger. 
</p><p><i class=" bl-elem">Ole Kristensen, Valby </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/afrika/ECE2104170/kom-taet-paa-kaemperne-i-den-uigennemtraengelige-skov/">Kom tæt på kæmperne i den 
'uigennemtrængelige skov'</a></p><h3>
11. Flodtur i en hængekøje 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Brazil_Kirsten_Dagn_934848d.jpg" alt="" border="0"/><span class="caption"><span class="f-img-caption">Læserfoto: 
</span>Kirsten Dagnæs Hansen</span></span>
Den bedste tur i regnskoven er ubetinget et ophold i Xixuaú-reservatet i 
Amazonas. Efter at du er landet med flyet i Manaus, køber du en hængekøje i 
en af de mange boder, hopper på den lokale flodbåd, hægter din hængekøje 
fast mellem to stopper og sejler cirka 500 kilometer i nordvestlig retning 
op ad Rio Negro og videre i nordlig retning op ad Jauperi, indtil du når 
reservatet Xixuaú. 
</p><p>
Sejlturen tager cirka et døgn, og det er umuligt at beskrive det inferno af 
lyde, regnskoven lukker ud, når mørket sænker sig. I Xixuaú kan man opleve 
et alsidigt fugleliv, lyserøde floddelfiner, anakondaer, brøleaber, 
egernaber, edderkoppeaber, tapirer, kaimaner, jaguarer, ozelotter, 
myreslugere og mange andre dyr. 
</p><p>
Der er i det hele taget et utal af oplevelser i Xixuau-reservatet. Slå et smut 
forbi skolen og vær med til undervisningen. Eller sæt dig på bådebroen i en 
sky af gule sommerfugle og oplev de lokale kvinder vaske tøj med kaimaner, 
gribbe og hejrer tæt omkring sig. Du kan også deltage i de lokale 
fodboldkampe, hvor der altid lyder opmuntrende kampråb, når de lokale på 
ægte brasiliansk manér tryller med bolden. Eller lån en kano, pak 
fiskegrejet og se, om du kan fange nogle piratfisk. 
</p><p>
Det er en oplevelse for livet og bidrager endvidere til, at folk i området kan 
forsørge sig selv og samtidig have overskud til at beskytte regnskoven. 
</p><p><i class=" bl-elem">Kirsten Dagnæs Hansen </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/afrika/ECE1402030/laesernes-tips-den-bedste-oplevelse-i-afrika/">Læsernes tips: Den bedste 
oplevelse i Afrika</a></p><h3>
12. Papegøjer i Bolivia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Bolivia_Jacob_Hambu_934821y.jpg" alt="" border="0"/><span class="caption"><span class="f-img-caption">Bolivia. 
</span>I Rurrenabaque kommer man rigtig tæt på arapape gøjer, der parvis flyver tæt forbi én. Læserfoto: Jacob Hamburger</span></span>
Uberørt regnskov finder man bl.a. i Sydamerikas nordvestlige hjørne. Fra byen 
Rurrenabaque i Bolivia udgår ture ud i skoven med og uden overnatninger i 
det fri. Tico Tudela anbefales. Dyrelivet er optimalt, og især er der gode 
højdedrag, hvor man kommer rigtig tæt på arapapegøjerne, der parvis flyver 
tæt forbi én. Byen er et samlingspunkt for naturelskere, og man mødes på 
Mosquito Bar om aftenen. 
</p><p class=" bl-elem"><i class=" bl-elem">Jakob H. Hansen, Lyngby </i></p>	
</div>

</div></body></html>
