---
layout:     post
title: 	    "Det var en tissetur, der sendte superstjerne i asfalten"
post_author:	    
post_date:	    Tue, 10 Mar 2015 19:21:31 +0100
post_site:	    politiken.dk 
post_link:	    http://politiken.dk/sport/cykling/ECE2582015/det-var-en-tissetur-der-sendte-superstjerne-i-asfalten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den belgiske cykelstjerne Tom Boonen (Etixx-Quick Step) går glip af alle 
forårets klassikere efter et styrt mandag i Paris-Nice. 
</p><p>
En lægeundersøgelse har tirsdag vist sig, at 34-årige Boonen slog skulderen af 
led og pådrog sig flere brud i venstre albue. Skulderen skal opereres 
onsdag, mens albuen skal i gips og have ro. 
</p><p>
»Jeg er meget skuffet. Det er tredje gang i træk, at jeg er involveret i et 
uheld, som går ud over klassikerne. Det var et dumt styrt med store 
konsekvenser«, siger Boonen. 
</p><h3>
Lå bagude for at tisse 
</h3><p>
Den seje belgier har fire gange vundet Paris-Roubaix og tre gange har han 
taget sejren i Flandern Rundt. I 2012 var han først over målstregen i begge 
løb, der er en del af forårets klassikere. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2580643/barsk-skaebne-smadrer-atter-klassikerkonges-foraar/">Barsk skæbne smadrer atter 
klassikerkonges forår</a></p><p>
Tom Boonens styrt i Paris-Nice skyldtes, at flere ryttere var blevet 
tissetrængende. 
</p><p>
»Vi var fire holdkammerater, der lå bagest i feltet. I lighed med andre 
ryttere benyttede vi anledningen til at træde af på naturens vegne«. 
</p><h3>
»Efter to sekunder var jeg klar over, at klassikersæsonen var væk«
</h3><p>
»Tempoet var lavt og vejen gik lige ud, så der var ingen grund til uro, men 
pludselig stoppede folk foran os. Jeg måtte bremse, og i sådan en situation 
går det ikke at styre cyklen som normalt. Jeg stødte ind i Niklas Maes' hjul 
og væltede«, siger Boonen. 
</p><p><b class="ext-link">Læs også </b><a class="embeddedlink" href="http://politiken.dk/sport/cykling/ECE2580311/fem-soevndyssende-timer-eksploderer-i-vildt-drama/">Fem søvndyssende timer 
eksploderer i vildt drama</a></p><p class=" bl-elem">
»Efter to sekunder var jeg klar over, at klassikersæsonen var væk. Jeg følte 
mig ellers klar til klassikerne, men jeg kan ikke ændre på, hvad der er sket 
og må bare acceptere det«, siger han. 
</p>	
</div>
</div></body></html>
