---
layout:     post
title: 	    "»Uf, femikrimi er et problematisk begreb« "
post_author:	    
post_date:	    Tue, 17 Mar 2015 15:58:08 +0100
post_site:	    politiken.dk 
post_link:	    http://politiken.dk/magasinet/interview/ECE2591758/uf-femikrimi-er-et-problematisk-begreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Næsten uden at åbne en skandinavisk krimi ved man, at den mandlige hovedperson 
vil være oppe i årene, fraskilt og ensom. Som Martin Beck og Kurt Wallander, 
for at nævne to af de store. Han vil også være usund, melankolsk, drikke 
lidt for meget og have et skævt forhold til sine voksne børn, som han ikke 
ser meget til. 
</p><p>
Til gengæld er hans kvindelige arvtager – som i øjeblikket erobrer genren med 
stormskridt og lange ben – ung, lækker og effektiv, som for eksempel lige nu 
i tv-serien ’Mord uden grænser’, hvor en lidt betuttet Lars Mikkelsen er 
omgivet af lutter smukke og yderst kompetente politikvinder. 
</p><div class="art-fakta article-box">
<header><h4 class="">
Blå bog</h4>
<h5>
Kerstin Bergman</h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/_____Intet_navn_____921564w.jpg" alt="" border="0"/></span></p><p><b>Svensk litteraturforsker.</b> Født 1970. Docent i sammenlignende litteratur 
ved universitetet i Lund. 
</p><p><b>Har forsket i krimigenren</b> i mange år og blandt andet udgivet 
’Kriminallitteratur. Utveckling, genrer och perspektiv’ (2011) og ’Swedish 
Crime Fiction. The Making of Nordic Noir’ (2014). 
</p><p><b>Kerstin Bergman taler </b>flere gange på Krimimessen i Horsens i den 
kommende weekend 21.-22. marts. 
</p><p><b>Hendes yndlings-krimiforfattere er</b>: 
</p><p><b>Tana French</b> (født 1973). Amerikansk-italiensk krimiforfatter, som bor i 
Dublin. Hun debuterede i 2007 med den prisvindende roman ’Skoven’, og har 
siden udgivet flere bestsellere inden for mysterie- og krimigenren. Hendes 
bøger er spændende og grumme. 
</p><p><b>Michael Connelly</b> (født 1956), amerikansk krimiforfatter. Har indtil 
videre udgivet 27 romaner, hvoraf de 19 er oversat til dansk. Den bærende 
hovedperson i Connellys bøger er kriminalmanden Harry Bosch. 
</p><p><b>Katarina Wennstam</b> (født 1973). Svensk journalist og krimiforfatter. Hun 
præsenterer helt anderledes heltinder. Dels politikvinden Charlotta Lugn, 
som er lesbisk. Der gøres ikke meget ud af det, det er bare sådan, det er. 
Hendes anden hovedperson, Shirin Sundin, har indvandrerbaggrund, det er 
stadig usædvanligt, og godt set af forfatteren. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p/><p/><p>
»Denne stærke kvindetype har så godt som afløst genrens gamle ensomme 
politimand«, bekræfter Kerstin Bergman, der forsker i krimigenren ved Lunds 
Universitet, og som sidste år udgav bogen ’Swedish Crime Fiction: The Making 
of Nordic Noir’. 
</p><p>
Hun er ikke i tvivl om, at det er de kvindelige læsere, der står bag 
generationsskiftet. 
</p><p>
»Det er mest kvinder, der læser krimier, og kvinder vil have nogle, de kan 
spejle sig i,« siger Kerstin Bergman, som tilskriver det, at vi meget ofte 
har kvinder som hovedpersoner, en stor del af den nordiske krimis sejrsgang. 
</p><p>
»Ser man på fremgangen for den nordiske krimi internationalt, er det en vældig 
vigtig faktor. Udlandet er meget interesseret i den ligestilling, vi har i 
vores samfund. Man vil rigtig gerne læse om de stærke kvinder, som klarer 
både familie og arbejdsliv, og man læser også meget gerne om deres mænd, som 
går hjemme med børnene, og som laver mad«. 
</p><p>
En af Skandinaviens største krimiforfattere, Henning Mankell, har skrevet 
generationsskiftet ind i sit krimiforfatterskab. Efter ni bøger med den 
fraskilte, lidt usunde og midaldrende politimand Kurt Wallander er serien 
slut. Men Kurts kønne datter, Linda, er gået ind i politistyrken og flytter 
fokus fra maskulin, melankolsk midalderkrise til ung, ambitiøs kvinde i et 
råt arbejdsmiljø. 
</p><p>
Selv siger Mankell, at han blot afspejler tiden og udviklingen: »På samme måde 
som kvinder får mere indflydelse i samfundet, får de det også i politiet. 
Hvilket naturligvis er godt! I hele mit voksenliv har jeg hævdet, at vi ikke 
får en bedre verden, hvis ikke kvinder får mere indflydelse, faktisk er jeg 
overbevist om, at det er hele hovedsagen«. 
</p><p>
Den aldrende politimand går på pension og forsvinder, mener Henning Mankell, 
som også tror, at kvinderne vil klare presset bedre. 
</p><p>
»Det med de ensomme og fraskilte politimænd har nok noget at gøre med, at mænd 
ikke har det samme talent for at organisere deres arbejds- og familieliv, 
som mange kvinder har«. 
</p><h3>
Nu med diagnose 
</h3><p>
»Men«, siger Kerstin Bergman, »efter en tid med kvindelige helte, som klarede 
både job og familie, selv om det selvfølgelig er snært, er der kommet endnu 
en type til: singlekvinderne«. 
</p><p>
»Ikke alene er de single, de har ligefrem svært ved at omgås andre. Og enkelte 
har ligefrem en diagnose, der indbefatter nogle bogstavkombinationer«, som 
hun formulerer det. 
</p><p>
Sara Lund fra ’Forbrydelsen’, Lisbeth Salander fra Stieg Larssons bøger og 
kriminalkommissær Saga Norèn fra ’Broen’ er sære, og det gør dem til 
komplekse og interessante individer, pointerer forskeren. 
</p><p>
»Man kan more sig over deres måde at reagere på, samtidig med at de er 
tragiske skæbner. For mens de er fantastisk dygtige til deres job og meget 
smartere end alle mændene, har de ikke noget socialt liv og ofte ingen 
familie«, siger Kerstin Bergman, der ser fænomenet med den kvindelige 
outsider som et feministisk <i>backlash</i>. 
</p><div class="art-fakta article-box">
<header><h4 class="">
Kvindelige detektiver</h4>
</header><div class="fakta-body" data-buildingblock="embedded_factboxlink">
<p><b>Hanne Wilhelmsen</b> Populær politibetjent, som lever i et fast lesbisk 
forhold, hvilket hendes kolleger er uvidende om i bøger af den norske 
forfatter Anne Holt, blandt andre ’Uden ekko’ (2001), ’Sandheden bag 
sandheden’ (2004) og ’1222’ (2008). 
</p><p><b>Annika Bengtzon</b> Journalist i flere af svenske Liza Marklunds romaner, 
blandt andre ’Nobels testamente’ (2006), ’Sort hvid’ (2011) og ’Noras bog’ 
(2013). 
</p><p><b>Sara Linton</b> Retsmediciner i amerikanske bøger af den amerikanske 
forfatter Karin Slaughters ’Hvid død’ (2010), ’Dybt fald’ (2011) og ’I 
skjul’ (2013). 
</p><p><b>Jane Marple</b> Den nysgerrige gamle tante Miss Marple i bøger af den 
engelske forfatter Agathe Christies: ’Mordet i præstegården’ (1951), ’Liget 
i biblioteket’ (1960), ’Hun døde ung’ (1976) m.fl. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Miss_Marple__4_50_F_921566w.jpg" alt="" border="0"/><span class="caption"><span class="f-img-caption">Jane 
</span>Marple (spillet af Joan Hickson). Foto: Evening Gazzete/Allstar</span></span></p><p><b>Rebecka Martinsson</b> Advokat i flere af den svenske forfatter Åsa 
Larssons krimier, blandt andre ’Solstorm’ (2004), ’Sort sti’ (2006) og 
’Indtil din vrede er ovre’ (2008). 
</p><p><b>Louise Rick</b> Kriminalassistent i afdeling A ved Københavns Politi i Sara 
Blædels romaner, blandt andre ’Grønt støv’ (2004), ’Hævnens gudinde’ (2009) 
og ’De glemte piger’ (2011). 
</p><p><b>Lisbeth Salander</b> Hacker m.m der arbejder sammen med Mikael Blomkvist i 
Stieg Larssons Millennium-trilogi. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Men_who_hate_women_921565w.jpg" alt="" border="0"/><span class="caption"><span class="f-img-caption">Lisbeth 
</span>Salander (spillet af Noomi Rapace). Foto: Yellowbird</span></span></p><p><b>Precious Ramotswe</b> Kaldet Mma Ramotswe. Botswanas første kvindelige 
detektiv i Alexander McCall Smiths bøger, blandt andre ’Damernes 
Detektivbureau Nr. 1’ (2003), ’Giraffens tårer’ (2003) og ’Liv på alle 
hylder’ (2004). 
</p><p><b>Anne-kin Halvorsen</b> Politibetjent fra arbejderklassen med feministiske 
idealer. I bøger af den norske forfatter Kim Småge, blandt andre 
’Containerkvinden’ (1999). 
</p><p><i class=" bl-elem">Kilde: Krimisiden.dk </i></p><p class=" bl-elem"><i class=" bl-elem">Research: Politikens Bibliotek </i></p>
</div>
</div><p/><p/><p>
»Mens det tidligere gik fremad med ligestillingen i samfundet, synes alle i 
dag, at nu er det nok, at nu behøver vi ikke diskutere det mere. Feminismen 
er færdig, siger man, og så bliver kvindeportrætterne mindre samfundsnære. 
De kvindelige detektiver er blevet til enere, man ikke kan nå, og som heller 
ikke kan nå andre. Og selv om disse personer er interessante, og jeg kan 
lide dem, er der også noget tragisk ved dem, fordi de repræsenterer et 
feministisk tilbageskridt«. 
</p><p><i class=" bl-elem">Kan man sige, at enderne mødes i krimilitteraturens kvindeportrætter. Miss 
Marple repræsenterede også kvinden uden familie. Outsideren? </i></p><p>
»Det synes jeg afgjort, at man kan. Miss Marple har meget til fælles med 
nutidens singlekvinder. Bortset fra at hun besidder en veludviklet social 
kompetence, som hendes efterfølgere oftest savner«. 
</p><h3>
Women detective 
</h3><p><i class=" bl-elem">Hvorfor er det vigtigt, at køn og ligestilling har en fremtrædende plads i 
krimier? </i></p><p>
»Fordi krimier har så stor en udbredelse og læses af alle, og fordi vi endnu 
ikke lever i et ligestillet samfund. I Sverige er der rigtig mange kvinder, 
der har skrevet krimier her i 2000-tallet, men stadig er de fleste skrevet 
af mænd«<i class=" bl-elem">.</i></p><p><i class=" bl-elem">Så gerne flere femikrimier?</i></p><p>
»Uf, femikrimi er et problematisk begreb, som jeg prøver ikke at anvende. Det 
er, som om man kalder en krimi for femikrimi, bare den er skrevet af en 
kvinde eller har en kvinde som hovedperson – uden at tage stilling til, om 
bogen er feministisk eller ej. Faktisk er det jo vældig få ’femikrimier’, 
der er feministiske. Når jeg skriver på engelsk, bruger jeg altid 
formuleringen <i>women detective </i>for at markere kønnet, men ikke lægge 
mere til end det«. 
</p><p>
Termen ’krimidronninger’ har den svenske forsker det også svært med. 
</p><p>
»Til at begynde med bevirkede det her med krimidronningerne, at alle 
kvindelige krimiforfattere fik lidt mere opmærksomhed. Men ordet har hele 
tiden været nedladende. Sig mig, kan man ikke kende forskel på dem? Kvinder, 
der skriver krimier, bunker man sammen på en måde, som man aldrig ville gøre 
med mænd. Henning Mankell, Arne Dahl, Håkan Nesser og Jens Lapidus er ikke 
krimikonger, de er bare sig selv. Så der findes masser, der stadig er 
problematisk«. 
</p><h3>
Seriemordere gør det nemt 
</h3><p><i class=" bl-elem">Forbryderne er næsten altid mænd. Så der er der ingen ligestilling?</i></p><p>
»I dag foretrækker man ofte seriemorderen, for så kan man få slået rigtig 
mange ihjel på bare en bog. Og jo, seriemordere er næsten udelukkende mænd. 
Men man ser faktisk i nordiske krimier kvinder som mordere. Måske især i 
Sverige har vi krimier, som foregår i små samfund uden for storstaden, og 
der er motivet næsten altid noget i den personlige sfære. Noget, som skal 
hævnes, eller som har forbindelse til nogens barndom, og der ser vi ganske 
mange kvindelige mordere. For eksempel hos forfattere som Camilla Läckberg 
og Mari Jungstedt og Anna Jansson«. 
</p><p>
Hvilken forfatter ser Bergman som den mest interessante lige nu på 
kvindefronten? 
</p><p>
»Katarina Wennstam. Hun præsenterer helt anderledes heltinder. Dels 
politikvinden Charlotta Lugn, som er lesbisk, og som i mange år har boet 
sammen med en anden kvinde. Der gøres ikke meget ud af det, det er bare 
sådan, det er. Hendes anden hovedperson, Shirin Sundin, har 
indvandrerbaggrund, det er stadig usædvanligt, og det er godt set af hende«. 
</p><p><i class=" bl-elem">Så den skandinaviske krimi er stadig nyskabende?</i></p><p>
»Ja, det synes jeg. Der sker ret meget, og nordic noir er stadig stor i 
udlandet også. Man har længe spekuleret på, hvor længe det kunne vare, men 
der er efter min mening ikke en afmatning i gang«. 
</p><p class=" bl-elem"><i class=" bl-elem">Publiceret 17. marts 2015</i></p>	
</div>
</div></body></html>
