---
layout:     post
title: 	    "Assad dræber langt flere civile i Syrien end Islamisk Stat"
post_author:	    
post_date:	    Tue, 24 Mar 2015 08:26:56 +0100
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2601491/assad-draeber-langt-flere-civile-i-syrien-end-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/><br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Assad er hovedproblemet
</p>
<p class="sender">
Holger K. Nielsen 
</p>
</blockquote>
</div><p>
For ni måneder siden offentliggjorde Islamisk Stat (IS) deres kalifat i Irak 
og Syrien, og siden er de blevet vidt kendt for deres barbariske 
henrettelser. 
</p><p>
Det har fået danske og amerikanske bombefly på vingerne – men mens hele verden 
gyser over IS’ uhyggelige spinstrategier, fortsætter Syriens regime nærmest 
i det skjulte med at myrde uskyldige civile i en helt anden størrelsesorden. 
</p><p>
Det viser en gennemgang af de dokumenterede dødstal fra en række syriske 
grupper, der monitorerer situationen i landet, og som europæiske regeringer 
henholder sig til. I alle opgørelser overgår syriens præsident, Bashar 
al-Assad, langt IS, og siden konfliktens begyndelse i 2011 har hans regime 
stået bag op mod 95 procent af de dræbte civile. 
</p><p>
Af eksempelvis Syrian Network for Human Rights (SNHR) opgørelser fremgår det, 
at Assad-regimet har slået 176.678 civile ihjel. IS står i følge 
organisationen ’kun’ bag 1.054 civile drab. Selv om tallene ikke er 
sammenlignelige, fordi kalifatbevægelsen kun har eksisteret siden juni, 
viser en gennemgang af de civile drab siden da, at al-Assad stadig dræber 
syv gange så mange civile som IS i det østlige Syrien. Dertil dokumenterer 
FN’s undersøgelseskommission for Syrien forbrydelser mod menneskeheden, som 
langt overvejende begås af regimet. 
</p><p><b class="ext-link">LÆS OGSÅ </b><a class="embeddedlink">'Syriens slagter' dræber i det 
stille </a></p><p>
Alligevel bomber danske og amerikanske fly kun IS, mens Assad ses som en del 
af løsningen, hvilket udenrigsministerkollegaerne John Kerry og Martin 
Lidegaard begge er blevet citeret for for nylig. 
</p><h3>
Forvirring i Folketinget
</h3><p>
I Folketinget skaber Assads fortsatte massemyrderier og Vestens milde tilgang 
forvirring i Folketinget. Venstres udenrigsordfører, Søren Pind, finder det 
dybt bekymrende, hvis man støtter »dem, der dræber de fleste civile«. 
</p><p>
»Hvis Vestens signal er, at man skal have sådan nogle som Assad til at tage 
sig af det, for ellers går det galt, vil det skabe så kolossalt et had, at 
lige meget hvor stor indsats, vi yder i Syrien, vil fremtidens terrorister 
blive udklækket derfra og føle legitimitet til at angribe Vesten«. 
</p><p>
Hos SF er udenrigsordfører Holger K. Nielsen »meget skeptisk« over for 
forhandlingssporet, fordi »Assad er hovedproblemet«, og hans grusomheder er 
»årsag til, at der bliver rekrutteret til IS«. 
</p><p>
Hos Konservative mener udenrigsordfører Lars Barfoed, at vi »aldeles ikke skal 
række hånden ud til Assad«, der er »en krigsforbryder, der skal fjernes«. 
</p><p>
I den forgangne uge sagde den amerikanske udenrigsminister, John Kerry, at man 
var nødt til at forhandle med Bashar al-Assad. Det blev siden korrigeret af 
det amerikanske udenrigsministerium til, at man ville forhandle med 
repræsentanter, men ikke med diktatoren selv. 
</p><p><b class="ext-link">NYHEDSANALYSE </b><a class="embeddedlink">USA lover Tyrkiet ikke at frede 
Assad-regimet </a></p><p>
Det har at praktiske årsager ikke været muligt at få en kommentar fra Martin 
Lidegaard, men som repræsentant for regeringen lægger Socialdemokratiet sig 
op ad den amerikanske linje. 
</p><p>
»Ethvert drab er forkasteligt, uanset hvilken part i konflikten der begår det. 
Det handler om hurtigst muligt at få skabt en fredelig løsning. Den danske 
linje ligger i forlængelse af det, som amerikanerne har iværksat, og som 
blandt andet handler om, at det er nødvendigt med en dialog«, siger 
udenrigsordfører Morten Bødskov og understreger, at man ikke ser al-Assad 
som en del af fremtiden i Syrien. 
</p><p><i class=" bl-elem">Hvorfor dialog med Assad og ikke IS?</i></p><p>
»Vi er i konflikt med Islamisk Stat«, siger Morten Bødskov og henviser ellers 
til FN’s linje. 
</p><p>
FN’s særlige udsending til Syrien, Staffan de Mistura, mener ikke, at man kan 
komme uden om den største dræber af civile, hvis man vil beskytte de civile 
i Syrien. 
</p><p>
Dansk Folkeparti udenrigsordfører, Søren Espersen, ser sagen lige omvendt og 
kalder Assad for et nødvendigt onde. 
</p><p class=" bl-elem">
»Assad har mange dårligdomme, men han var trods alt kendetegnet ved, at han 
var sekulær og brugte sit politiske liv på at holde islamisterne stangen«. 
</p>	
</div>
</div></body></html>
