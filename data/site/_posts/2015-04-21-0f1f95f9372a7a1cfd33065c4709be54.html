---
layout:     post
title: 	    "Hjælp med at fordele 900 mio. i forskningskroner"
post_author:	    Christian Østergaard
post_date:	    Tue, 21 Apr 2015 03:00:10 +0000
post_site:	    ing.dk 
post_link:	    http://ing.dk/artikel/hjaelp-med-fordele-900-mio-i-forskningskroner-175557
---
<html><body><div><section class="body">
			<p>109 forslag til projekter, som GTS-institutterne vil bruge deres tid på fra 2016 - 2018 er nu lagt til offentlig debat på hjemmesiden  <a href="http://bedreinnovation.dk/">bedreinnovation.dk</a>, så virksomheder, forskere og borgere kan komme med ideer og spørgsmål til projekterne inden Styrelsen for Forskning og Innovation skal tage stilling til de mange ansøgninger til efteråret.</p>
			<p>De ni Godkendte Teknologiske Serviceinstitutter (GTS) udvikler og formidler viden til danske virksomheder og det er netop denne rolle, der gør, at crowdsourcingmetoden er relevant inden projekterne skal vurderes.<br/>
			<figure class="plugin right zoomable"><img data-original-image="http://ing.dk/sites/ing/files/clipboard01_18.jpg" src="http://ing.dk/sites/ing/files/styles/w1120_media_right/public/clipboard01_18.jpg?itok=JbelsK-m" alt=""/><figcaption> Sofie Carsten Nielsen (R), Uddannelses- og Forskningsminister. </figcaption></figure><br/>
			»Danske virksomheder skal kunne konkurrere på det internationale marked. Det kræver, at den nyeste viden kommer ud i vores virksomheder og bliver brugt til at skabe nye produkter eller nye arbejdsgange. Jeg håber, at mange vil give deres bud på, hvilken ny viden virksomhederne har brug for, så vi kan skabe en åben debat og sikre, at vi prioriterer de rigtige projekter,« siger uddannelses- og forskningsminister Sofie Carsten Nielsen (R) i en <a href="http://ufm.dk/aktuelt/nyheder/2015/hjaelp-danske-virskomheder-med-at-blive-mere-konkurrrencedygtige">pressemeddelelse</a>.</p>
			<p>I efteråret skal GTS-institutterne indsende deres endelige forslag til de projekter, der skal indgå i deres kontrakter for perioden 2016 til 2018. Ifølge Styrelsen for Forskning og Innovation og GTS-institutterne selv indgår brugerne på sidens input både i processen op til, at GTS’erne indsender forslagene og i styrelsens vurdering af forslagene.</p>
			<p>Det er tredje gang, at omkring 900 mio. kr. fordeles efter, at andre GTS’er, forskere, virksomheder og almindelige danskere har haft mulighed for at kommentere forslagene.</p>
			
			<p><figure class="plugin right zoomable"><img data-original-image="http://ing.dk/sites/ing/files/images/65604.jpg" src="http://ing.dk/sites/ing/files/styles/w1120_media_right/public/images/65604.jpg?itok=NSExYsl2" alt=""/><figcaption> Ragnar Heldt Nielsen, direktør i GTS-foreningen. </figcaption></figure><br/>
			»Vi glæder os meget til at følge med i debatten og se, hvordan virksomheder og organisationer tager imod de ideer, GTS-institutterne har lagt op. Crowdsourcing er et hot emne, alligevel er det ret enestående, at aktivitetsforslag på den måde bliver lagt åbent frem til debat – og så er det faktisk tredje gang det sker. Vi håber, at rigtig mange fra erhvervslivet og organisationerne tager imod tilbuddet og går ind og blander sig i, hvad forskningsmidlerne skal bruges til, siger direktør i GTS-foreningen, Ragnar Heldt Nielsen i en <a href="http://gts-net.dk/pressemeddelelser/vaer-med-til-at-fordele-900-mio-kr-til-ny-forskning/">pressemeddelelse</a>.</p>
			<p>Blandt de 109 forslag findes der særligt teknologier, som har været debatteret og forsket i, men som endnu ikke er brudt igennem hos virksomhederne. Det handler eksempelvis om såkaldte wearables og batteriløs og selvforsynende elektronik eller om 3D-printede byggematerialer.</p>
			<p>Derudover findes der dog også projekter, der vil optimere teknologi og produkter, der findes i dag. Eksempelvis for at gøre byggematerialer til skibe lettere eller gøre vejbelægninger billigere og mere holdbare.</p>
			<p>De mange projektforslag giver derfor et godt indblik i, hvilke teknologier GTS-institutter og virksomheder kan komme til at arbejde med de kommende år.</p>
			
			<p>Alle forslagene og debatten om dem kan ses på <a href="http://bedreinnovation.dk/">bedreinnovation.dk</a>, hvor debatten er åben frem til den 14. maj. Styrelsen for Forskning og Innovation har desuden forsøgt at udvide debatten til Twitter, hvor det dog indtil videre primært er GTS-institutterne selv, der gør opmærksom på deres forslag. Se et uddrag af den debat herunder.</p>
			<p><a class="twitter-timeline" href="https://twitter.com/hashtag/bedreinnovation" data-widget-id="590165462039789568">#bedreinnovation Tweets</a></p>
		</section>
		  </div></body></html>
