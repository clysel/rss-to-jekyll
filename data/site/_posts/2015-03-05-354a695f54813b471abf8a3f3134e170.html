---
layout:     post
title: 	    "Insidertips fra de lokale: 5 skønne oplevelser på Mallorca"
post_author:	    
post_date:	    Thu, 05 Mar 2015 07:00:52 +0100
post_site:	    politiken.dk 
post_link:	    http://politiken.dk/rejser/sologstrand/ECE2573103/insidertips-fra-de-lokale-5-skoenne-oplevelser-paa-mallorca/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Om parret:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/lydia-og-mand_918001w.jpg" alt="" border="0"/></span></p><p>
35-årige Miguel Cruz og 34-årige Lydia Cruz bor på Mallorca med deres 
5-årige søn. 
</p><p class=" bl-elem">
Miguel er vendt hjem til Mallorca, hvor han er født og opvokset, efter flere 
år i udlandet. Lydia har boet på øen hele sit liv.
</p>
</div>
</div><p>
»Vi har et ordsprog her på øen, der lyder: Når en mallorcaner rejser ud, er 
det kun for at kunne komme tilbage og sige: Intet er som Mallorca«, 
fortæller 35-årige Miguel Cruz og tilføjer, at han fuldt ud tilslutter sig 
ordene. 
</p><p>
Miguel, der arbejder som selvstændig med netmarketing har både boet og rejst i 
andre lande, men er vendt hjem til Mallorca, hvor han er født og opvokset, 
og hvor han i dag bor med sin 34-årige kone Lydia og deres 5-årige søn. 
</p><p>
Lydia, der er advokatsekretær, kommer også fra øen og sværger især til området 
omkring Pollenca, hvor hendes familie har boet i generationer. Det er også i 
Mallorcs nordøstlige hjørne, at parret vælger at nyde deres fridage. 
</p><p>
Hvad de helt præcist laver og hvor, deler de her med Politikens brugere. 
</p><h3>
1. Frisk morgenvandring 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/puig-de-maria_917995h.jpg" alt="" border="0"/><span class="caption"><span class="f-img-caption">UDSIGT. 
</span>For bare 20 euro pr. nat kan du sove på refugiet på toppen af Puig de Maria. Morgen- og aftensmad serveres i den stemningsfulde madsal i 300 meters højde og med udsigt til Pollenca-bugten og Tramuntana bjergene. Foto: Julie Vöge</span></span>
Lydia og Miguel elsker at stå meget tidligt op og vandre, før solen og heden 
slår igennem. 
</p><p>
Mallorca har et udbygget net af vandrestier, hvor du kan følge anviste ruter, 
som fører dig øen rundt og til udvalgte overnatningssteder. Ét af dem ligger 
på toppen af Puig de Maria, som er et 300 meter højt bjerg i udkanten af 
Pollenca. Vandringen op mod toppen stiger 287 meter, er 2,7 km lang og tager 
omkring 40-45 minutter. Undervejs kan du være heldig at se guldfinker, 
nattergale og fjerbenede ørne. 
</p><p>
På toppen har du den smukkeste udsigt over Pollenca-bugten og Tramuntana 
bjergene. Her ligger også et kloster fra 1348, hvor alle nonner forlængst er 
fortrukket til mere komfortable omgivelser. En oldgammel Maria-figur står 
stadig inde i den lille kirke og bliver hvert 50. år båret ned ad bjergets 
snirklede stier til Pollenca by og fejret i flere dage for så at blive båret 
hele vejen op på plads igen. 
</p><p>
»I klosteret er der en lille restaurant, hvor du kan hvile benene og tanke op 
til nedstigningen. Mandag er køkkenet lukket, og kommer I mange ad gangen 
til middag, så ring i forvejen for at være sikker på, at kokken har købt nok 
råvarer ind, og at der er et bord ledigt. Selv om omgivelserne er ydmyge, er 
maden helt, helt fantastisk«, fortæller Miguel. 
</p><p>
Det er også muligt at overnatte i refugiet for bare 20 euro for et værelse til 
to. Så spiser I ved langborde i en asketisk indrettet madsal, der er dejligt 
lys takket være store vinduespartier. 
</p><p>
Det er ikke muligt at køre det sidste stykke op til toppen i bil, derfor er 
det en god ide at parkere i Pollenca på parkeringspladsen ved Repsol 
garageanlægget, der ligger lige ved den hovedvej, som vandrerruten mod 
klosteret udgår fra. 
</p><p><i class=" bl-elem">Tfl.nr. kloster/refugium: + 34 971 184 132 </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/mallorca/ECE1232594/her-er-de-bedste-udflugter-paa-mallorca/">Her er de bedste udflugter på 
Mallorca </a></p><h3>
2. Dukkert på øens bedste strand 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Formentera-1_917996y.jpg" alt="" border="0"/><span class="caption"><span class="f-img-caption">KRYSTALKLART. 
</span>Cala Formentor på Mallorcas nordøstlige tange er uden diskussion én af Mallorcas bedste strande. Fint, hvidt sand, krystalklart vand, gode strandbarer og mulighed for at leje vandcykler og paddleboards. Foto: Julie Vöge</span></span>
Efter den strabadserende vandring er det tid til en dukkert og daseliv på en 
af Mallorcas bedste strande.
</p><p>
»På dage, hvor vi går efter fint, hvidt sand og fuldkommen krystalklart vand, 
kører vi til Cala Formentor«, siger Lydia. Stranden strækker sig én 
kilometer i Mallorcas nordøstligste hjørne. Det koster 5 euro at parkere. De 
tre barer og restauranter langs stranden er gode, men pebrede. Her kan lejes 
luksuriøse liggestole, vandcykler og sjove paddleboards. 
</p><p>
På vej til Cala Formentor ligger ét must-see-udsigtpunkt, som er let at se fra 
vejen. På en klar dag, kan du fra Cap Formentor se Menorca i det fjerne. 
</p><p>
»På dage, hvor vi gerne vil møde andre lokale, kører vi til San 
Vincente-bugten, der ligger på nordsiden af øen og stadig i det østlige 
hjørne. Her er der tre strande, som ligger i rap, og som turister har fundet 
vej til, men som også er meget besøgt af lokalbefolkningen«, fortæller 
Miguel. 
</p><p>
Den første strand hedder Cabo Barques og ligger klemt inde mellem klipper for 
foden af trapper, der går fra parkeringspladsen gennem huse og butikker ned 
til sandet. Den er, ligesom den næste strand i bugten, Cabo Molin, 
børnevenlig med hvidt sand og azurblåt hav. 
</p><p>
Den sidste strand Cab Carbó er for gode svømmere, da der her ikke er sand, men 
kun klipper. De indrammer til gengæld perfekt havet, og danner en naturpool, 
som er lækker at springe ned i fra klipperne. Uanset hvilken strand, du 
vælger, i den hyggelige by Cala San Vincente, så kan du alle steder købe 
købe mad og drikke på mindre strandbarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/mallorca/ECE1988510/drop-de-overrendte-her-er-5-uberoerte-strande-paa-mallorca/">Drop de overrendte: Her er 5 
uberørte strande på Mallorca</a></p><h3>
3. Markedsshopping 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/marked-inca_917997y.jpg" alt="" border="0"/><span class="caption"><span class="f-img-caption">SPECIALITETER. 
</span>Markedet i Inca er ét af øens største og byder på masser af lokale specialiteter som Sobrassada pølse, oliven, fletkurve og ikatmønstrede tekstiler. Foto: Julie Vöge</span></span>
»Shopping skal der til for at fuldende en god fridag for os. Langt de fleste 
byer på Mallorca har en ugentlig markedsdag, hvor der sælges alt fra 
fletkurve, skinker, tekstiler til oliven. Ét af de største markeder på øen 
ligger i byen Inca, der er placeret næsten midt på Mallorca. Inca er ikke en 
specielt charmerende by, men deres onsdagsmarked byder på så mange varer, at 
det næsten er umuligt at gå tomhændet derfra«, siger Lydia. 
</p><p>
På omtalte marked kan du finde de populære 'Ikats' tekstiler, som fremstilles 
på øen, ligesom det er et must at købe og smage den lokale Sobrassada pølse 
lavet af griseindvolde og et hav af krydderier. Et anden hit blandt både 
lokale og turister er de for Mallorca karakteristiske fletkurve med store 
læderhanke, og som er ideelle til at pakke strandgear ned i eller bruge som 
indkøbstaske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/mallorca/ECE1232583/her-spiser-du-godt-paa-mallorca/">Her spiser du godt på Mallorca </a></p><h3>
4. Saml appetit med trapperidt 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/trappe-pollenca_917998h.jpg" alt="" border="0"/><span class="caption"><span class="f-img-caption">TRÆNING. 
</span>Der er 365 trin på Calvarí trappen i Pollenca. Den hårde opstigning er sliddet værd. Udsigten fra toppen er imponerende. Foto: Julie Vöge</span></span>
Som skumringstimen nærmer sig, og solen stopper med at bage, kan Lydia og 
Miguel godt lide at tage sig en gåtur mere for at samle appetit til 
aftensmaden. Turen går gerne til bjergbyen Pollenca. 
</p><p>
»Vi begynder med at gå fra torvet Carrer del Ombra og fortsætter de 365 skridt 
(et for hver dag i året) op ad den stejle Calvari trappe, som fører op til 
en kirke. Deroppe er der en fantastisk udsigt over byen og bjergene omkring. 
Pollenca er fuld af cafeer og restauranter, og ved udsigten til at skulle 
indtage én af dem, går turen ned ad trapperne altid rimeligt hurtigt«, 
fortæller Lydia. 
</p><p>
Hun tilføjer, at det er værd at skrive sig bag øret, at hvert år på Langfredag 
danner trapperne rammen om en kæmpe parade, hvor hundrevis af øboere bærende 
på regligiøse figurer og i tavshed akkompagneret af en tromme marcherer på 
trapperne og videre gennem byen. 
</p><p>
»Selv om det er en religiøs parade, så er det en festdag for både turister og 
lokale, og absolut en event, der er værd at rejse efter«, siger Lydia. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/mallorca/ECE1787189/hold-charterferie-i-cykelsadlen/">Hold charterferie i 
cykelsadlen </a></p><h3>
5. Fri leg på torvet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/pollenca-pladsen_918000y.jpg" alt="" border="0"/><span class="caption"><span class="f-img-caption">MIDTPUNKT. 
</span>Det er svært at være i dårlig humør, når man er en del af det glade leben på Placa Major i Pollenca. Foto: Julie Vöge</span></span>
»Vi slutter dagen af med en serie tapas på en af de talrige, gode restauranter 
på Placa Major i Pollenca. Pladsen, der er omkranset af byens gamle kirke og 
gamle huse, er det perfekte sted for både børn og voksne. Her kan forældre 
slappe af, mens børnene spiller bold, sjipper, hopper og springer på de 
gamle, fine fliser«, siger Miguel. 
</p><p class=" bl-elem">
Han kan godt lide, at selv om der er mange turister i Pollenca, så har byen 
alligevel formået at beholde sin originale charme, og det trækker mange 
lokale til. Derfor er der faktisk lige så mange lokale som turister, der 
nyder sommeraftenernes leben på Placa Major. 
</p>	
</div>
</div></body></html>
