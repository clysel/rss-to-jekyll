---
layout:     post
title: 	    "Sangerindes rejse til Færøerne: »Jeg tror, at min flyskræk eskalerede på den tur«"
post_author:	    
post_date:	    Tue, 24 Feb 2015 08:49:20 +0100
post_site:	    politiken.dk 
post_link:	    http://politiken.dk/rejser/rejseminder/ECE2556306/sangerindes-rejse-til-faeroeerne-jeg-tror-at-min-flyskraek-eskalerede-paa-den-tur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Bag om Maria Bramsen:</b></h4>
<div class="fakta-body" data-buildingblock="embedded_factboxlink">
<p>
51 år. Sanger og grafisk designer. Sammen med Anne Dorte Michelsen er Maria 
Bramsen netop draget på turné med de gamle sange fra Tøsedrenge-tiden. 
</p><p>
Fra 1981 til 1986 var hun sanger i Tøsedrengene. Efter et kort mellemspil i 
gruppen The Lejrbåls kom hun i 1988 med i Ray Dee Ohh, som hun sammen med 
Caroline Henderson stod i spidsen for til 1992.
</p><p>
Efterfølgende gik Maria Bramsen på Danmarks Designskole og er medstifter af 
tegnestuen Gul Stue. Hun står bag en lang række tegnefilm og børnebøger og 
har været illustrator for blandt andet Camilla Hübbes børnebøger ’Cirkuse 
Saragossa’ og ’Bye, bye Elvis’. Selv har hun udgivet børnebogen ’Rosalina og 
stjernerne’.
</p><p class=" bl-elem">
Maria Bramsen er gift med creative director Simon West. Parret har tre børn, 
Josephine på 28 år, 22-årige Anton og Alfred på 16.
</p>
</div>
</div><h3>
Min første rejse ... 
</h3><p>
gik til Barbados som 7-årig med min mor, Cynthia Rosalina, min far, Ludvig, og 
min lillebror for at besøge min mormor. Det eneste, jeg kendte til Barbados, 
var, at der kom min mor fra, og hver jul sendte mormor et gammeldags 
airmailbrev med dollars til julegaver. Vi rejste til Barbados for at holde 
jul. Der var sindssygt varmt, og det var som gå ind i en dyne, da vi kom ud 
af flyet. Det var mærkeligt at holde jul 25. december og pakke julegaver ud 
om morgenen. Vi havde et rigtigt juletræ, som mormor havde importeret i dyre 
domme fra USA, og måtte til julegudstjeneste den 25. Det var overvældende og 
flot, ikke mindst fordi folk var iklædt farvestrålende tøj. 
</p><h3>
Min bedste rejse ... 
</h3><p>
var til Nicaragua i 1988, da jeg var korsangerinde for Gnags. Det var et stort 
kulturudviklingsprojekt, og der var kunstnere fra både Danmark, Norge og 
Sverige. På det tidspunkt blev Nicaragua styret af sandinisterne, og landet 
var i krig. Vi blev ikke direkte påvirket af krigen, men der var 
selvfølgelig et stort sikkerhedsopbud. Inflationen var helt vanvittig. Når 
man købte noget, fik man poser tilbage med småmønter, hvis der ellers var 
varer at købe. Kun en sjælden gang hørte vi skyderier, og folk var søde og 
imødekommende. 
</p><h3>
Min værste rejse ... 
</h3><p>
var, da jeg skulle flyve til Færøerne med Tøsedrengene for at spille. Vi fløj 
i et lejet privatfly. Da vi skulle lande, kunne det ikke lade sig gøre på 
grund af tåge, og vi måtte flyve til Skotland for at overnatte. Vi blev 
indlogeret på et hotel med en pub, hvor der var en spa. Det var en mærkelig 
oplevelse at spise, mens folk flød rundt i klorlignende vand ved siden af. 
Pubben lugtede af svømmehal. Næste dag sagde piloterne, som var rigtige 
jægersoldatagtige mænd, at »nu tager vi sgu chancen«. De fløj ned i en 
suppetåge, og det næste, jeg så, var klipper på begge sider, og vi var 
næsten nede. Jeg tror, at min flyskræk eskalerede på den tur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2538184/mgp-vaerts-vaerste-rejseminde-drak-vand-fra-bussens-toilet-og-blev-virkelig-daarlig/">MGP-værts værste rejseminde: 
Drak vand fra bussens toilet og blev virkelig dårlig</a></p><h3>
På rejser medbringer jeg altid ... 
</h3><p>
bøger. Jeg kan godt lide at have trykte bøger med, men jeg har fået en Kobo 
eReader, for de tunge bøger er lidt upraktiske. Jeg læser mest fiktion, men 
har også lidt faglitteratur med. 
</p><h3>
Min favoritrejsepartner ... 
</h3><p>
Jeg elsker at rejse med min mand, Simon, og vores tre børn, Josephine, Anton 
og Alfred. Vi kan godt lide, at det hele er lidt tilfældigt: Nu går vi 
herned, og så ser vi, hvad der sker. Slowferie som at køre rundt i en bil og 
bare kigge – det kan vi godt lide. Det eneste, jeg gerne vil have 
tilrettelagt, er, hvor vi skal bo. 
</p><h3>
Min seneste rejse ... 
</h3><p>
gik til Rom i januar. Min mand skulle tage billeder dernede på restauranter, 
så jeg smagte noget god mad. Det gav mig også mulighed for at genopleve Rom. 
Sidst jeg besøgte byen, var jeg gravid med Alfred og havde sådan en kvalme. 
Jeg syntes, at alt i Rom lugtede forfærdeligt. Dengang tænkte jeg, at jeg 
aldrig ville tilbage, men Rom viste sig at være en skøn by. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2529348/fashad-kholghi-om-sin-kostskolelaerer-han-er-den-bedste-menneskesmugler-jeg-har-moedt/">Fashad Kholghi om sin 
kostskolelærer: »Han er den bedste menneskesmugler, jeg har mødt«</a></p><h3>
Mit bedste rejsemåltid ... 
</h3><p>
fik jeg faktisk på Nicaragua-turen med Gnags. Vi var på udflugt til en 
strand på stillehavskysten, hvor vi skulle spise frokost. Vi fik at vide, at 
vi kunne få languster, som jeg aldrig havde smagt. Det sagde vi ja tak til, 
og så gik der to timer, før vi fik noget mad. Jeg går ud fra, at de hentede 
langusterne i net eller tejner i havet, men det tog så lang tid. Til gengæld 
var det som at komme i himlen, de smagte fantastisk. 
</p><h3>
Det dummeste, jeg har gjort på en rejse ... 
</h3><p>
var en mindre ting, og der skete egentlig ikke noget. Jeg fløj til Tirstrup og 
skulle med bussen ind til Aarhus, og så var der en mand, som spurgte, om jeg 
ville med: »Det er så kedeligt at køre alene, vil du ikke køre med«. Jeg var 
ikke særlig gammel og ret naiv, steg ind i bilen, og så kørte vi til Aarhus. 
Der skete heldigvis ikke noget, men det var ret idiotisk. Jeg er ellers ret 
fornuftig, når jeg rejser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2545734/skuespillers-rejseminder-vi-havde-daasehakkeboeffer-og-de-frygteligste-madvarer-med/">Skuespillers rejseminder: »Vi 
havde dåsehakkebøffer og de frygteligste madvarer med«</a></p><h3>
Jeg rejser altid tilbage til ... 
</h3><p>
Mallorca for at slappe af og lave ingenting overhovedet. Ligge på stranden, 
læse bøger og gå i vandet. 
</p><p>
Vi tager altid til øens sydøstlige del, selv om der ikke er så smukt og 
kuperet som på andre dele af øen. Til gengæld er der en strand, som minder 
mig om Barbados. 
</p><h3>
Mit bedste tip til Mallorca ... 
</h3><p>
er netop den pågældende strand, som hedder Es Trenc. Vandet er meget lavt, og 
stranden er børnevenlig med turkisblåt vand og lækkert hvidt pulversand. 
</p><h3>
Den mest interessante person, jeg har mødt på en rejse, var ... 
</h3><p>
min mormor, Rita La Touche. En stærk dame. Hun var ’head of the family’ og 
havde en blomstrende forretning og restaurant i Bridgetown i Barbados, som 
hun styrede med fast hånd. Det, jeg husker tydeligst, var, at når hun 
var hjemme efter arbejde, sad hun i midten af huset på en lille sofa, 
hvorfra hun kunne holde øje med alt og alle, give direktiver til højre og 
venstre – og hun kunne få en del til at ske ved at kaste et særligt blik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2520951/stig-ellings-rejseminder-vi-har-rejst-i-33-aar/">Stig Ellings rejseminder: »Vi 
har rejst i 33 år«</a></p><h3>
Min næste rejse ... 
</h3><p class=" bl-elem">
går til Charleston i den amerikanske stat South Carolina til sommer. Simon og 
jeg skal til bryllup hos en kusine derovre. 
</p>	
</div>
</div></body></html>
