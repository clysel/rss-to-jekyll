---
layout:     post
title: 	    "Tyrkiet sparker til dem, der ligger ned"
post_author:	    
post_date:	    Mon, 06 Apr 2015 15:48:35 +0200
post_site:	    politiken.dk 
post_link:	    http://politiken.dk/udland/ECE2616834/tyrkiet-sparker-til-dem-der-ligger-ned/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Danmarks værste venner</h4>
<h5>
Serie</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard. 
</p>
</div>
</div><p>
Tyrkisk presse har forbud mod at dække 150 nyhedshistorier, 21 journalister er 
fængslet på grund af deres arbejde eller politiske holdninger, og endnu 
flere journalister retsforfølges. 
</p><p>
Det samme gør en skønhedsdronning, en popstjerne og gymnasieelever – alle 
sammen for kritik af præsident Recep Tayyip Erdogan. 
</p><p>
Da han kom til magten i 2002, lå Tyrkiet nummer 99 på det internationale 
indeks over pressefrihed, men er siden gledet ned ad listen til nummer 154, 
hvor det er i tarveligt selskab med lande som Irak og Hviderusland. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2485643/erdogan-til-eu-hold-bare-jeres-gode-raad-for-jer-selv/">Erdogan til EU: Hold bare 
jeres gode råd for jer selv</a></p><p/><p>
At der er lang vej endnu for Tyrkiet, kommer ikke bag på nogen, men det 
bekymrer iagttagere, at Tyrkiet i øjeblikket går i den helt forkerte 
retning, og at regeringen tilsyneladende ikke lader sig påvirke af 
international kritik. 
</p><p>
»Der er sket en omfattende forværring, og ytringsfriheden er kilde til stor 
bekymring«, siger Andrew Finkel, politisk kommentator og redaktør for P24, 
en danskstøttet platform for uafhængig journalstik. 
</p><p>
»Vi ser ting, man kun ser under undtagelsestilstand. Folk bliver arresteret 
for helt normale kommentarer, man hører om enhver folkevalgt leder. Men man 
tolererer ikke nogen dissens. Folk bliver arresteret for helt almindelige 
ting, man siger i et demokrati«. 
</p><h3>
Alene ved magten 
</h3><p>
En overgang rykkede Tyrkiet nærmere på EU’s standarder, og i 2005 åbnedes 
optagelsesforhandlinger med unionen, men de seneste år er det kun gået 
tilbage for ytrings-, presse- og forsamlingsfrihed. 
</p><p>
Ifølge en dansk iagttager er det skifte et resultat af en konsolidering af 
Retfærdigheds- og Udviklingspartiet (AKP), der har været alene ved magten 
fra 2002 til i dag. 
</p><p>
»I perioden frem til 2006-07 sad regeringspartiet ikke på nogen måde sikkert i 
sadlen. Det var udfordret af dele af staten og ikke mindst militæret og 
havde ikke samme stemmeopbakning, som det fik senere. Men i takt med 
konsolideringen er det blevet mere og mere magtfuldkomment og opfører sig nu 
som partier, der tidligere har siddet ved magten i Tyrkiet«, siger lektor 
Daniella Kuzmanovic fra Institut for Tværkulturelle og Regionale Studier ved 
Københavns Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2455696/erdogan-skriver-historien-om-muslimer-opdagede-amerika/">Erdogan skriver historien om: 
Muslimer opdagede Amerika</a></p><p>
EU har flere gange skruet bissen på over for kandidatlandet, men det har 
Danmark ikke på samme måde. Udenrigsminister Martin Lidegaard (R) talte 
under sit seneste officielle besøg i Tyrkiet om »enorme fremskridt« for 
pressefriheden og uddybede: 
</p><p>
»Det, jeg har sagt, er, at vi glæder os over, at antallet af fængslede 
journalister er faldet fra tæt på 200 for et par år siden til 35 i dag. Det 
er udtryk for, at det går den rigtige vej«, sagde ministeren i maj sidste år 
og fremkaldte glæde hos sin tyrkiske kollega, men hovedrysten hos 
iagttagere. 
</p><h3>
Skoledreng hentet af politiet 
</h3><p>
I august vekslede Erdogan med vælgernes velsignelse ministerpræsidentposten 
til præsidentposten, og siden er mere end 70 mennesker blevet retsforfulgt 
for påståede fornærmelser mod ham. 
</p><p>
I marts fik to tegnere 11 måneders fængsel, fordi retten mente, at en tegnet 
figur gjorde et håndtegn, der indikerede, at Erdogan er homoseksuel. 
Straffen blev konverteret til en bøde på 7.000 lira (19.000 kr.) til hver 
tegner. 
</p><div class="art-quote article-box">
<p class="quote"/>
<blockquote>
<p class="quote-txt">
Der er sket en omfattende forværring
</p>
<p class="sender">
</p><p class=" bl-elem">Andrew Finkel, redaktør</p> 

</blockquote>
</div><p>
De seneste uger har lovens lange arm også grebet fat i en tidligere 
skønhedsdronning, en popstjerne og en skoledreng på 13, der blev hentet på 
sin skole og afhørt for en opdatering, han havde skrevet på Facebook.</p><p>
Menneskerettighedsproblemerne går imidlertid videre endnu. Landets etniske og 
religiøse mindretal er også langt fra at have lige rettigheder med det 
sunnimuslimske tyrkiske flertal. 
</p><p>
»Der er en række indgreb, såsom forfølgelse og fængsling af politiske 
aktivister, der er aktive i det kurdiske spørgsmål, og der er stadig en stor 
grad af politiundertrykkelse og vilkårlige fængslinger. Den forfølgelse af 
det kurdiske spørgsmål og vold mod civile er den største udfordring på 
menneskerettighedsområdet«, siger Daniella Kuzmanovic. 
</p><h3>
Snavs under tæppe 
</h3><p>
I årene da EU-optagelsesforhandlingerne gik i gang, havde Bruxelles enorm 
indflydelse i Ankara, der så unionen som sin eneste mulighed for social, 
økonomisk og politisk fremgang. Men nogenlunde samtidig med at flere 
EU-lande såede tvivl om, hvorvidt landet nogensinde ville få lov at blive 
medlem, begyndte Ankara selv at kigge efter nye markeder og partnere med 
knap så mange krav til menneskerettigheder og gennemsigtighed i 
regeringsførelsen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Hovedartikel_Tyrkie_926033y.jpg" alt="" border="0"/></span></p><p>
Resultatet er blevet en udbredt tilsidesættelse af retsstatsprincipper og 
minimal lydhørhed over for europæisk kritik i den anledning. 
</p><p>
»Der er sket et skred i Tyrkiet og forsøg på at feje snavs ind under 
gulvtæppet. Regeringen er rykket længere og længere væk fra gennemsigtighed 
mod en voksende følelse af straffrihed, hvor det kan ignorere den offentlige 
mening og for eksempel ansætte sine egne dommere i retssystemet og slippe af 
sted med det«, siger Andrew Finkel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2484366/tyrkisk-politi-anholder-stoetter-af-erdogans-rival/">Tyrkisk politi anholder 
støtter af Erdogans rival</a></p><p>
Et eksempel, der har vakt opsigt i EU, er korruptionsanklager mod 
regeringstoppen, der kom for en dag i december 2013. Fire ministre måtte gå 
af, men kort efter skiftede regeringen voldsomt ud blandt anklagere og 
politifolk, og sagen blev siden droppet. I dag er den en af 150 sager, som 
tyrkisk presse har domstolsforbud mod at dække. 
</p><p>
Sideløbende med voksende magtfuldkommenhed og arrogance er også tyrkisk 
økonomi og regional indflydelse blevet større. Tingene er forbundet og gør 
det sammen med Tyrkiets strategiske placering svært eller mindre vigtigt at 
kritisere den demokratiske udvikling. 
</p><p class=" bl-elem">
»Amerikanske bekymringer over nedbrydelsen af demokratiske rettigheder bliver 
afvejet i forhold til det kortsigtede behov for at have en allieret på den 
syriske grænse«, siger Andrew Finkel. 
</p>	
</div>

</div></body></html>
