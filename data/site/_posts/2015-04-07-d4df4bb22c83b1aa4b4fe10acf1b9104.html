---
layout:     post
title: 	    "LHC: Første beams sendt igennem røret"
post_author:	    Mie Stage
post_date:	    Tue, 07 Apr 2015 08:58:06 +0000
post_site:	    ing.dk 
post_link:	    http://ing.dk/artikel/lhc-foerste-beams-sendt-igennem-roeret-175244
---
<html><body><div><section class="body">
			<p>Efter to års opgradering af den 27 km lange partikelaccelerator Large Hadron Collider (LHC) skal maskinen nu stå sin prøve.</p>
			<p>Søndag formiddag kl. 10.41 blev første protonstråle sendt ind i acceleratoren, og kl. 12.27 blev stråle to sendt i modsatte retning.</p>
			<p>Protonerne cirkulerede herefter med en energi på 450 GeV, hvilket de skal gøre i nogle dage, før der bliver skruet op for energien, indtil protonerne suser forbi – og i sidste ende mod hinanden - med en energi på 6,5 TeV pr. beam.</p>
			<p>Oprindeligt skulle de første protoner have cirkuleret for et par uger siden, men der opstod en mindre forsinkelse, da en metalspån havde sat sig fast i en elektrisk forbindelse. Den blev imidlertid brændt væk med en strømpuls, så teknikerne slap for at skulle opvarme de nedkølede magneter for at komme til. Dette kunne have forsinket opstarten i meget længere tid.</p>
			
			<p>Cern regner med, at selve kollisionerne af protonerne vil finde sted her i løbet af foråret, så fysikerne kan komme i gang med eksperimenterne og for alvor sætte Standardmodellen på prøve.</p>
			<p>Blandt andet vil forskerne se nærmere på Higgs-partiklen og søge flere svar på spørgsmålene om mørkt stof, antistof og den kvark-gluon-plasma, der dannes ved sammenstød af blyioner.</p>
			<p>Se video her fra PhotonicsMedia med forklaring på, hvordan LHC virker:<br/>
			<section class="video plugin"/></p>
			
			<p/></section>
		
		  </div></body></html>
