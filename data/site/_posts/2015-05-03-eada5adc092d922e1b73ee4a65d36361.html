---
layout:     post
title: 	    "Invasiv: Bjørnekloen strømmer til nabokommuner"
post_author:	    
post_date:	    Sun, 03 May 2015 20:45:55 +0200
post_site:	    politiken.dk 
post_link:	    http://politiken.dk/indland/ECE2652713/invasiv-bjoernekloen-stroemmer-til-nabokommuner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Der er kommuner, hvor man helt har udryddet arten, og der er kommuner, hvor man stort set intet gør </p><p class=" bl-elem"/>

<p class="sender">
</p><p class=" bl-elem">De økonomiske vismænd om indsatsen mod bjørneklo</p> 

</blockquote>
</div><p>
Der er fuglefløjt fra de grønspirende trætoppe. Der er rislen fra den dybblå 
bæk. Men hvis alt kun var idyllisk fynsk forår, var Politiken jo ikke taget 
helt herover til Vindinge Å i Faaborg-Midtfyn Kommune.
</p><p>
Forklaringen står inde på bredden i form af en lang række bjørneklo.
</p><p>
»Den skygger for alt andet, så det ikke kan gro. Den spreder sig næsten 
uhæmmet. Og så skal der kun en lille smule af dens saft på huden til, at man 
får kløe og udslæt«, siger Mogens Andresen, jordbrugsteknolog i 
Faaborg-Midtfyn Kommune, og trækker handskerne på. 
</p><p>
Han skal til at grave bjørneklo op og vil ikke risikere at få brandvabler, som 
en kollega fik det. 
</p><p>
Det er især spredningsevnen, der er årsagen til, at de økonomiske vismænd i en 
rapport fra i fjor fremhævede bjørneklo som et af skrækeksemplerne på 
problemerne i bekæmpelsen af invasive arter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2652360/fremmede-arter-skal-paa-eu-doedsliste/">Fremmede arter skal på 
EU-dødsliste</a></p><p>
Kommunerne bruger næsten 30 millioner kroner årligt på at slå bjørneklo ned, 
og der er de seneste årtier samlet brugt et trecifret millionbeløb og 
utallige offentlige og frivillige mandetimer på at stoppe spredningen af den 
krasbørstige plante.
</p><p>
Men ifølge vismændene og en række forskere batter det langtfra nok, fordi 
kommunerne ikke har nogen egentlig pligt til at bekæmpe planten på 
offentlige arealer – og fordi myndighederne ikke har redskaber til at sikre, 
at private bekæmper den effektivt nok. 
</p><p>
Indsatsen har derfor været alt for ukoordineret og ineffektiv. 
</p><h3>
Eksporterer bjørneklo til naboer
</h3><p>
»Der er kommuner, hvor man helt har udryddet arten, og der er kommuner, hvor 
man stort set intet gør (...). Der er eksempler på, at bekæmpelse nedstrøms 
vandløb ikke har effekt, når der ikke sker bekæmpelse opstrøms«, skrev 
vismændene i rapporten ’Diskussionsoplæg økonomi og miljø’.
</p><p>
Det er lige præcis det, der er tilfældet her i Faaborg-Midtfyn Kommune – og 
som man nu er begyndt at sætte ind overfor. Få hundrede meter fra hvor 
jordbrugsteknolog Mogens Andresen har trukket handskerne på, løber Vindinge 
Å ind i Kerteminde Kommune – og kort efter i Nyborg Kommune.
</p><p>
På samme måde har Faaborg-Midtfyn store forekomster af bjørneklo i sin del af 
Odense Å, lige før den løber ind i Odense Kommune.
</p><p>
Frøene skylles eller blæser ned i åerne, og når de svulmer op efter regn, 
aflejrer de frøene på bredderne nedstrøms.
</p><p>
Faaborg-Midtfyn har således i årevis eksporteret bjørneklofrø til 
nabokommunerne.
</p><p>
Det har embedsmændene længe påpeget, men først i fjor gav kommunens politikere 
grønt lys – og penge – til en konkret indsats på området.
</p><p>
»Og vi er faktisk nummer to kommune på Fyn, der har taget rigtigt fat på det 
her problem med spredning til nabokommunerne. De fleste andre har ligesom os 
rigeligt at gøre med at fjerne bjørneklo fra de naturområder, hvor der 
kommer mange borgere«, forklarer Mogens Andresen.
</p><h3>
Efterlyser fælles indsats og viden
</h3><p>
Han har samme holdning som vismændene: At det burde være obligatorisk for 
kommunerne med en indsats over for de invasive arter, fordi det vil være 
mest effektivt og billigst på lang sigt.
</p><p>
»På den måde ville man også hurtigere kunne få ny viden om, hvordan man bedst 
bekæmper bjørneklo – og sprede den nye viden«, siger Mogens Andresen og 
sætter spaden i jorden endnu en gang.
</p><p>
Opgravning er et af de to effektive midler, man i dag kender og bruger. Det 
andet er sprøjtemidlet Round-up på bladene, men det må man ikke bruge så tæt 
på en å eller andre steder, hvor der er risiko for vådområder eller 
grundvand.
</p><p>
Faaborg-Midtfyn eksperimenterer også med at lægge sorte plastikaffaldssække 
over bjørnekloen for at lukke lyset ude og dermed kvæle dens vækst. 
</p><p>
Det er Odense også så småt gået i gang med, men der er ikke rigtig noget forum 
for systematisk udveksling af erfaringer på området.
</p><h3>
Kommer på EU’s ’dødsliste’
</h3><p>
En pligt til at bekæmpe bjørneklo vil koste ekstra i overførsel fra stat til 
kommuner, mens det uden tvivl kan betale sig samfundsøkonomisk, fastslår de 
økonomiske vismænd.
</p><p>
Det har ikke hidtil været argument nok for regeringen til at ændre reglerne, 
så bekæmpelsen blev obligatorisk i stedet for frivillig. Men nu ser det ud, 
som om ændringen kommer. 
</p><p>
I hvert fald tyder alt på, at bjørneklo kommer på EU’s såkaldte dødsliste, der 
afgør, hvilke invasive arter medlemslandene har pligt til at bekæmpe. 
</p><p>
Planten er nemlig et stort problem i næsten hele EU.
</p><p>
»Hvis bjørneklo kommer på EU’s liste, får vi en forpligtelse til at bekæmpe 
den. Og så kan det i sagens natur ikke være frivilligt længere«, siger 
miljøminister Kirsten Brosbøl (S).
</p><p>
Ved Vindinge Å er jordbrugsteknolog Mogens Andresen færdig med spaden for i 
dag. Bjørneklo blomstrer ikke endnu, så han kan lægge dem i solen, så de kan 
tørre ud og dø.
</p><p>
Han anslår, at Faaborg-Midtfyn bruger næsten en kvart million kroner på 
bekæmpelse af invasive arter – det vil i praksis stort set kun sige 
bjørneklo, fordi der ikke er penge til mere.
</p><p>
»Men i fremtiden bør vi nok også tage fat på hybenrose og især japansk 
pileurt«, siger Mogens Andresen og lægger spaden bag i kommunebilen:
</p><p class=" bl-elem">
»De kan også blive spredt til nabokommuner«.
</p>	
</div>

</div></body></html>
