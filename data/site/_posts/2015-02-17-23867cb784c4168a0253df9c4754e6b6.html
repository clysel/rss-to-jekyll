---
layout:     post
title: 	    "Shakhtar: Det giver ingen mening at være bange"
post_author:	    
post_date:	    Tue, 17 Feb 2015 12:47:26 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2550006/shakhtar-det-giver-ingen-mening-at-vaere-bange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Shakhtar Donetsk er et hold, der i årevis har lovet det afgørende gennembrud i 
Champions League, men som alligevel hver gang snubler og skuffer ejerne, der 
har postet enorme beløb i projektet. 
</p><p>
Det bliver formentlig ikke anderledes i indeværende sæson, for lodtrækningen 
gav ukrainerne FC Bayern som modstander i ottendedelsfinalen. 
</p><p>
Måske er der endda et andet faktum, der er endnu værre: Den ukrainske sæson 
har ligget stille siden starten af december, og den genoptages først 27. 
februar. 
</p><h3>
Vi har 180 minutter
</h3><p>
Altså står holdet uden kamprytme før den store opgave. Men ingen af delene er 
tilsyneladende noget, der ryster holdets rutinerede anfører, kroaten Darijo 
Srna. 
</p><p>
»Det er godt, at vi skal møde en europæisk topklub. Det giver os mulighed for 
at teste vores niveau mod et respekteret hold med mange titler. Det giver 
ingen mening at være bange for at møde Bayern. Vi respekterer klubben og 
dens spillere, men vi har også selv fortjent at være med i dette selskab. Vi 
har 180 minutter til at vise, hvad vi kan, og skaffe et positivt resultat, 
for selv om tyskerne er favoritter, betyder det ingenting. Jeg er sikker på, 
at alle Shakhtar-spillere er klar til at yde noget særligt for at vinde 
duellen«, siger Darijo Srna til uefa.com. 
</p><ul class=" bl-elem"><li><b>Gruppespillet: </b>Shakhtar blev nr. 2 i gruppe H efter Porto og har bl.a. via 
storsejre på 7-0 og 5-0 over Bate Borisov fået turneringens 
foreløbige topscorer i brasilianske Luiz Adriano med 9 træffere. </li><li class=" bl-elem"><b>Hjemme: </b>Er lige nu nr. 2 i ligaen, 5 point efter Dinamo Kiev. </li></ul></div>
</div></body></html>
