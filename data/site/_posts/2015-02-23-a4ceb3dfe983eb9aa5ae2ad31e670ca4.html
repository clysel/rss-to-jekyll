---
layout:     post
title: 	    "20.260 underskrifter: Alternativet er klar til folketingsvalg"
post_author:	    
post_date:	    Mon, 23 Feb 2015 18:39:11 +0100
post_site:	    politiken.dk 
post_link:	    http://politiken.dk/indland/politik/ECE2559843/20260-underskrifter-alternativet-er-klar-til-folketingsvalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alternativet har nu modtaget de nødvendige underskrifter og er dermed formelt 
klar til at stille op ved næste folketingsvalg. 
</p><p>
Det bekræfter partiets presserådgiver over for Politiken. 
</p><p>
»Vi er over den magiske grænse«, siger Magnus Harald Haslebo. 
</p><p><b class="ext-link">MAGASINET</b><a class="embeddedlink" href="http://politiken.dk/magasinet/feature/ECE2550010/alternativets-eu-politik-den-maa-jeg-lige-padle-paa/">Alternativets EU-politik? »Den må jeg 
lige padle på«</a></p><p>
Det kræver præcis 20.260 underskrifter at blive opstillingsberettiget som nyt 
parti ved det kommende folketingsvalg. De stemmer er det altså nu lykkedes 
partiet at samle ind.
</p><p/><p>
»Vi er røget over de 20.260. Faktisk har vi 488 mere, som det ser ud nu. Men 
for at være på den sikre side afleverer vi lidt flere end nødvendigt«, siger 
Magnus Harald Haslebo. 
</p><h3>
Spidskandidater er klar 
</h3><p>
Alternativet blev dannet af den tidligere kulturminister Uffe Elbæk i november 
2013. 
</p><p>
Blot en måned før havde han forladt Radikale Venstre, da han var utilfreds med 
partiets linje i regeringen. 
</p><p>
Selvom partiet først nu har samlet de nødvendige underskrifter og dermed 
formelt er opstillingsberettiget, har partiets 10 spidskandidater stået klar 
i kulissen i et stykke tid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2286773/elbaeks-parti-vil-goere-op-med-vaekst/">Elbæks parti vil gøre op med 
vækst</a></p><p class=" bl-elem">
Kandidaterne er: Uzma A. Andresen, Uffe Elbæk, Christian Poll, Ulla Sandbæk, 
Josephine Fock, Rune Peter Wingård, Torsten Gejl, Niko H. Grünfeld, Rasmus 
Nordqvist og Anne Thomas. 
</p>	
</div>
</div></body></html>
