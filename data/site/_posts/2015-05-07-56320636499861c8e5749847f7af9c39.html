---
layout:     post
title: 	    "Løb for pokker: Er du til fedtemad eller farvesprøjt?"
post_author:	    
post_date:	    Thu, 07 May 2015 15:29:07 +0200
post_site:	    politiken.dk 
post_link:	    http://politiken.dk/ibyen/byliv/ECE2659539/loeb-for-pokker-er-du-til-fedtemad-eller-farvesproejt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Er en halv times morgenløb i parkterræn alt for kedeligt for dig? 
</p><p>
Og skal der mere til at holde dig tændt end tanken om den tebirkes, du har 
givet dig selv lov til at inhalere i smug, når du har nået 
5-kilometer-mærket? 
</p><p>
Så er det denne weekend, du skal snøre løbeskoene. Her lægger de københavnske 
gader og parker nemlig veje til to meget forskellige løb, der dog har det 
til fælles, at de er så langt fra den sædvanlige tur halvt rundt om Søerne, 
som den kan komme. 
</p><p>
Først ude af starthullerne er det historiske orienteringsløb ’Jagten gennem 
historien’, der fredag og lørdag byder på et mysterium, som løberne skal 
løse. 
</p><p>
Løbet, der bliver arrangeret af folkene bag Golden Days, finder sted 14 
forskellige steder på Sjælland, og i København handler det om en 129 år 
gammel rugbrødsmad, der blev fundet under et panel på Rosenborg i 1986. 
</p><p>
Siden dengang har madpakken været udstillet på Arbejdermuseet, men nu er den 
forsvundet, og det er op til løberne at finde frem til den. Der går rygter 
om, at fedtemaden er tilbage på Rosenborg, men intet er sikkert. 
</p><p id="ib-369755"/><p/><p>
Rugbrødsmadder er der, så vidt vi ved, ingen af på ruten, når The Color Run 
løber af stablen i Valbyparken på søndag. 
</p><p>
Løbet, som startede i USA i 2012 og sidste år kom til Danmark for første gang, 
er et 5-kilometer-løb, hvor dresskoden kræver hvidt tøj. Der går dog ikke 
længe, før hvidt bliver til multifarvet, for undervejs i løbet bliver der 
flere gange sprøjtet farve på deltagerne. 
</p><p>
Pharfar og ’X Factor’-deltagerne Citybois leverer soundtracket til løbet, der 
bliver skudt i gang kl. 11. 
</p><p class=" bl-elem"><b class="ext-link">LÆS MERE</b><a class="embeddedlink" href="http://politiken.dk/ibyen/koncert/ECE2653758/the-color-run-citybois-spiller-op-til-farverigt-motionsloeb/">The Color Run: Citybois spiller op 
til farverigt motionsløb</a></p>	
</div>

</div></body></html>
