---
layout:     post
title: 	    "Verdensberømt forsker fortæller om sig selv som videnskabsmand og som kæreste"
post_author:	    
post_date:	    Tue, 14 Apr 2015 13:43:28 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2626978/verdensberoemt-forsker-fortaeller-om-sig-selv-som-videnskabsmand-og-som-kaereste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eske Willerslev – Han gør det døde levende</h4>
<h5>
Kristoffer Frøkjær</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Gyldendal. 256 sider, 299,95 kroner, ill. Har du Pluskort, får du 15 procent 
rabat på lagerførte bøger i Boghallen eller fri levering hos Saxo.com. Læs 
mere på politiken.dk/plus. Udkommer i dag.
</p></div>
</div><p>
Eske Willerslev er en verdensberømt videnskabsmand, som har revolutioneret 
vores forståelse af fortiden på mange områder gennem sine analyser af 
forhistorisk dna. Han er så dygtig, at folk allerede hvisker om en nobelpris 
et sted ude i horisonten. En bog om hans liv og arbejde er helt oplagt. 
Ganske vist har Willerslev selv skrevet en bog om sit liv og arbejde, men 
det er flere år siden, og der er nok at skrive om. 
</p><p>
I denne omgang er det blevet til en slags samtalebog, en <i>road story</i>, 
hvor den journalistiske formidler iagttager, lytter, reflekterer, spørger, 
lytter igen og reflekterer videre, mens læseren på sidelinjen følger med. Vi 
skal med på tur til en ødegård i Sverige for at finde ind til forskeren og 
privatpersonen Eske Willerslev. For at give læseren en forståelse af de 
ting, der tages op, er bogen fyldt med digressioner hid og did i den 
fantastiske forskningshistorie, som Willerslev nu indskriver sig så 
effektivt i. Modellen er velkendt og udmærket. Det biografiske er 
omdrejningspunktet, mens videnskabshistorien og videnskabsformidlingen 
kobles på hen ad vejen. 
</p><p><b class="ext-link">MAGASINET </b><a class="embeddedlink" href="http://politiken.dk/magasinet/interview/ECE2619778/det-begyndte-med-en-droem-om-at-blive-indianer/">Det begyndte med en drøm om at blive 
indianer</a></p><p>
Turen til Sverige skal også være en rejse tilbage til Willerslevs barndom og 
ungdom. Præmissen for historien om videnskabsmanden og det nådesløse 
konkurrencemenneske er, at han allerede tidligt i sit liv stræbte mod det 
særlige, og at hans ukuelighed ligesom blev indlejret i ham og 
tvillingebroderen fra starten. Og naturligvis er der noget om snakken. 
</p><p>
Vi hører om det nysgerrige barn, om enspænderen, om den tyranniske far og 
barndommens eksperimenter og vovemod. Ekspeditioner til Lapland i 
teenageårene, småproblemer med kriminalitet, et chokerende trafikuheld, 
livsfare i den sibiriske kulde, kampe i studietiden og de faglige 
gennembrud, som skulle føre så meget med sig. Fra det fjerne og formelle til 
det helt personlige samler Kristoffer Frøkjær fine historier og anekdoter, 
og læseren får bid for bid en fornemmelse af det gamle arvemateriales 
mester. 
</p><h3>
Manden mytologiseres 
</h3><p>
Men der sker også noget andet: Eske Willerslev mytologiseres. Bogen bidrager 
aktivt til det billede af manden, som allerede er etableret i et utal af 
interview og omtaler, og som nu synes at blive cementeret. Meget af det er 
helt sikkert reelt, men andet er resultatet af valg, bevidste eller ej, hvor 
en stor forsker skal bringes i balance med sin egen personlighed. 
</p><p>
Den slags sker ikke uden valg og fravalg, og det er faktisk modigt at lade så 
massive runer riste over sit liv, når man kun er midt i 40’erne. Hvilken 
forsker ville ikke elske at se sit arbejde fejret? Men hvorfor så udpræget 
udlevere sig selv? Vel er forskning et personligt anliggende, men at lade 
sig selv flyde med i alle aspekter af den videnskabelige proces, herunder 
den populære formidling, det kræver et særligt sindelag, som jeg ikke helt 
tror, jeg forstår. 
</p><div class="art-quote article-box">
<p class="quote"/>
<blockquote>
<p class="quote-txt">
Hvilken forsker ville ikke elske at se sit arbejde fejret? Men hvorfor så udpræget 
udlevere sig selv?
</p>
</blockquote>
</div><p>
Bogens forfatter udstråler begejstring og velvilje. Han er lige så 
lidenskabeligt optaget af bogprojektet, som Willerslev er af det gamle dna, 
og heldigvis går det godt det meste af tiden. Fortællingen udfolder sig for 
så vidt problemløst.</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2207070/dansk-forsker-finder-the-missing-link-til-indianernes-forhistorie/">Dansk forsker finder »the 
missing link« til indianernes forhistorie</a></p><p>
Men nogen stor litterat er Kristoffer Frøkjær altså ikke: »Lyden, da 
bagagerummet lukkes, bliver en slags afskedssalut«, »asfaltvejen er et 
mentalt gearskift«, »vi æder i rask trav de svenske kilometer«, »færgen 
åbner sit gab«, »et sted højt oppe runger et fly og sætter tykke streger 
under freden«. Lidt for mange ord, lidt for mange udtryk, lidt for meget 
kunst. Og lidt for ofte, lidt for smart. Det skæmmer læsningen. De 
videnskabspopulariserende afsnit tegner sig klart og præcist, dialogen 
mellem hovedpersonen og fortælleren fungerer også fint, men ikke 
journalistens litterære markeringer. 
</p><p>
Bogens illustrationer er underligt uegale. Nogle er flotte, imponerende, 
informative og i smuk harmoni med fortællingen, andre er intime, private og 
derfor oplysende på helt andre måder. Men der er også dem, som er uskønne og 
kiksede. 
</p><p>
Det største mysterium er i den forbindelse de mange plancheagtige billeder, 
som skal vise forskellige aspekter af menneskeartens spredning ud over 
jordkloden. Jeg tror, at billederne er malet med oliekridt eller 
fedtefarver, måske på pap, hvorefter de er blevet fotograferet og gengivet i 
bogen. Det kan også være, at de er malet med kulørt kridt og affotograferet 
direkte fra en grøn eller sort tavle? 
</p><p>
Under alle omstændigheder er de usædvanlig grimme. Med lidt stilren grafik 
havde resultatet været grundlæggende anderledes, som på side 187, hvor den 
globale distribution af seks repræsentanter for makrofaunaen gennem de 
seneste 42.000 år er glasklart og appellerende beskrevet. 
</p><h3>
Kostet på hjemmefronten 
</h3><p>
Og så er der illustrationsteksterne, som igen og igen er påfaldende flade. 
Under et nærbillede af bogens hovedperson i en kano læser man f.eks.: »Eske 
glædes ved at mærke det frie liv«, og efter et par timers køretur op i det 
sydsvenske et rødt hus og denne tekst: »Endelig, endelig ved turens mål«. Og 
efter endt ophold: »Bilen er pakket – klar til hjemrejse«. Som naboens 
feriebilleder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2547748/naturhistoriske-saerheder-kommer-til-deres-ret-i-ualmindelig-smuk-bog/">Naturhistoriske særheder 
kommer til deres ret i ualmindelig smuk bog</a></p><p>
Eske Willerslevs liv som forsker har kostet på hjemmefronten. Han fortæller om 
kampene med familien, om krav og håb og tidligere kærester, som forsvandt. 
Sympatien for manden vokser, ikke nødvendigvis fordi han har valgt rigtigt, 
men fordi problemet er så vanskeligt. Videnskab er et kærlighedsforhold, og 
hvis kærligheden til arbejdet er ubrydelig, må andre relationer vige. Måske 
har prisen været for høj, hvem ved? Måske ikke? 
</p><p class=" bl-elem">
Vi har fået videnskab af fineste slags, men nogle andre er blevet snydt for 
nærvær, kærlighed og omsorg. Men har vi i grunden lyst til at vide det? Vil 
vi gerne suges ind i disse følelser? Har vi egentlig lyst til at kende det 
private menneske bag forskeren? Den mytologiserede videnskabsmand har jeg 
det rigtig godt med, men jeg er ikke helt sikker på, at privatsfærens Eske 
Willerslev rager mig på samme måde. 
</p>	
</div>

</div></body></html>
