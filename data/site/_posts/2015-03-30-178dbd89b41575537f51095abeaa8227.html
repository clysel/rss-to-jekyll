---
layout:     post
title: 	    "Frihedskæmper: Man hængte nogle små og lod alle de store slippe fri"
post_author:	    
post_date:	    Mon, 30 Mar 2015 16:58:47 +0200
post_site:	    politiken.dk 
post_link:	    http://politiken.dk/indland/ECE2610564/frihedskaemper-man-haengte-nogle-smaa-og-lod-alle-de-store-slippe-fri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Søren Kam kan takke en lang række politikere og justitsministre for, at han i 
en menneskealder har kunnet undgå at komme for retten i Danmark for sine 
forbrydelser under tyskernes besættelse. 
</p><p>
Det mener en af veteranerne fra frihedskampen, Frede Klitgaard. Han har selv 
betalt en meget høj pris for at have modsat sig tyskerne i Anden 
Verdenskrig. Han blev taget og afhørt af Gestapo, inden han blev sendt i 
koncentrationslejr. 
</p><div class="art-quote article-box">
<p class="quote"/>
<blockquote>
<p class="quote-txt">
Der må være taget beslutning ikke én gang, men mange gange om, at denne sag 
skulle man lade dø.
</p>
<p class="sender">
Frede Klitgaard 
</p>
</blockquote>
</div><p/><p>
Det lykkedes ikke tyskerne at knække ham. I dag er raseriet over, at 
forbryderne fra besættelsen - både danskere og tyskere - i stort omfang slap 
for straf for deres ugerninger, stadigt klart. Det er også vendt mod Søren 
Kam, SS-officeren, der fik lov at få en rolig tilværelse i Tyskland, selv om 
han blev krævet udleveret af Danmark til retsforfølgelse for drabet på en 
nazikritisk redaktør. 
</p><p><b class="ext-link">NAZISAGEN, DER TRAK UD</b><a class="embeddedlink" href="http://politiken.dk/navne/doedsfald/ECE2610177/den-danske-topnazist-soeren-kam-er-doed/">Den danske topnazist Søren 
Kam er død</a></p><p>
Søren Kam er død i fred. Ifølge den gamle modstandsmand, er det blandt andet 
et resultat af dansk ligegyldighed over for de ofre, modstandsfolkene gjorde 
for at redde landet under besættelsen. 
</p><p>
»Den danske stat skal sætte en stor mindesten på Kams grav, hvor han takker 
for at blive reddet af det danske justitsvæsen og politiet«, foreslår Frede 
Klitgaard. 
</p><p>
»Det er noget svineri, at han har fået lov at dø i sin seng. Han skulle have 
været stillet for retten i Danmark og have henslæbt resten af sit liv i 
fængsel under kummerlige vilkår«, tilføjer han. 
</p><h3>
Manglende vilje til at pågribe naziforbryder 
</h3><p>
Frede Klitgaard og andre modstandsveteraner har gennem årene flere gange 
forsøgt at få politiet og politikerne til at sikre, at SS-officeren blev 
stillet for en dommer. 
</p><p>
Men selv om frihedskæmperne efter krigen gjorde politiet opmærksom på den 
efterlyste Søren Kams besøg i Danmark, ville ordensmagten og retsvæsenet 
ikke gøre noget for at pågribe manden. 
</p><div class="art-fakta article-box">
<h4 class="">
SØREN KAM</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/Beskyldningerne_mod_924805w.jpg" alt="" border="0"/></span></p><p><b>Deltog i drabet</b> på den nazifjendtlige avisredaktør Carl Henrik 
Clemmensen i 1943 og mistænkes for at have sikret, at tyskerne fik fingre i 
et <b>arkiv over danske jøder</b>. 
</p><p class=" bl-elem">
Tyskland <b>afviste at udlevere </b>Kam til retsforfølgelse herhjemme, selv om 
han blev forlangt udleveret med henvisning til den europæiske arrestordre. 
</p>
</div>
</div><p/><p>
Heller ikke skiftende justitsministre delte frihedskæmpernes ønske om at sikre 
retfærdigheden og sørge for en retssag mod Søren Kam, mener Klitgård. 
</p><p>
»Man har kunnet gøre noget ved det. Problemet er, at det gjorde man ikke. Det 
er et udtryk for en lemfældig håndtering af sagen i det danske 
justitsministerium, hos politiet og i Folketinget. Vi har sendt et hav af 
henvendelser til skiftende regeringer om udlevering af Søren Kam. Men der må 
være taget beslutninger ikke én gang, men mange gange om, at denne sag 
skulle man lade dø«, konkluderer den aldrende frihedskæmper. 
</p><p><b class="ext-link">NAZIJÆGER</b><a class="embeddedlink" href="http://politiken.dk/indland/ECE2610330/nazijaeger-en-skandale-at-nazimorderen-soeren-kam-har-faaet-lov-at-gaa-fri/">En skandale at SS-morderen Søren 
Kam har fået lov at gå fri</a></p><p>
»Det er utroligt... Jeg synes, at det er noget utroligt svineri, som viser, at 
retfærdigheden har vanskelige kår i Danmark«. 
</p><h3>
Frihedskampen mødte politisk modstand 
</h3><p>
Allerede under besættelse kæmpede modstandsbevægelsen mod politikere, som ikke 
støttede frihedskampen. Blandt andet tog den socialdemokratiske 
statsminister Wilhelm Buhl i en tale den 2. september 1942 kraftigt afstand 
fra modstandsbevægelsens sabotage mod tyske interesser og lagde op til, at 
man skulle stikke dem. 
</p><p>
Efter befrielsen var reaktionen over for kollaboratører og medløbere da også 
efter mange frihedskæmperes mening alt for mild. Der faldt nogle domme kort 
efter 5. maj, men et ordentligt opgør med de danskere, der hjalp tyskerne i 
råd og handling, kom aldrig. 
</p><p class=" bl-elem">
»Det har aldrig været noget retsopgør. Det er svært at få øje på. Man hængte 
nogle små, og alle de store slap fri«, konstaterer Frede Klitgård. 
</p>	
</div>

</div></body></html>
