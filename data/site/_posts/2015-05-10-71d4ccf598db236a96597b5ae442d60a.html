---
layout:     post
title: 	    "Kontant bonus skal få kontanthjælpsmodtagere i job"
post_author:	    
post_date:	    Sun, 10 May 2015 11:28:33 +0200
post_site:	    politiken.dk 
post_link:	    http://politiken.dk/indland/politik/ECE2663468/kontant-bonus-skal-faa-kontanthjaelpsmodtagere-i-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen vil gøre det mere økonomisk attraktivt for langvarige 
kontanthjælpsmodtagere at komme i arbejde. 
</p><p>
Ifølge Politikens oplysninger vil regeringen i dag præsentere et forslag til 
en såkaldt 'jobbonus', der skal sikre kontanthjælpsmodtagere, der i en 
periode har været uden for arbejdsmarkedet en skattefri bonus på op til 
1.500 kroner om måneden, hvis de kommer i arbejde. 
</p><p>
Ordningen skal gælde i andet halvår af 2015. Bonussen for den enkelte kan 
således højst blive 9.000 kroner over de seks måneder. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/politik/ECE2657283/overblik-bliv-klogere-paa-regeringens-vaekstpakke-i-tekst-og-grafik/">Bliv klogere på regeringens vækstpakke i 
tekst og grafik</a></p><p>
Forslaget, som skal præsenteres af finansminister Bjarne Corydon (S) og 
økonomi- og indenrigsminister Morten Østergaard (R) i dag i 
Finansministeriet, er det sidste af regeringens vækstinitiativer, der er 
blevet præsenteret løbende i den seneste uge. 
</p><h3>
Venstres valgkampstema 
</h3><p>
Med jobbonussen spiller regeringen ud med et konkret forslag på det område, 
som Venstre har defineret som ét af sine centrale valgkampstemaer. 
</p><p>
Venstre har annonceret, at det skal være mere attraktivt at arbejde og har 
annonceret et »moderne kontanthjælpsloft«, der skal begrænse omfanget af 
sociale ydelser for visse familier, og en lettelse af skatten i bunden, men 
har ikke forklaret nærmere, hvordan det skal skrues sammen. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2654953/thorning-vil-skubbe-yderomraader-i-gang-med-bredbaand-og-bedre-offentlig-trafik/">Thorning vil skubbe 
yderområder i gang med bredbånd og bedre offentlig trafik</a></p>	
</div>

</div></body></html>
