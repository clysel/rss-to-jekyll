---
layout:     post
title: 	    "»Endomondo og Den Blå Avis er nærmest blevet et showroom for tyve«"
post_author:	    
post_date:	    Tue, 17 Mar 2015 07:05:48 +0100
post_site:	    politiken.dk 
post_link:	    http://politiken.dk/forbrugogliv/ECE2589084/endomondo-og-den-blaa-avis-er-naermest-blevet-et-showroom-for-tyve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
I det øjeblik, man fortæller, hvilken cykel, man har, og oven i købet også, 
hvor den er, så er der jo en risiko for, at nogle finder den og nupper den.
</p>
<p class="sender">
Henrik Framvig, vicepolitiinspektør i Rigspolitiets Nationalt 
Forebyggelsescenter 
</p>
</blockquote>
</div><p>
Pas på med at blære dig for meget med din cykelform på Endomondo. 
</p><p>
Du risikerer nemlig, at det ikke kun er dine venner, men også 
cykelinteresserede kriminelle, der kigger med, når du deler din træningsrute 
og -tid på den populære cykel-app. 
</p><p>
Sådan lyder advarslen fra forsikringsselskabet Tryg. En ny cykelundersøgelse 
blandt deres kunder viser, at antallet af tyverier af cykler på mellem 
10.000 og 30.000 kroner er eksploderet de sidste år. I forhold til 2009 blev 
der sidste år stjålet 68 procent flere af de dyre cykler. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/ECE2589074/tyvene-gider-ikke-billige-cykler-til-gengaeld-nakker-de-din-dyre-racer/">Tyvene gider ikke billige cykler: 
Til gengæld nakker de din dyre racer</a></p><p>
Og racercyklen er nu mere truet end førhen, hvis du skilter med den på de 
sociale medier, siger Trygs forebyggelseschef Charlotte Gøttler. 
</p><p>
»Vi oplever, at tyvene har fulgt med den digitale udvikling. De overvåger de 
sociale medier og holder eksempelvis øje med alle motionisterne på Endomondo 
eller med annoncerne på Den Blå Avis«, siger Charlotte Gøttler og 
fortsætter: 
</p><p>
»Endomondo og Den Blå Avis er nærmest blevet et showroom for tyve«. 
</p><h3>
Pas på din racer ved kiosken 
</h3><p>
Ifølge Charlotte Gøttler har Tryg sågar eksempler på, at tyve har udgivet sig 
for at være interesserede købere til en cykel, der var til salg på Den Blå 
Avis, hvorefter de stjal cyklen natten efter. 
</p><p><b class="ext-link">TV</b><a class="embeddedlink" href="http://politiken.dk/forbrugogliv/ECE2099825/cykelsmed-saadan-goer-du-livet-svaert-for-cykeltyven/">Cykelsmed: Sådan gør du livet svært for 
cykeltyven</a></p><p>
Andre kriminelle overvåger kiosker eller supermarkeder, da det sker, at folk 
med dyre cykler tager den ned til kiosken, hvor de efterlader den i få 
minutter, mens de køber et par ting - oftest uden lås på cyklen, fordi 
udstyret ikke må veje for meget, når man træner til eksempelvis ironman 
eller et langt cykelløb. 
</p><p>
»Vi kan jo ikke påvise, at der helt sikkert er en sammenhæng. Men det tror vi 
bestemt«, siger Charlotte Gøttler. 
</p><h3>
Politiet kender problemet 
</h3><p>
Henrik Framvig er vicepolitiinspektør i Rigspolitiets Nationalt 
Forebyggelsescenter. Han genkender problematikken med de sociale medier. 
</p><p>
»Det er noget af det, vi påpeger, når vi taler med de steder på nettet, hvor 
man kan købe og sælge ting. Jo mere der står, jo mere kan de kriminelle 
bruger annoncerne som kataloger til at finde værdifulde ting«, siger Henrik 
Framvig og fortsætter: 
</p><p class=" bl-elem">
»I det øjeblik, man fortæller, hvilken cykel, man har, og oven i købet også, 
hvor den er, så er der jo en risiko for, at nogle finder den og nupper den«, 
siger han. 
</p>	
</div>
</div></body></html>
