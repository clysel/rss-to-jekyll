---
layout:     post
title: 	    "Kunster fremviser sit 'Koøje' på krævende og interessant vis"
post_author:	    
post_date:	    Wed, 01 Apr 2015 13:34:33 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2613689/kunster-fremviser-sit-kooeje-paa-kraevende-og-interessant-vis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et koøje er et cirkelrundt vindue i et skibs side. Uden det trænger der ikke 
lys og luft ind i kahytten, og hvad er livet uden lys og luft? Ved høj sø 
kan koøjet lukkes til, så det er fuldstændig vandtæt. Men er man om bord, 
vil man stadig kunne opleve søgangen, bølgerne og skumsprøjtet. 
</p><div class="art-fakta article-box">
<h4 class="">
Kunstanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
FOS Koøje. 
</p><p>
Kunsthal Charlottenborg. Kgs. Nytorv, København. 
</p><p class=" bl-elem">
Til 17. maj.
</p>
</div>
</div><p>
Kunsthal Charlottenborg kan godt sammenlignes med et stort, stolt skib, der 
ofte har været ved at havarere. Nu har det gamle skib lukket op for 
sluserne, så det er fosset ind med værker af Thomas Poulsen, bedre kendt 
under navnet FOS. Udstillingen kalder kunstneren for ’Koøje’, blandt andet 
fordi han ser ethvert afgrænset rum som en båd. </p><p>
Faktisk kan et af værkerne minde om netop sådan et koøje. Men generelt kan 
hans værker minde om så meget forskelligt – iklædt de mest forskellige 
materialer. De kan ligefrem være så forskellige, at man tror, at en hel 
kunstnersammenslutning nu igen er rykket ind på Charlottenborg. 
</p><h3>
På gyngende grund 
</h3><p>
For FOS er ikke en af dem, der producerer kunst med en særlig stilistisk 
udformning eller et bestemt materiale som kendemærke. At skabe kunst på den 
måde ville efter hans mening være en kedsommelig begrænsning. Det vigtigste 
er at skabe noget, der appellerer til fællesskabet og åbner op for den 
enkeltes undren og associationer. Kunst er en model af tvivl, siger han 
ligefrem i den film om kunst for børn, som man kan se inde i hans åbne 
værksted på udstillingen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi er ofte på gyngende grund, ligesom et skib i havsnød, som med portrætterne 
af de maskerede pædagoger
</p>
</blockquote>
</div><p>
Derfor findes der heller ingen opskrift på, hvad et kunstværk skal eller kan 
bruges til. Hvis man vil, kan man for eksempel bruge det som stikord til at 
åbne en diskussion. For eksempel om samfundets indretning, det sociale 
fællesskab, civilisationens bevidste hukommelsestab mm. Hvorvidt et værk – i 
form af en gigantisk knytnæve, en stjernekikkert eller en kæmpemæssig kop – 
gør det ene eller det andet eller ingen af delene, er så op til den enkelte. 
Og den enkelte er altid sig selv nærmest. </p><p>
Sproget spiller en rolle for FOS’ kunstneriske praksis. Dermed er ikke sagt, 
at sproget bruges til formidling. En formidling, der er autoriseret eller 
orkestreret af FOS selv, vil denne meget antiautoritære kunstner utvivlsomt 
opfatte som autoritær. 
</p><p>
Sproget inddrages kun som forslag og løsrevne sentenser, der måske/måske ikke 
kan tvinge beskueren ud i overvejelser omkring sin egen og kunstens rolle. 
Vi er ofte på gyngende grund, ligesom et skib i havsnød, som med 
portrætterne af de maskerede pædagoger. Men det er faktisk der, kunstneren 
helst vil have os. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE1302147/osloo-ligger-i-venedig/">Osloo ligger i Venedig</a></p><p>
Skal man tro FOS, vil folk sige ét om hans værker, når de står måbende og 
spørgende foran dem på denne hans største solo-udstilling til dato. Men 
måske vil de sige noget helt andet, når værkerne igen er væk, eller de selv 
er rykket uden for akustisk rækkevidde. Simpelthen fordi det ofte er 
omstændighederne ved noget snarere end indholdet af noget, der betinger 
oplevelsen. 
</p><p>
For ting – og kunst er jo også en slags ’ting’ – er ikke de samme til alle 
tider og på alle steder, og det, der eksempelvis vises lige nu på 
Charlottenborg, tager uvilkårligt farve af bygningen med dens lange 
historie, mange traditioner og ødsle pladsforhold, kort sagt dens stemning. 
Stedet bliver nok vigtigt på grund af værket. Men det modsatte er i lige så 
høj grad tilfældet. 
</p><h3>
Værk og publikum sammenflettes 
</h3><p>
Ligesom musikstykker har kunstværker også krav på, hvad man kunne kalde en 
slags resonans, hvis de skal præsenteres. Stor arkitektur giver stor rumlig 
resonans til et værk. Og det er jo en fantastisk chance for en kunstner, der 
kun er i starten af fyrrerne, at få så mange kubikmeter rum stillet til 
rådighed. Dem har han så brugt til at eksponere alt det, han kan eller vil 
kunne, og denne springende kunnen er fordelt over seks sale eller store rum. 
</p><p>
Af disse rum er den bageste sal det rigeste og tætteste. I den forreste meget 
store sal er det derimod rummet snarere end de varierede værker, der erobrer 
opmærksomheden. Ud over den lidt for rigelige resonans er der også 
udstrækningen i tid, og heller ikke her er der sparet på noget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2587541/jeff-walls-vaerker-er-kaempefotos-der-holder-paa-formerne/">Jeff Walls værker er 
kæmpefotos, der holder på formerne</a></p><p>
For ’Koøje’ varer knap to måneder, og i den periode vil der på Charlottenborg 
nå at finde en række arrangementer og aktiviteter sted. Det er disse 
arrangementer og aktiviteter, der ikke kun bringer værk og publikum tæt på 
hinanden. De bringer også værkets gæster tættere på hverandre gennem det 
fællesskab, som oplevelsen etablerer mellem dem. 
</p><p class=" bl-elem">
Et typisk FOS-værk er et udbygget aktivitetscenter, et materielt, mentalt og 
menneskeligt produkt af det, som han kalder ’Social Design’. Går man ind på 
Kunsthal Charlottenborg, bliver man integreret i de værker, som man ofrer 
tid og opmærksomhed på. Helt udenfor er man aldrig med FOS, det er alt det 
øvrige i fællesskabet heller ikke, og det gør ham til et krævende, men 
interessant bekendtskab. 
</p>	
</div>

</div></body></html>
