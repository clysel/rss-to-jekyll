---
layout:     post
title: 	    "Argentiner slipper volden fri i hævngerrig film-fortælling"
post_author:	    
post_date:	    Fri, 08 May 2015 11:02:27 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2658647/argentiner-slipper-volden-fri-i-haevngerrig-film-fortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><b>WILD TALES
</b></p><p class=" bl-elem">
Instr.: Damián SzifrónArgentina
</p>
</div>
</div><p>
Det moderne menneskes liv er ikke et underfundigt fletværk af skæbnesvangre 
møder på kryds og tværs. Livet er en række situationer. Og når mennesket 
bliver fuldt af hævn, bliver situationerne latterlige udstillinger af det 
moderne liv. 
</p><p>
Sådan ser det i hvert fald ud i argentinske Damián Szifróns antologifilm ’Wild 
Tales’, der er forrygende grotesk og morsom i al sin ubehagelige 
voldelighed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2656615/viggo-mortensen-er-suveraent-roerende-i-dansk-argentinsk-westerndrama/">Viggo Mortensen er suverænt 
rørende i dansk-argentinsk westerndrama</a></p><p>
Filmen udgøres af seks sprælske, temperamentsfulde ’vilde historier’, enkelte 
af dem rigeligt lange. Første historie kan ses som en parodi på den 
sentimentale idé om fletværksliv: 
</p><p>
En catwalkmodel falder i et fly i snak med en musikkritiker, der viser sig 
engang at have dumpet hendes ekskæreste på konservatoriet. Bag dem sidder 
ekskærestens tidligere lærer, utroligt nok. Alle mennesker, han nogensinde 
har været generet af, er der faktisk. Men dette utrolige tilfælde findes jo 
ikke. Kun den utrolig spektakulære hævn findes. Og den ser vi så i al sin 
komiske horror. 
</p><h3>
Menneskeligt selvmål 
</h3><p>
I den anden historie flasher en forretningsmand i en BMW sin erigerede 
langfinger over for en bonderøv i en truck og overhaler ham. Nogle kilometer 
længere fremme punkterer han, bonderøven indhenter ham, smadrer hans forrude 
med en kølle og pynter den med frisk tis og et par pøller. 
</p><p>
Herfra forsøger de to på skift at genvinde deres alfahandlende mandighed i en 
mere og mere grotesk voldsspiral. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2658260/profetien-i-blade-runner-er-en-triumf-hvor-det-taeller/">Profetien i 'Blade Runner' er 
en triumf, hvor det tæller</a></p><p>
Dermed dekonstruerer Szifrón filmmediets hyppige forestilling om hævn som en 
forløsende afslutning ved både at vise hævnens absurditet og dens 
(midlertidigt) tilfredsstillende funktion og ved at gøre den udadvendte 
reaktion, aggressionen, det helt utilslørede raseri, til både revolutionær 
kraftudladning og menneskeligt selvmål. 
</p><p>
Det er det tragiske og primale menneske, der er i centrum, fanget i 
civilisationens spændetrøje og i Argentinas bureaukratiske samfund. 
</p><h3>
Prikker til det indre dyr 
</h3><p>
En ellers civiliseret og respektabel sprængstofekspert fylder sin bil med 
sprængstof og detonerer det på bødekontorets parkeringsplads. Det virker 
dumt og godt, forståeligt og ynkeligt. 
</p><p class=" bl-elem">
På den måde prikker Szifrón med overvældende fortælleglæde til vores indre 
vilde dyr, og sådan skal filmen opleves – som seks aggressionsspejlende 
prik. 
</p>	
</div>

</div></body></html>
