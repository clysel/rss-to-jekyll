---
layout:     post
title: 	    "Dynamisk prissætning: Betal dobbelt, hvis du er over 30"
post_author:	    
post_date:	    Thu, 09 Apr 2015 14:14:12 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2619363/dynamisk-prissaetning-betal-dobbelt-hvis-du-er-over-30/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fokus på digital økonomi</h4>
<div class="fakta-body" data-buildingblock="embedded_factboxlink">
<p>
Politiken bringer hver uge en klumme om tendenser inden for fænomenet digital 
økonomi. Klummen skrives på skift af Anders Emil Møller, Lars Grarup, Morten 
Bay og Helle Baagø. 
</p><p>
Her er tidligere artikler: 
</p>
</div>
</div><p>
Hold jer væk med jeres grånende hår og smilerynker. Denne datingapp er for de 
unge. Så læg venligst dobbelt så meget i Tinders kasse, hvis du er over 30. 
Eller find en anden måde at score en kæreste på! 
</p><p>
Dette er ikke et officielt, men måske et skjult budskab fra datingtjenesten 
Tinder, der for et par uger siden indførte en ny og revolutionerende 
prismodel. Abonnement på appens premium- udgave er på knap 20 dollars om 
måneden, hvis du er over 30 år. Er du yngre, kan du nøjes med 10 dollars. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/fomo/elskoghad/ECE2523723/9-grunde-til-at-slette-din-tinder-profil/">9 grunde til at slette din 
Tinder-profil</a></p><p>
I den analoge verden svarer Tinders prispolitik til, at en gæst møder følgende 
besked på døren til sin yndlingscafé: 
</p><p>
’Hej, du må gerne komme ind. Men en enkelt kop kaffe koster 65 kroner, hvis du 
er over 30. Så måske du skulle vælge bodegaen på den anden side af gaden’. 
</p><h3>
Et lille ramaskrig 
</h3><p>
Den offentlige forklaring fra Tinder er, at unges betalingsvilje er mindre end 
ældres. Unge lægger helst ikke mere end 10 dollars for en app, mens de lidt 
ældre angiver 25 dollars som deres grænse, viser Tinders egne undersøgelser. 
</p><p>
Kun et lille ramaskrig har rejst sig på de sociale medier over denne digitale 
aldersdiskriminering. I skrivende stund har ingen øjensynlig bragt sagen op 
hos ligebehandlingsmyndigheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2467028/du-kan-ikke-stole-paa-priserne-i-netbutikker/">Du kan ikke stole på priserne 
i netbutikker</a></p><p>
Derimod vokser datingtjenesten dag for dag. Den har nu cirka 50 millioner 
brugere, virker på 24 sprog og gennemfører et match mellem cirka 12 mio. 
profiler om dagen. 
</p><h3>
Dynamisk prissætning 
</h3><p>
Sagen om Tinder er det nyeste eksempel på, at prissætning i den digitale 
økonomi bliver mere og mere forvirrende. 
</p><p>
Forbrugerne skal navigere på et marked, hvor prisskiltene bliver udskiftet fra 
minut til minut. Værdien af varen afhænger af øjnene, der ser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/jarlner_oekonomi/ECE2459601/analyse-uber-er-en-omstridt-succes/">Analyse: Uber er en omstridt 
succes</a></p><p>
Dynamisk prissætning kaldes systemet, som har fået et helt nyt liv i den 
digitale økonomi. Nu er det cookies, algoritmer, tracking af kundeadfærd og 
ikke salgsafdelingen, der bestemmer, hvad varen skal koste. 
</p><h3>
Dyrere med Uber i snevejr 
</h3><p>
Velkendt er eksemplerne fra flybilletter, hvor en rejse koster mere, for hver 
gang en kunde klikker sig ind på søgeresultatet, og hvor rejsen stiger i 
pris, jo tættere bestillingen er på afrejsedatoen.
</p><div class="art-quote article-box">
<p class="quote"/>
<blockquote>
<p class="quote-txt">
På mange måder minder nettet om en orientalsk basar. En rutineret basarsælger 
justerer hurtigt sin pris
</p>
</blockquote>
</div><p>
Også data om vejrsituationen kan indgå i algoritmerne. Uber fik kritik, da det 
kom frem, at taxatjenesten automatisk hævede taksterne under en snestorm i 
New York.</p><p>
Uber har siden måttet lave en aftale med myndighederne i New York om at undgå 
ublu prissætning under kritiske vejrforhold. Et andet eksempel er, at 
billetter til sportsbegivenheder sættes ned i dårligt vejr. 
</p><h3>
Jagten på den 'rigtige' pris 
</h3><p>
I en hæsblæsende jagt på den ’rigtige’ pris kan onlinegiganten Amazon for 
eksempel finde på at ændre sine priser 10 gange om dagen. Justerer de mindre 
virksomheder ikke ind efter Amazon, risikerer de at sakke bagud i 
konkurrencen om kunderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2573166/athens-boers-er-et-farligt-sted/">Athens børs er »et farligt 
sted«</a></p><p>
Derfor investerer onlinedetailvarehandelen i software, der kan skanne deres 
konkurrenters priser på nettet løbende. Næste led i fødekæden er 
analysevirksomheder som Beyond Pricing. 
</p><p>
Den prøver at få en forretning ud af at forsyne overnatningstjenesten AirBnB 
med et værktøj, der ved hjælp af data indsamlet på nettet hjælper private 
udlejere med at lægge sig fast på den rigtige leje for deres bolig. 
</p><h3>
Gevinst for forbrugerne? 
</h3><p>
For forbrugerne er systemet en gevinst, hævder onlinekøbmændene, fordi det 
sikrer den mest konkurrencedygtige pris. 
</p><p>
Men historier som Ubers skaber en fornemmelse af, at der er lusk med i 
spillet, og at alle cookies, algoritmer og skanninger kun har et formål: at 
få så mange penge i kassen som muligt på en lyssky måde. 
</p><p>
På mange måder minder nettet om en orientalsk basar. En rutineret basar-sælger 
justerer hurtigt sin pris efter, om kunden er en velpolstret amerikansk 
turist eller en fattig backpacker. Han tager bestik af vind og vejr, køn og 
alder. 
</p><p class=" bl-elem">
Den store forskel er, at kunden kan se, hvad der foregår i basaren. Det kan 
hun ikke på nettet. 
</p>	
</div>

</div></body></html>
