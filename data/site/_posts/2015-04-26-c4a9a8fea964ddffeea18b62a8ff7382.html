---
layout:     post
title: 	    "Voldsomt efterskælv ryster Katmandu i Nepal"
post_author:	    
post_date:	    Sun, 26 Apr 2015 10:00:35 +0200
post_site:	    politiken.dk 
post_link:	    http://politiken.dk/udland/ECE2643630/voldsomt-efterskaelv-ryster-katmandu-i-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Efterskælv</h5>
<div class="fakta-body" data-buildingblock="embedded_factboxlink">
<ul><li>Et efterskælv er et mindre jordskælv, som kommer i et område, 
hvor der lige har været et større jordskælv. Der kan 
komme flere efterskælv efter et stort jordskælv. Årsagen 
er, at det tager tid, før jordskorpen falder til ro igen efter et større 
jordskælv.</li><li class=" bl-elem">Efterskælv betyder en øget risiko for de redningsarbejdere, som 
befinder sig i helt eller delvist sammenstyrtede bygninger for at lede 
efter overlevende og bjerge lig. De risikerer at blive fanget under nye 
nedstyrtninger.</li></ul><p class=" bl-elem"/>
</div>
</div><p>
Et kraftfuldt efterskælv har ramt området ved hovedstaden Katmandu i Nepal. 
Ifølge USA's Geologiske Undersøgelses Center målte skælvet 6,7 på skalaen. 
Det har skabt panik i den katastroferamte by, hvor folk løb skrigende rundt 
i gaderne.
</p><p>
Reuters skriver, at det kunne mærkes i Indiens hovedstad New Dehli, hvor der 
rapporteres om rystende bygninger. Ligesom det har afstedkommet nye laviner 
i Himalayabjergene, hvor en indisk bjergbestiger over telefonen til 
nyhedsbureauet beretter om situationen. Over telefonlinjen kunne der høres 
skrig og lyden af en lavine, der kom buldrende. Tre laviner skulle 
efterskælvet have udløst.
</p><h3>
Værste jordskælv i 80 år
</h3><p>
Lørdagens jordskælv var det mest voldsomme i Nepal i 80 år. Det målte 7,9 på 
skalaen og ramte midt mellem det fattige lands to største byer, Katmandu og Pokhara, 
cirka 80 kilometer fra hver. Dødstallet stiger hele tiden og er nu tæt på 
2.000, mens knap 5.000 meldes såret. Værst ramt er hovedstaden Katmandu, 
hvor 700 har mistet livet under sammenstyrtede bygninger og templer.
</p><p>
Jordskælvet kostede også liv i nabolandet Indien og kunne mærkes i Kina, Tibet 
og Bangladesh.
</p><p>
Det udløste den værste enkeltstående katastrofe ved Mount Everest nogensinde, 
hvor 17 personer blev dræbt i snemasserne, mens flere end 60 meldes såret af 
lavinerne.
</p><p class=" bl-elem">
Nødhjælp fra en stribe lande strømmer til Nepal i dag.
</p>	
</div>

</div></body></html>
