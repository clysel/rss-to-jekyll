---
layout:     post
title: 	    "5 gange Goliat kan slukke lyset i FC Vestsjælland"
post_author:	    
post_date:	    Sun, 26 Apr 2015 11:11:36 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2643644/5-gange-goliat-kan-slukke-lyset-i-fc-vestsjaelland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Lyset er slukket, gulvene fejet, de festlige hatte smidt i skraldespanden. 
Ballet er lukket i Superligaen. 
</p><p>
Sådan har sceneriet set ud i store dele af en sæson, hvor FC Midtjylland 
elegant og ubesværet har danset sig vej mod et suverænt mesterskab, mens 
Silkeborg og FC Vestsjælland omvendt har siddet håbløst isoleret i det mørke 
hjørne af festsalen. 
</p><p>
Men det billede er de seneste uger blevet stadig mere udvisket, og pludselig 
synes en snert af spænding at have sneget sig ind i en ellers historisk 
tandløs Superligasæson. 
</p><div class="art-quote article-box">
<p class="quote"/>
<blockquote>
<p class="quote-txt">
Fra at være håbløst bagud har vi givet os selv muligheden for, at miraklet kan 
lykkes
</p>
<p class="sender">
</p><p class=" bl-elem">Michael Hansen</p> 

</blockquote>
</div><p>
»Vi er kommet sent i gang, men nu er vi begyndt at hente point ind. Fra at 
være håbløst bagud har vi givet os selv muligheden for, at miraklet kan 
lykkes«, fortæller Michael Hansen, der for alvor har fået sit 
Vestsjælland-mandskab op af stolene og ud på dansegulvet. </p><p>
Deres seneste 3 kampe har således kastet 7 tiltrængte point af sig og vækket 
et håb om overlevelse, der ellers syntes dødt og begravet. 
</p><p>
På papiret ligger der derfor to neglebidere og venter i horisonten, når de 
genopstandne vestsjællændere i tredje- og næstsidste spillerunde møder to af 
deres nærmeste nedrykningsrivaler fra SønderjyskE og Esbjerg, der efter 
sløje forårshøste kun har henholdsvis 8 og 6 point ned til stregen. 
</p><h3>
Program kan dræbe spændingen 
</h3><p>
»Det er selvfølgelig to nøglekampe, når vi skal til Esbjerg og SønderjyskE. 
Men det er kun nøglekampe, hvis vi henter flere point end dem, inden vi 
mødes. Der er ikke meget nøglekamp over at tage til Esbjerg i næstsidste 
runde, hvis der stadig 6 point op. Eller mere«, påpeger 
Vestsjælland-træneren. 
</p><p>
Netop der ligger problemet for de blå-røde sjællændere. Den omtalte afstand på 
6 point eller mere kan nemlig meget vel være realiteten, når busserne skal 
pakkes til de to vitale udekampe i Jylland. Inden da står hele ligaens top-5 
nemlig klar med potentielle lussinger på stribe. 
</p><div class="art-fakta article-box">
<h4 class="">
Runde 26 </h4>
<h5>
Superligaen</h5>
<div class="fakta-body" data-buildingblock="embedded_factboxlink">
<p><b>Fredag</b></p><p><b>Lørdag</b></p><ul><li class=" bl-elem">FC Nordsjælland-Silkeborg 1-0 </li></ul><p><b>Søndag</b></p><ul><li>14.00 SønderjyskE-AaB (Canal 8) </li><li>17.00 Brøndby-FC Vestsj. (Canal 9) </li><li class=" bl-elem">19.00 Randers-FC København (3+) </li></ul><p><b>Mandag</b></p><ul><li class=" bl-elem">19.00 Hobro-FCM (TV3 Sport 1) </li></ul><p class=" bl-elem"/>
</div>
</div><p>
Brøndby, FC Nordsjælland, FC København, Hobro og til sidst FC Midtjylland 
lyder den tunge menu på, og Michael Hansen lader sig da heller ikke rive med 
af den nylige succes, som han er klar over kan være glemt omtrent lige så 
hurtigt, som den kom. </p><p>
»Vi har savnet succesoplevelser i rigtig mange måneder. Nu har vi haft 14 
dage, hvor det er gået godt, men vi kan ikke tillade os at se stort på noget 
som helst. 6 point er rigtig mange, så der er mange runder, der skal lykkes 
for os«, fortæller han. 
</p><h3>
»Vi kan slå de fleste«
</h3><p>
Mens FC Vestsjælland har et stejlt programmæssigt bjerg at bestige over den 
kommende måned, ser det anderledes godt ud for deres nærmeste modstander fra 
Esbjerg. Deres fire resterende hjemmekampe er således mod de fire 
bundkonkurrenter, og vestjyderne har dermed gode kort på hånden i den 
interne bundstrid. 
</p><p>
Michael Hansen klynger sig dog til sidste rundes opløftende præstation mod AaB 
og peger på, at alt bytte foruden alfahannen fra FC Midtjylland har været 
nemmere at nedlægge end længe. 
</p><p class=" bl-elem">
»Der skal mange point og mange sejre til, men vi er stadig optimistiske. 
Ligaen er meget lige, og når vi spiller godt, kan vi slå de fleste. Sidst 
slog vi AaB, og det kan sagtens ske igen mod Brøndby (søndag, red.) og 
Nordsjælland (om 14 dage, red.)«, siger Michael Hansen. 
</p>	
</div>

</div></body></html>
