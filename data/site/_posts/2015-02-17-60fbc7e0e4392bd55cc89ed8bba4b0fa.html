---
layout:     post
title: 	    "Fængselsformand: Fanger skal beskyttes mod radikalisering"
post_author:	    
post_date:	    Tue, 17 Feb 2015 15:19:08 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549775/faengselsformand-fanger-skal-beskyttes-mod-radikalisering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
De stærke fanger i danske fængsler, der forsøger at påvirke andre fanger, skal 
isoleres. 
</p><p>
Det mener Kim Østerbye, der er formand for fængselsforbundet. Han vurderer, at 
der er en lille gruppe på omkring 10 fanger, der tager styringen, og som 
helt bør fjernes fra de øvrige fanger. 
</p><p>
»I yderste konsekvens må vi smide nøglen væk, men mit formål er i 
virkeligheden at beskytte resten fra de få, som hele tiden forsøger at sætte 
dagsorden. For det er dem, der radikaliserer de vrede, unge mænd, som vi ser 
et stigende antal af i fængslerne«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549893/pet-vi-havde-ikke-grund-til-at-tro-at-22-aarig-planlagde-terror/">PET: Vi havde ikke grund til 
at tro, at 22-årig planlagde terror</a></p><p>
De »vrede, unge mænd« har ifølge forbundsformanden ofte en baggrund i de meget 
belastede boligområder, og en stor del kommer ind at sidde, fordi de har med 
banderne eller kriminaliteten i området at gøre. Dem, vurderer han, er der 
et par hundrede af i de danske fængsler. 
</p><h3>
Fanger er lette at påvirke 
</h3><p>
Problematikken er aktuelt, efter det søndag kom frem, at den formodede 
gerningsmand bag weekendens attentater, 22-årige Omar El-Hussein, for nylig 
har været fængslet for et overfald i et s-tog. Han blev løsladt 30. januar i 
år, og spekulationerne er gået på, om fængselsopholdet har haft indflydelse 
på hans handlinger. 
</p><p>
De spekulationer er dog ikke blevet bekræftet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548279/omar-abdel-hamid-var-en-gammel-kending-af-politiet/">Omar Abdel Hamid var en gammel 
kending af politiet</a></p><p>
»En stor del af dem, vi får ind fra de belastede boligområder, er måske 
muslimer, men de er jo ikke rettroende. Det er ikke nogen, der dyrker deres 
religion, men en stor del af dem bruger religion som en undskyldning for at 
hade andre, som en del af det identitetsløse miljø, de kommer fra«, siger 
Kim Østerbye. 
</p><p>
Derfor er de lette at påvirke, når først de er havnet i fængslet, påpeger han. 
</p><h3>
Markant adfærdsændring 
</h3><p>
De få, stærke fanger, der helt bør fjernes, skal hjælpes til en markant 
adfærdsændring. 
</p><p>
»Vi skal målrettet gå i gang med at skabe dem en helt ny social identitet. 
Ellers taber vi en hel gruppe unge på gulvet, og så vil vi i årene, der 
kommer, risikere at se alle mulige vanvittige ting ske«, siger Kim Østerbye. 
</p><p>
Det er fængselspersonalet, der skal være opmærksomme på de dominerende fanger, 
for det er dem, der kender dem bedst, mener han. Det vigtigste er, at 
personalet er ude blandt fangerne. Og forslaget kan umiddelbart godt føres 
ud i livet med de beføjelser, man i dag har i fængslerne. 
</p><p class=" bl-elem">
»Reglerne er sådan set et langt stykke hen ad vejen gode nok, men vi skal 
blive meget bedre til at bruge dem. Vi skal koordinere indsatsen bedre«, 
siger han. 
</p>	
</div>
</div></body></html>
