---
layout:     post
title: 	    "Vedtaget ved lov: Ulovligt indsamlede DAMD-data bliver slettet"
post_author:	    Adam Fribo
post_date:	    Wed, 13 May 2015 08:56:20 +0000
post_site:	    www.version2.dk 
post_link:	    http://www.version2.dk/artikel/vedtaget-ved-lov-ulovligt-indsamlede-damd-data-bliver-slettet-185403?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Folketinget har med total enighed tirsdag vedtaget et lovforslag, der sikrer at de ulovligt indsamlede patientoplysninger i Dansk Almenmedicinsk Database bliver slettet.</p>

<p>Det skriver <a href="http://ugeskriftet.dk/nyhed/damd-data-skal-nu-slettes">Ugeskrift for Læger</a>.</p>

<p>Konkret er lovforslaget en ændring af arkivloven, og med ændringen indgår nu følgende tekst:</p>

<p>»Oplysninger i Dansk AlmenMedicinsk Database (DAMD) om enkeltpersoners helbredsmæssige eller øvrige rent private forhold og andre fortrolige oplysninger, der ikke er opnået tilladelse til indsamling af, skal ikke afleveres til Rigsarkivet«.</p>



<p>DAMD blev oprindeligt skabt ved indsamling af data om konsultationer hos de praktiserende læger om otte specifikke diagnoser. Men Region Syddanmark udvidede siden indsamlingen til flere hundrede forskellige diagnoser – uden at have lovhjemmel til at gøre det.</p>

<p>Rigsarkivet ønskede at gemme oplysningerne, men loven fastslår nu endeligt, at det ikke bliver tilfældet.</p>



<p>I stedet bliver de omstridte data slettet, og afdelingschef Mads Haugaard fra Region Syddanmark, der er ansvarlig for DAMD, fortæller, at sletningen iværksættes hurtigst muligt efter, at loven er kundgjort i lovtidende.</p>

<p>»Vi vil kigge efter, hvornår ikrafttrædelsesdatoen bliver, og når loven er trådt i kraft, instruerer vi DAK-e i at trykke på knappen,« siger han og tilføjer, at det vil tage mindre end en uge at foretage sletningen.</p>
  </section>

      </div></body></html>
