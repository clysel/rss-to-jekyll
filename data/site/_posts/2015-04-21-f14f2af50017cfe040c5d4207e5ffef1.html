---
layout:     post
title: 	    "Et kvarters mindre papirarbejde giver mere nærvær med børnene"
post_author:	    
post_date:	    Tue, 21 Apr 2015 09:13:26 +0200
post_site:	    politiken.dk 
post_link:	    http://politiken.dk/indland/ECE2636151/et-kvarters-mindre-papirarbejde-giver-mere-naervaer-med-boernene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Bag om analysen </p><p>Fakta </p>
<p class="fakta-body" data-buildingblock="embedded_factboxlink">
<b>15 minutter</b> mindre dokumentation svarer til 2.642 fuldtidsstillinger 
for pædagoger, tilsvarende 5 millioner timer eller 27 flere pædagoger per 
kommune. Det er antaget, at de arbejder 230 dage om året til en timeløn 
på 175 kroner. 
</p>
</div><p>
I en tid, hvor førende forskere på børneområdet stærkt anbefaler at sikre 
minimumsnormeringer i landets daginstitutioner, kommer 
centrum-venstre-tænketanken Cevea med et bud på, hvordan man kan sikre mere 
nærvær til børnene – uden at det koster milliarder af kroner. 
</p><p>
Tænketanken vurderer, at hvis alle pædagoger og pædagogmedhjælpere i snit 
lavede dokumentationsarbejde et kvarter mindre om dagen, ville det frigive 
27 pædagoger mere i hver kommune til børnene. Buddet glæder Elisa Bergmann, 
der er formand for Børne- og Ungdomspædagogernes Landsforening (Bupl). 
</p><p>
»Der er kommet et stort behov for at dokumentere, hvad politikerne får for 
pengene. Nogle kommuner kræver så meget dokumentation, at det vil give god 
mening at skære ned på dokumentationskravene, fordi det vil give mere tid 
sammen med børnene«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2625219/folkeskolelaerer-var-det-denne-type-laerer-i-oenskede-jer/">Folkeskolelærer: Var det denne 
type lærer, I ønskede jer?</a></p><p>
En af de daginstitutioner, som har meget dokumentationsarbejde, er 
Eventyrgården i Næstved. Hver dag skal pædagoger gå fra børn og kollegaer 
for at udfylde skemaer og rapporter. Det nager Carina Juul Olsen, der er 
pædagog på Eventyrgården. Arbejdet koster nemlig nærvær med børnene, mener 
hun: 
</p><div class="art-quote article-box">
<p class="quote"/>
<blockquote>
<p class="quote-txt">
Min kerneopgave er ikke dokumentationsarbejde. Min kerneopgaveer børnene
</p>
<p class="sender">
Carina Juul Olsen, pædagog 
</p>
</blockquote>
</div><p>
»Det tager tid. Min kerneopgave er ikke dokumentationsarbejde. Min kerneopgave 
er børnene«, siger Carina Juul Olsen med fast stemme.</p><p>
I arbejdet som pædagog skelner pædagoger som Carina Juul Olsen imellem to 
slags dokumentation, forklarer Elisa Bergmann: en meningsfuld dokumentation, 
som de bruger til at udvikle deres arbejde med for eksempel 
forældresamtaler, iagttagelser og planlægning af pædagogisk arbejde, og en 
dokumention, som er ’bestilt’ af kommunerne, men ikke umiddelbart er af 
værdi for det daglige arbejde med børnene. 
</p><p>
»Et projekt, der blot ender i en skrivebordsskuffe på forvaltningen, gavner 
ingen«, forklarer Elisa Bergmann. 
</p><p>
Cevea-analysen skal ses med udgangspunkt i fagforeningen FOA’s rapport om 
pædagogiske lederes skøn over, hvor meget mere tid deres medarbejdere bruger 
på dokumentation. 
</p><p>
Her anslår 60 procent af de 875 adspurgte ledere, at pædagogerne har fået mere 
dokumentationsarbejde omkring børnene siden 2011. Men dokumentationen i 
forhold til forældrene er en styrkelse for pædagogerne, mener Mogens 
Christoffersen, der er børne- og familieforsker ved Det Nationale 
Forskningscenter for Velfærd. 
</p><p>
»Dokumentationen bliver mere brugbar for pædagogerne, når de kan se et formål 
med det, og de bliver skærpet i deres iagttagelse af det enkelte barn. De 
bliver tvunget til at tænke over alle børn, og det er godt. Det er vigtigt, 
at pædagogerne kan se nytten og brugbarheden i en styrkelse af det 
pædagogiske arbejde – ellers kan de godt se det som spildtid«, siger han og 
peger på kommunens spørgeskemaer som eksempel. 
</p><h3>
Mindre nærvær 
</h3><p>
I løbet af en normal dag bruger Carina Juul Olsen »rigtig meget« tid på at 
dokumentere sit arbejde. Hver gang der sker noget på stuen eller på 
legepladsen, har hun kameraet parat i lommen til at tage et billede. Senere 
på dagen printer hun billederne ud, så forældrene kan se, hvad deres børn 
har lavet. 
</p><p>
»Man skal veje det op mod, hvad man får ud af det. Jeg synes generelt, at 
dokumentation opkvalificerer arbejdet, men spørgsmålet er, om det vejer nok 
op mod den tid, der bliver brugt på det. Det kan jeg godt være i tvivl om«, 
siger hun. 
</p><p>
Den daglig pædagogiske leder på institutionen, Tine Sopart, er enig. Selv om 
hun understreger, at dokumentationen er vigtig, og at pædagogerne arbejder 
mere med et fokuseret mål, oplever hun også, at det kan »trække tænder ud på 
pædagogerne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2629123/undersoegelse-det-goer-os-glade-paa-arbejdet/">Undersøgelse: Det gør os glade 
på arbejdet</a></p><p>
»Jeg ved, at de føler sig pressede indimellem. Det ville være fedt med flere 
pædagoger, men umiddelbart virker analysen (fra Cevea, red.) uhåndgribelig«. 
</p><p>
Carina Juul Olsen nikker og tilføjer: 
</p><p>
»Flere hænder er altid dejligt. Vi er rigtig pressede og meget alene. Det 
ville være dejligt, men jeg ved ikke, om det er muligt at dokumentere 
mindre. Man vælger jo bare, at der er noget, som ikke bliver gjort«. 
</p><h3>
Dokumentation tager overhånd 
</h3><p>
Ifølge Dion Sommer, der er professor på Psykologisk Institut ved Aarhus 
Universitet, er det ikke kun daginstitutionerne, men generelt i det 
offentlige, at medarbejdere skal dokumentere, hvad de laver. Det har stået 
på »i hvert fald i de seneste 15 år«, forklarer han. 
</p><p>
»Det har helt klart har taget overhånd. Der er behov for mindre dokumentation 
og mere tid sammen med børnene. Et eksempel er de flere tests, der er kommet 
af børnene, og at pædagogerne skal observere børnene og deres sprog«, siger 
Dion Sommer. 
</p><p>
Ifølge Frank Skov, der er analysechef i tænketanken Cevea, bør kommunerne tale 
med institutioner og pædagoger om, hvordan de kan skære et kvarter ned på 
papirarbejdet: 
</p><p class=" bl-elem">
»Jeg er sikker på, at de vil kunne finde ud af det og derved skabe mere nærvær 
med deres børn«. 
</p>	
</div>

</div></body></html>
