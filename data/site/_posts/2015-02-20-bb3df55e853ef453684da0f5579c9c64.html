---
layout:     post
title: 	    "EU benåder direktiv, der kan kvæle importen af oliesand"
post_author:	    Martin Bernth
post_date:	    Fri, 20 Feb 2015 07:05:31 +0000
post_site:	    ing.dk 
post_link:	    http://ing.dk/artikel/eu-benaader-direktiv-der-kan-kvaele-importen-af-oliesand-174260
---
<html><body><div><section class="body"><p>Det såkaldte ‘fuel quality directive’, der frem mod 2020 brandbeskatter den europæiske import af det miljøbelastende oliesand, vil mod forventning blive forlænget, <a href="http://www.theguardian.com/environment/2015/feb/19/new-hopes-that-tar-sands-could-be-banned-from-europe">erfarer den britiske avis The Guardian.</a></p>
			<p>Direktivet foreskriver en generel reduktion i udledning af drivhusgasser fra brændstoffer anvendt i transportsektoren med seks procent frem mod 2020, men miljøforkæmpere beklagede direktivets incitament til at bruge biobrændsler, der accelererede skovrydning.</p>
			
			<p>Det fik EU-politikere til at trække i land og melde ud, at man ikke fandt det hensigtsmæssigt at fastsætte nye emissionsmål for transportsektoren på den anden side af 2020. Direktivet har derfor haft talte dage, men nu fortæller EU’s vicepræsident for kommissionens ‘Energiunion’-departement Maroš Šefčovič til The Guardian, at direktivet formentlig vil blive benådet og leve videre efter 2020.</p>
			<p>»Vi skal bare justere det efter de lektier, vi har lært fra biobrændsel og alle de andre lektier fra tidligere,« siger han.</p>
			<p>Næste uge skal hans departement præsentere sin nye plan, og ifølge den britiske avis’ oplysninger vil det for en stor del bestå af nye incitamenter til at skære i transportens andel af emissioner, der ifølge avisen udgør omkring 15 procent på europæisk plan.</p>
			
			<p>Dermed ser det sort ud for canadiske eksportører af oliesand, der også modsatte sig kraftigt, da EU i første omgang stemte direktivet igennem. Reglerne har nemlig i høj grad været en platform for at definere hvor forurenende den kotroversielle oliekilde er og dermed et grundlag for at beskatte importen højere end eksempelvis råolie.</p>
			<p>Med yderligere en forlængelse - eller måske endda en skærpelse - af reglerne, vil oliesand formentlig ikke være konkurrencedygtig med alternative energikilde.</p>
		</section></div></body></html>
