---
layout:     post
title: 	    "Kvindelige forfattere løber med både publikum og penge"
post_author:	    
post_date:	    Wed, 25 Feb 2015 12:12:20 +0100
post_site:	    politiken.dk 
post_link:	    http://politiken.dk/magasinet/feature/ECE2562431/kvindelige-forfattere-loeber-med-baade-publikum-og-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p/><hr class="img-placeholder" data-classname="aside-img" data-src="http://multimedia.pol.dk/archive/00916/2015-02-25_forsiden_916109" data-id="916109" data-imgtype="jpg" data-caption="Tegning: Roald Als"/><p>
De sælger hos boghandlerne. De fylder på bibliotekerne. De grovhøster hele 
rosenbede hos anmelderne, de vinder priser og henter millioner i 
kunststøtte, og de læses fra folkeskole til universitet. I sidste uge blev 
to af dem selvfølgelig også lige nomineret til Nordisk Råds Litteraturpris. 
</p><p>
Vi taler om 90’er-generationen af kvindelige forfattere eller Ritter 
Sport-generationen, som en anmelder engang kaldte dem på grund af deres små, 
stærke, komprimerede tekstformater. En reolfuld af kvindelige danske 
successkribenter, født nogenlunde inden for de samme få år i 1960’erne, med 
gennembrud nogenlunde inden for de samme år i 1990’erne og med navne som 
Helle Helle, Naja Marie Aidt, Merete Pryds Helle, Katrine Marie Guldager, 
Christina Hesselholdt, Pia Juul og Kirsten Hammann. 
</p><p>
Den sidste leverer med en romanudgivelse i morgen den seneste udgivelse i en 
lang række, der har præget dansk litteratur de sidste små 20 år. 
</p><p>
»De står for en række stilistisk gennemarbejdede bøger med meget stærk 
fortællekraft og med det til fælles, at de trods modet til at eksperimentere 
med former og formater har formået at fange brede læserskarer«, siger ph.d. 
og lektor i nordisk litteratur ved Aarhus Universitet Stefan Kjerkegaard. 
</p><p>
En anden litterat, lektor og ph.d. i litteratur ved Syddansk Universitet Jon 
Helt Haarder, taler om »en falanks af skarpe, højtprofilerede, æstetiske 
kvindeprosaister« og tøver ikke med at sammenligne generationens betydning 
for litteraturen med den, prominente forfattere som Klaus Rifbjerg, Villy 
Sørensen og Ivan Malinowski viste sig at få. 
</p><div class="art-fakta article-box">
<header><h4 class="fallback">fakta</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Katrine_Marie_Gulda_916123w.jpg" alt="" border="0"/></span></p><p><b>Katrine Marie Guldager</b> (f. 1966) 
</p><p><b>Debut:</b> ’Dagene skifter hænder' (digte, 1994) 
</p><p><b>Kunststøtte og bibliotekspenge</b><b>2010-2014:</b> 1.581.746 kr. 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 4,3 (5 
titler) 
</p><p><b>Priser:</b> 11 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Kirsten_Hammann_916124w.jpg" alt="" border="0"/></span></p><p><b>Kirsten Hammann</b> (f. 1965) * 
</p><p><b>Debut:</b> ’Mellem tænderne' (digte, 1992) 
</p><p><b>Kunststøtte og bibliotekspenge 2010-2014:</b> kr. 1.527.612 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 4,7 (1 
titel) 
</p><p><b>Priser:</b> 10 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Naja_Marie_Aidt_916125w.jpg" alt="" border="0"/></span></p><p><b>Naja Marie Aidt</b> (f. 1963) * 
</p><p><b>Debut: </b>’Så længe jeg er ung' (digte, 1991) 
</p><p><b>Kunststøtte og bibliotekspenge 2010-2014:</b> kr. 1.464.888 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 4,5 (2 
titler) 
</p><p><b>Priser:</b> 12 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Pia_Juul_916126w.jpg" alt="" border="0"/></span></p><p><b>Pia Juul</b> (f. 1962) * 
</p><p><b>Debut:</b> ’Levende og lukket' (digte, 1985) 
</p><p><b>Kunststøtte og bibliotekspenge 2010-2014:</b> kr. 1.463.090 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 4,5 (5 
titler) 
</p><p><b>Priser:</b> 10 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Christina_Hesselhol_916121w.jpg" alt="" border="0"/></span></p><p><b>Christina Hesselholdt</b> (f. 1962) * 
</p><p><b>Debut:</b> ’Køkkenet, gravkammeret &amp; landskabet' (Roman, 
1991) 
</p><p><b>Kunststøtte og bibliotekspenge 2010-2014:</b> kr. 1.367.203 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 5,0 (4 
titler) 
</p><p><b>Priser:</b> 6 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Merete_Pryds_Helle_916127w.jpg" alt="" border="0"/></span></p><p><b>Merete Pryds Helle</b> (f. 1965) 
</p><p><b>Debut:</b> ’Imod en anden ro' (Noveller, 1990) 
</p><p><b>Kunststøtte og bibliotekspenge 2010-2014:</b> kr. 1.203.384 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 4,0 (3 
titler) 
</p><p><b>Priser:</b> 7 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Helle_Helle_916122w.jpg" alt="" border="0"/></span><br/><br/><b>Helle Helle</b> (f. 1965) * 
</p><p><b>Debut:</b> ’Eksempel på liv' (Punktroman, 1993) 
</p><p><b>Kunststøtte og bibliotekspenge 2010-2014:</b> kr. 1.058.750 
</p><p><b>Anmeldelser 2010-2014</b> (gennemsnitlige hjerter/stjerner ud af 6): 5,0 (2 
titler) 
</p><p><b>Priser:</b> 8<br/><br/><i class=" bl-elem">’Kunststøtte og bibliotekspenge’ omfatter bl.a. tildelinger fra Statens 
Kunstfond såsom arbejdslegater, foredrags- og rejselegater, samt 
bibliotekspenge. </i></p><p><i class=" bl-elem">’Anmeldelser 2010-2014’ er gennemsnitligt antal stjerner/hjerter for 
Politiken, Berlingske og Jyllands-Posten for voksenlitteratur udgivet 
2010-2014. </i></p><p><i class=" bl-elem">’Priser’ involverer litterære priser, samt legater udover tildelinger fra 
Statens Kunstfond. </i></p><p><i class=" bl-elem">* Forfatteren er tildelt Statens Kunstfonds livsvarige kunstnerydelse, som 
reguleres efter modtagerens øvrige indtægt. </i></p><p><i class=" bl-elem">Kilder: Kunst.dk, Litteratursiden.dk, forfatterweb.dk, denstoredanske.dk </i></p><p class=" bl-elem"><i class=" bl-elem">Research: Thorstein T. Nielsen og Gitte Rønberg, Politiken Research </i></p>
</div>
</div><p/><p/><p>
Og hovedredaktøren bag en ny nordisk kvindelitteraturhistorie under 
udarbejdelse, professor i litteratur Anne-Marie Mai, er overbevist om, at de 
stærke nutidskvinder vil stå distancen, også når fremtidens 
litteraturhistorier skal skrives: »De her forfattere er simpelthen med til 
at forny skildringen af liv, køn, krop og seksualitet«, siger professoren. 
</p><p>
Med 90’er-forfatterne har bogorme, læsekredse og gymnasieelever fået sære, men 
også sært genkendelige eksistenser, især fra en samtidsdansk familiesfære. 
Naja Marie Aidt lader familier slå revner ved Bulbjerg. Der er søstre i 
parfumen på Helle Helles spritruter. Der er agterudsejlede kvinder i silende 
regnvejr, der er saftige orgasmer på tigerskind og hverdagsliv, som på 
overfladen tager sig banalt almindelige ud, men som rummer sprækker ned i et 
magma af uforløste følelser og ondt i livet. 
</p><p>
Forfatterne skriver, som Anne-Marie Mai understreger, med hver sin »særlige, 
personlige stemme«. Men de har klangbund til fælles. 
</p><p>
»De fortæller alle om nutidens mennesker. Samfundet spiller en rolle, men der 
er fokus på det liv, vi lever med hinanden i familierne«, siger hun. 
</p><p>
»Samtidig foregår mange af fortællingerne i en nær fortid, som mange husker, 
og litteraturen har appel til os, når den tilbyder en fortolkning af noget, 
vi har tumlet med og kender fra vores eget liv. Den slags går rent ind hos 
måske især de kvindelige læsegrupper rundt om i landet«. 
</p><p>
Stefan Kjerkegaard, der har specialiseret sig i succesforfatterne som 
underviser ved Aarhus Universitet, har bemærket, at »middelklassens familier 
fylder meget«. 
</p><p>
»Og så handler det ofte om lille mig i en stor, globaliseret og uoverskuelig 
verden. Temaerne er genkendelige og ofte ret banale, men de behandles på en 
kunstnerisk interessant måde«, siger han. 
</p><p>
»Det er på ingen måde triviallitteratur, men forfatterne fastholder trivielle 
emner, og det appellerer til den brede læserskare«. 
</p><h3>
Uro i reden 
</h3><p>
Med en undtagelse som Helle Helle, der søger ud i provinsen og kredser om 
underklassens eksistenser, noterer også Jon Helt Haarder, der både som 
underviser i dansk på Syddansk Universitet og som anmelder ved 
Jyllands-Posten har læst sig ind på forfatterne, et højt fokus på 
middelklassens familieliv. 
</p><p>
»I norsk litteratur havde man i 1990’erne en stærk tendens, som blev kaldt <i>uro 
i reden</i>. Det handlede om familiestrukturens forvitring, og det kan være, 
at det er den tendens, vi også ser her. Merete Pryds Helle har tidligere 
skrevet meget drastiske fortællinger om livet i familierne, og Guldager er i 
gang med at skrive hele familieinstitutionen igennem over et meget langt 
stræk«. 
</p><p>
Ikke mindst hos Helle Helle og Kirsten Hammann er den usikre, utjekkede kvinde 
en gennemgående karakter, vurderer Jon Helt Haarder, og han ser et paradoks 
gå igen: 
</p><p>
»Der er en modsætning mellem de her forfjamskede kvinder, der går til 
globryllup og forstiller sig og ikke ved, hvad fanden de vil med livet – som 
så fortælles af kvindelige forfattere, som i den grad ved, hvad de vil med 
deres historier«. 
</p><h3>
Høj standing 
</h3><p>
Forfatterne har ikke bare tematik, men også til en vis grad form og genre til 
fælles. Stefan Kjerkegaard lægger vægt på, at 90’er-kvinderne et langt 
stykke ad vejen har holdt fast i prosaformen og den rene fiktion. Et 
fællestræk er den fængende historie og ofte korte, stærke, stilsikre 
tekster, der er »gennemarbejdet ned i hver eneste sætning«. 
</p><p>
»Hvor mange mænd fra 90’erne har holdt ved poesien, har flere af de her 
kvinder skrevet prosa, og det appellerer til et bredere publikum. Desuden 
fastholder de i høj grad den rene fiktion«, siger litteraten. 
</p><p>
»Nogle af dem har flirtet med det selvbiografiske, men det er snarere deres 
mandlige kolleger, der har excelleret i det. Kvinderne har haft vægt på 
fiktionen, fortællingen og det, litteraturen traditionelt set kan, og det er 
ikke ment nedladende, for de har leget med bare at gøre det endnu bedre«. 
</p><p>
Kvinderne lægger sig »i slipstrømmen på den meget markante 80’er-generation« 
af digtere som Søren Ulrik Thomsen og Pia Tafdrup. 
</p><p>
»80’er-litteraturen var kendetegnet af en meget høj æstetik, og man skrev 
poetikker og holdt den fane højt. De her kvinder har villet gøre noget 
andet«. 
</p><p>
Og 90’er-generationen har en høj <i>standing</i> i det litterære 
establishment, siger litteraturforsker Jon Helt Haarder, som også noterer 
sig noget andet bemærkelsesværdigt: Generationen er i høj grad rundet af 
forfatterskolen. 
</p><p>
»De har ikke taget afsæt i det brede kredsløb og har ikke skrevet krimier. De 
lægger sig tæt op ad litterære eksperimenter, og en del af dem har stået i 
skole hos Poul Borum (tidligere leder af Forfatterskolen, red.) og lært om 
litteraturen som en form for grundforskning«. 
</p><p>
Også Haarder hæfter sig ved de kondenserede, »små, hårde firkanter af 
tekster«, som engang fik anmelderen Lars Bukdahl til at skrive om Ritter 
Sport-generationen. Og så er det karakteristisk, at skribenterne balancerer 
på kanten af det, der på den ene side er »mainstream nok til, at det er til 
at gå til« og på den anden side har kant. Som når Helle Helle på en gang er 
minimalistisk og fylder op i den store, danske bogreol. 
</p><p>
»Men for den her generation er det altid snarere Kunst med stort K, end det er 
Bogmarked med stort B«, understreger Jon Helt Haarder. 
</p><h3>
Det tager kun 45 minutter ... 
</h3><p>
B'et i bogmarked har imidlertid været stort nok til at placere kvinderne i top 
på salgssøjler og hitlister. Det er ikke kun kvindeforfatternes »stærke 
fortællekraft og særlige brug af realisme, blandet med surrealistiske træk«, 
der appellerer, vurderer professor Anne-Marie Mai. 
</p><p>
Flere af kvinderne som for eksempel Katrine Marie Guldager og Christina 
Hesselholdt har beskæftiget sig med børnelitteratur også. Man får dem altså 
»på flere boghylder«, som Anne-Marie Mai siger om det, at folk både støder 
på bøgerne, når de køber ind til børneværelserne og nevøernes fødselsdage, 
og når de har hørt om noget, de vil give en veninde. 
</p><p>
Men derudover er der noget andet på spil: Hammann, Helle Helle &amp; co. 
blevet klassikere i folkeskolen og gymnasiet. 
</p><p>
»De er undervisningsegnede. Med en Naja Marie Aidt-novelle kan du lige præcis 
nå at få et godt forløb på 45 minutter. Det er dybt, men samtidig kan 
lærerne få de helt unge med, fordi novellerne har fortællingens spændende 
karakter«. 
</p><p>
Og så er de pågældende forfattere selvfølgelig først og fremmest bliver læst, 
fordi de skriver god litteratur, understreger litteraterne. Og ikke bare til 
her-og-nutiden: De vil stå, også når de næste litteraturhistorier skal 
skrives, mener Anne-Marie Mai. 
</p><p>
»God litteratur skal både være et nedslag i tiden og samtidig have kvaliteter, 
der løfter den ud over det meget tidsbundne, og det gælder for de her 
bøger«. 
</p><h3>
Moderne gennembrud 
</h3><p>
Selv om det er kvinder, der skriver, er det ikke kvindelitteratur i gængs 
forstand, som det var tilfældet med en stor del af 70'ernes kvindelige 
forfattere. 
</p><p>
»De her forfattere er ikke brudt igennem som kvinder«, som Jon Helt Haarder 
siger. Hvis han skal finde tidligere eksempler i litteraturhistorien på en 
flok, der bryder igennem på samme tid og med så massiv gennemslagskraft, er 
det en højt profileret gruppe af <i>mænd</i> fra 60'erne og 
70'ernes litteraturhistorie, han nævner, nemlig forfattere som Rifbjerg, 
Malinowski og Villy Sørensen. De eksperimenterede på nyskabende vis med 
formsproget, og det synes Jon Helt Haarder også, at 90'er-forfatterne gør. 
</p><p>
Anne-Marie Mai sammenligner med kvindegenerationen af forfattere under det 
moderne gennembrud omkring det 20. århundredes begyndelse. Marie Bregendahl, 
Agnes Henningsen, Erna Juel-Hansen, Karin Michaëlis, Amalie Skram og til en 
vis grad Thit Jensen. 
</p><p>
»De udgjorde på samme måde en stor, vigtig generation af kvindelige 
forfattere. De fik fantastisk betydning for den moderne kvindes livsverden, 
og også de udledte de problemer, deres samtid bød på, lige som flere af dem 
fandt nye måder at skrive på«. 
</p><p>
Kirsten Hammann, der udgiver »Alene hjemme« i dag – fra middelklassens 
privatsfære – har ingen generationsfølelse og føler sig ikke som del af et 
projekt med fællestræk: 
</p><p>
»Det overlader jeg til litteraturforskerne. Jeg tror og håber, at det er så 
enkelt, at folk køber mine bøger, fordi de er gode«. 
</p><p class=" bl-elem"><i class=" bl-elem">Publiceret 25. februar 2015</i></p>	
</div>
</div></body></html>
