---
layout:     post
title: 	    "Sony Mobile fyrer 1.000 i Lund"
post_author:	    Jesper Stein Sandal
post_date:	    Mon, 09 Mar 2015 11:10:20 +0000
post_site:	    www.version2.dk 
post_link:	    http://www.version2.dk/artikel/sony-mobile-fyrer-1000-i-lund-95641?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Knapt halvdelen af de 2.200 medarbejdere inklusive konsulenter, som arbejder på Sony Mobiles afdeling i Lund i Sverige, får en fyreseddel Det blev meddelt medarbejderne på et stormøde mandag, <a href="http://www.svt.se/nyheter/regionalt/sydnytt/sony-mobile-har-stormote">skriver SVT</a>.</p>

<p>Medarbejderne har fået at vide, at 1.000 stillinger skal nedlægges i Lund. Dermed bliver Lund hårdt ramt, efter Sony Mobile tidligere meddelte, at selskabet skulle fyre 2.100 medarbejdere.</p>

<p>Sony Mobiles afdeling i Lund blev en ren Sony-forretning, efter Sony købte den svenske partner Ericsson ud af det fælles selskab Sony-Ericsson i 2012.</p>

<p>Kort efter Sonys overtagelse, blev 400 stillinger nedlagt i Lund, og selskabets hovedkvarter flyttede til Tokyo.</p>



<p>De 1.000 annoncerede fyringer i Sony Mobile i Lund er den største fyringsrunde, som rammer en mobilvirksomhed i Øresundsregionen, siden Nokia i april 2011 valgte at lukke udviklingsafdelingen i København og nedlagde 1.000 stillinger.</p>

<p>Sony har de seneste år kæmpet med at få en position på markedet for smartphones mod både Apple, Samsung og senest en række store kinesiske producenter. Sony har da også varslet, at selskabet måske skal skære ned på en række af de områder, hvor elektronikkoncernen ellers har satset massivt de seneste årtier.</p>
  </section></div></body></html>
