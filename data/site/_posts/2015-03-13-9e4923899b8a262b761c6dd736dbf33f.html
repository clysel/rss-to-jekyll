---
layout:     post
title: 	    "Rygterne talte usandt: Putin er ikke død "
post_author:	    
post_date:	    Fri, 13 Mar 2015 16:58:38 +0100
post_site:	    politiken.dk 
post_link:	    http://politiken.dk/udland/ECE2585720/rygterne-talte-usandt-putin-er-ikke-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ruslands præsident, Vladimir Putin, har her til formiddag vist sig på russisk 
stats-tv efter en uges rygter om, at han skulle være alvorligt syg. 
</p><p>
Det skriver nyhedsbureauet Reuters. 
</p><p>
Rygterne om den russiske leders skrantende helbred har de sidste dage floreret 
på nettet og i medierne. Her er der både blevet spekuleret i kræftsvulster, 
hjerneblødninger og en eventuel død, efter at Putin ikke var blevet set 
offentligt siden den 5. marts, og efter at han udsatte et planlagt, 
officielt besøg til Kasakhstan. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2567802/ekspert-drab-paa-putin-kritiker-faar-markant-betydning/">Ekspert: Drab på Putin-kritiker 
får markant betydning</a></p><p>
Angiveligt skulle han også være blevet væk fra et møde hos den russiske 
efterretningstjeneste FSB, ligesom der var forlydender om udsættelse af et 
møde, hvor en aftale med regionen Sydossetien skulle underskrives. 
</p><p>
Flere russiske medier har ligeledes berettet, at billeder og videoer med 
Putin, der er lagt ud på præsidentens hjemmeside de seneste dage, er gammelt 
arkivmateriale. 
</p><h3>
Talsmand afviste rygter: Han er så rask, at han kan knuse en hånd 
</h3><p>
De omsiggribende spekulationer fik i går den 62-årige Putins talsmand til at 
afvise, at der skulle være noget galt med præsidenten: 
</p><p>
»Han er så rask, at han kan knuse en hånd. Der er ingen grund til bekymring«, 
sagde Kreml-talsmanden Dmitrij Peskov ifølge Reuters til radiostationen Ekho 
Moskva. 
</p><p>
Talsmanden kunne også til Reuters fortælle, at Putin havde møder hele tiden, 
men han kunne ikke give et svar på, hvornår præsidenten igen ville vise sig 
for offentligheden. 
</p><p>
De udmeldinger var ikke nok til at aflive rygterne. 
</p><h3>
Russiske konspirationsteorier 
</h3><p>
Netop fordi offentligheden ikke fik noget svar på, hvorfor Putin ikke viste 
sig offentligt i en uge, fik konspirationsteorierne frit løb, særligt i 
Rusland. 
</p><p>
Det siger Jon Kyst, der er ph.d. i russisk og lektor på DIS, Danish Institute 
for Study Abroad. 
</p><p>
»I Rusland er Putin Batman. Han er en tegneseriehelt, som dukker op, når der 
skal løses problemer. Men den sidste uge har Batman været væk, og det har 
skabt utryghed i Rusland«, forklarer Jon Kyst og tilføjer, at selv hos dem, 
der kunne være interesseret i et russisk systemskrifte, har den sidste uges 
forsvinden skabt nervøsitet for, hvad der vil ske med magten i Kreml. 
</p><p>
Derfor var det ikke kun den russiske leders helbred, der var omdrejningspunkt 
for gætterierne i Rusland. 
</p><p>
Her kunne flere ifølge Jon Kyst også berette om et forestående magtopgør, der 
som en anden spionroman trak tråde til forrige uges drab på 
oppositionspolitikeren Boris Nemtsov: 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2571662/rekonstruktion-de-sidste-timer-i-den-kendte-putin-kritikers-liv/">Rekonstruktion: De sidste timer 
i den kendte Putin-kritikers liv</a></p><p>
Konspirationsteorierne går på, at Putin er ved at dø, og at højtstående stabs- 
og sikkerhedsfolk skulle have planer om at udnytte situationen og tage 
magten. 
</p><p>
»Der er flere, der har talt om et magtkup, og at drabet på Nemtsov er et led i 
det magtspil«, siger Jon Kyst. 
</p><h3>
Taktisk træk 
</h3><p>
Han mener dog, at der er større sandsynlighed for, at der har været tale om en 
taktisk manøvre fra præsident Putins side. 
</p><p class=" bl-elem">
»Den her forsvinden har i hvert fald givet noget andet at tale om end Ukraine. 
Og altså hvordan Rusland er ved at tabe ansigt i Ukraine«, siger Jon Kyst og 
tilføjer, at det såmænd også kan være så banalt, at præsidenten bare har 
været ramt af influenza. 
</p>	
</div>
</div></body></html>
