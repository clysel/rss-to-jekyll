---
layout:     post
title: 	    "Vrede københavnske lærere stemte nej til overenskomst"
post_author:	    
post_date:	    Mon, 16 Mar 2015 22:05:29 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2590186/vrede-koebenhavnske-laerere-stemte-nej-til-overenskomst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lærere i Danmark gav i dag grønt lys til at forny deres overenskomst for de 
næste tre år. Men ikke alle stemte ja til forslaget. 
</p><p>
Mens 70,1 procent stemte ja, stemte 29,9 procent nej. I København var der dog 
særligt mange, der stemte nej. Hele 53,9 procent af medlemmerne i Københavns 
Lærerforening vendte tommelfingeren nedad. 
</p><p>
En af dem, der stemte nej til den nye overenskomstaftale, er skolelærer i 
Københavns Kommune og bestyrelsesmedlem i Københavns Lærerforening, Kjell 
Nilsson. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man går på en skole, hvor rigtig mange siger, at nu må vi tage kampen op 
og give dem konflikt, så smitter det af.
</p>
<p class="sender">
Anders Bondo 
</p>
</blockquote>
</div><p>
»Det, der gør, at der bliver stemt nej, er arbejdsforholdene. At så mange 
lærere i Københavns Kommune stemmer nej er jo en indikator på, hvor dårligt 
det går, og arbejdsforholdene i København er særligt dårlige. Og jeg tror 
ikke på, at Københavns Kommune kan overholde punkterne i overenskomsten - 
derfor stemte jeg nej«, siger han og uddyber: </p><p>
»For at punkterne i aftalen kan blive en realitet, kræver det, at kommunerne 
vil føre dem ud i livet. Børne- og Ungdomsudvalget har udvalgsmøde på 
onsdag, hvor de skal finde besparelser for omkring 200 millioner kroner. Når 
de bliver ved med at spare, hvordan skal de så kunne indfri de ellers meget 
fine punkter på den nye overenskomstaftale? Det har jeg meget svært ved at 
tro på kan lade sig gøre«, siger Kjell Nilsson. 
</p><p><b>»Måske har der været en kampgejst for konflikt«</b></p><p>
Formanden for Danmarks Lærerforening, Anders Bondo, mener ikke, at man kan 
sige, at det er på grund af særligt dårlige forhold i København, at så mange 
af lærerne i kommunen har stemt nej. For skoler med gode forhold har også 
stemt nej, siger han. 
</p><p>
»Det er svært at trække den parallel. En anden kreds, hvor der var endnu flere 
nej-stemmer, er Ballerup, og de har for eksempel en forholdsvis god 
lokalaftale. De har gode forhold, og alligevel stemmer de nej. Men der er da 
ingen tvivl om, at der er skoler i København, der føler et rigtig stort 
pres«, siger han og fortsætter: 
</p><p>
»En tillidsrepræsentant fra en skole i København sagde for eksempel i et 
interview, at hun troede, at alle på hendes skole ville stemme nej. Det er 
selvfølgelig udtryk for nogle problemer, og jeg kan da godt forstå, at 
lærere, som har en meget presset situation, siger, at denne her aftale ikke 
giver nogen garanti for, at deres problemer bliver løst«, siger Anders 
Bondo. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2549333/laerer-aftalen-traekker-i-den-rigtige-retning-men-er-det-nok/">Lærer: Aftalen trækker i den 
rigtige retning, men er det nok?</a></p><p>
Han tror, at en af årsagerne, til at mange i København stemte nej, kan være, 
at der på nogle skoler måske har spredt sig et ønske om konflikt. 
</p><p>
»Vi har ikke løst alle skolers problemer med den her aftale. Og det er jo 
klart, at steder med meget store problemer har en større tilbøjelighed til 
at stemme nej. Og så har der måske været en kampgejst på skolerne. Hvis man 
går på en skole, hvor rigtig mange siger, at nu må vi tage kampen op og give 
dem konflikt, så smitter det af«, siger Anders Bondo. 
</p><p><b>»Vi kunne ikke lave en ny arbejdstidsaftale« </b></p><p>
Noget andet, der kan ligge til grund for en række af nej-stemmerne, kan ifølge 
Anders Bondo være manglen på en ny arbejdstidsaftale. 
</p><p>
»Det er stadig lov 409, der gælder. Det er der mange, der blev skuffede over. 
Og det er jeg da også selv skuffet over. Det havde været meget bedre for 
folkeskolen med en god arbejdstidsaftale. Men bringer det, vi så har aftalt, 
os så fremad og giver bedre vilkår? Den vurdering har jo så været 
forskellig«, afslutter han. 
</p><p>
Lov 409 er den lov, der bestemmer, hvordan lærerne skal bruge deres arbejdstid 
ved blandt andet at sætte regler for, hvor og hvordan lærerne skal forberede 
sig til undervisningen. Loven blev vedtaget i april 2013 og førte til 
afslutningen på den 25-dage lange lockout af lærerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2548532/sejr-eller-selvmaal-eksperter-er-dybt-uenige-om-laerernes-nye-overenskomst/">Sejr eller selvmål? Eksperter 
er dybt uenige om lærernes nye overenskomst</a></p><p>
Børne- og Ungdomsborgmester Pia Allerslev har ikke ønsket at kommentere de 
mange nej-stemmer blandt lærerne i København, men hun skriver følgende i en 
kort, skriftlig udtalelse: 
</p><p class=" bl-elem">
»Der er i øjeblikket forhandlinger mellem forvaltningen og Københavns 
Lærerforening, og det er mit indtryk, at der er en god dialog«. 
</p>	
</div>
</div></body></html>
