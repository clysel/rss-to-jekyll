---
layout:     post
title: 	    "Søren Ryge: Hvorfor synkronskider måger mod bestemte mål?"
post_author:	    
post_date:	    Fri, 24 Apr 2015 13:05:43 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2640760/soeren-ryge-hvorfor-synkronskider-maager-mod-bestemte-maal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Søren Ryge Petersen</b>: 
</p><p>
Hvem skulle have troet det? At et harmløst, men mystisk spørgsmål om 
fugleklatter på en parkeret bil skulle give anledning til lidt af en 
læserstorm. Faktisk overvejede jeg at svare læseren direkte, fordi jeg 
simpelthen ikke havde noget ordentligt svar, men i stedet har vi fået en hel 
stribe forunderlige historier om fugleklatter, der dog har det tilfælles, at 
der ikke er nogen fyldestgørende forklaring på, <i>hvorfor </i>en 
flok fugle (især måger) laver synkronskidning mod et bestemt mål. 
</p><p>
Meget tyder dog på, at det handler om forsvar eller angst – to sider af samme 
sag. I den forbindelse er det velkendt, at stæreflokke, der bliver angrebet 
af en rovfugl, klatter så voldsomt og samtidigt, at rovfuglen bliver 
overdænget og flygter. Det forklarer dog ikke, at en bil kan komme ud for 
det samme. 
</p><p>
Men hermed bringer vi en flok af læsernes oplevelser med synkronskidning. Nyt 
ord! 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1641840/ryge-derfor-skider-fugle-uhaemmet-paa-sidespejle/">Ryge: Derfor skider fugle 
uhæmmet på sidespejle</a></p><p><b>Birgit, Karise</b>: 
</p><p>
Jeg har oplevet det, mens jeg sad i bilen: Det var i en kø på Sydmotorvejen, 
faktisk omkring Greve. Lige pludselig blev jeg bombarderet, og det varede få 
sekunder, så det må være synkronskidning. Desværre kunne jeg ikke se, hvilke 
fugle det var. 
</p><p>
Da jeg kom hjem, var der fuglelort på forruden, taget og helt ned til bagerste 
venstre fordør. Lignede faktisk fotoet i Politiken meget. Det pudsige var, 
at umiddelbart ramte det kun min bil! 
</p><p><b>Ruth Leve, Gilleleje</b>: 
</p><p>
Jeg har oplevet det for et par år siden. Jeg havde holdt på havnen i stormvejr 
i Gilleleje. Derefter tog jeg til Hillerød, og der kom klatterne. 
</p><p>
Min teori dengang og nu er, at vognen lugtede af saltvand, og så tænker 
mågerne, nu er vi ’hjemme’, nu kan der klattes. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1514387/ryge-mit-drivhus-er-groent-af-alger/">Ryge: Mit drivhus er grønt af 
alger</a></p><p><b>Grethe Juul, Frederiksværk</b>: 
</p><p>
For nogle år siden blev vores tidligere fritidshus på landet ’angrebet’ af en 
fugleflok, som havde afsat klatter overalt, fik vi fortalt. Men ejerne havde 
ikke selv set det ske. Besværligt at fjerne, især fra vinduerne. Mystisk! 
Nok havde vi morgen og aften altid haft vældige kragefugleflokke flyvende 
over huset, men de havde da aldrig forårsaget noget lignende. 
</p><p>
Jeg har talt med en, som kom med en sandsynlig forklaring på fænomenet. Han 
havde stået og snakket med en bekendt, da en skrækslagen fugleflok kom 
flyvende lige hen over dem forfulgt af en rovfugl. Fuglene skræppede op, og 
i farten sendte de en byge af ekskrementer ned over de to og deres 
omgivelser. 
</p><p><b>Anni Andersen</b>: 
</p><p>
For nogle år siden, da jeg var på vej på job på cykel, holdt jeg for rødt i et 
lyskryds. Pludselig fløj en flok måger hen over mig og ’skød’ efter mig med 
klatter. Det føltes, som om det var det, der skete. Der var ingen andre i 
nærheden, det var en meget tidlig morgen. 
</p><p>
Jeg beskyttede mit hoved med mine arme, utroligt nok blev jeg ikke ramt. Men 
klatterne på jorden, og der var mange af dem, lignede til forveksling dem, 
der ses på bilen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1620941/ryge-irriterrende-myrer-er-altsaa-ikke-farlige/">Ryge: Irriterrende myrer er 
altså ikke farlige</a></p><p><b>Axel Schmidt</b>: 
</p><p>
Da jeg i slutningen af 60’erne gik i Statsgymnasiet Schneekloths Skole på 
Frederiksberg, som delte gård med Københavns Sløjdlærerskole, mødtes jeg en 
morgen af et syn som det, Lars Bjarne Nielsen oplevede i Greve. 
</p><p>
Midt i skolegården var en samling fugleklatter, der tilsammen lignede et 
moderne kunstværk, 4-5 meter i diameter, skidt fra stor højde. 
</p><p>
Måger besøgte sløjdlærerskolen hver dag, for én af lærerne havde gennem flere 
år serveret dem sild på tredje etages balkonrækværk. 
</p><p>
Det var rigtig store måger. Hvis jeg kikkede op på flagstangen på bygningens 
tag, når der sad en måge på knoppen 20 meter oppe, var den næsten så bred 
som en hest over brystet. 
</p><p>
Vi skoleelever var ikke et øjeblik i tvivl om, at det var en sølvmåge, der var 
kunstneren. 
</p><p>
I øvrigt fortalte en af vores lærere, at nogle elever flere år tidligere havde 
lagt fiskeaffald tidligt om morgenen på skolens sålbænke, og at det gav så 
meget fugleskrig, at undervisningen måtte aflyses den dag. 
</p><p><b>Susanne M. Overgaard</b>: 
</p><p>
Jeg tror, der er tale om én stor klat afleveret fra en vis højde. Hvis man 
kigger på fordelingen af hvidt og brunt i klatterne, kan man se, at der ikke 
er tale om mange forskellige klatter. Ydermere ser klatterne ud til at være 
placeret fra samme retning. 
</p><p class=" bl-elem">
I denne træktid for fuglene kan der vel være tale om både gås, stork og ørn. 
Eller også de omkringflyvende og knap så højtflyvende fiskehejrer og svaner 
i området. Selv tror jeg mest på de sidste, da klatterne trods alt har ramt 
rimelig tæt. 
</p>	
</div>

</div></body></html>
