---
layout:     post
title: 	    "Svenske Vattenfall skal bygge stor danske havmøllepark"
post_author:	    
post_date:	    Thu, 26 Feb 2015 19:35:03 +0100
post_site:	    politiken.dk 
post_link:	    http://politiken.dk/oekonomi/ECE2565566/svenske-vattenfall-skal-bygge-stor-danske-havmoellepark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver det statsejede svenske selskab Vattenfall, der kommer til at bygge 
havmølleparken Horns Rev 3 ud for Blåvandshuk ved den jyske vestkyst. Og 
prisen bliver næsten en tredjedel lavere end den seneste danske 
havmøllepark, Anholt, oplyser Klima- og Energiministeriet i en 
pressemeddelelse. 
</p><p>
På Horns Rev 3-parken garanteres Vattenfall en pris på 77 øre per kWh mod 
105,1 øre i Anholt-parken (113,2 øre i 2015-priser). 
</p><p>
Der har været stort politisk pres for at få prisen på havvind længere ned, og 
Horns Rev 3 vil blive den billigste park i Europa for øjeblikket. 
Storbritannien har for eksempel netop sagt ja til at støtte to nye 
havmølleparker, i begge tilfælde på et niveau, der svarer til over 110 øre 
per kWh. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2476441/horns-rev-sendes-i-udbud-efter-pengestrid/">Horns Rev sendes i udbud efter 
pengestrid</a></p><p>
Elprisen på den nordiske elbørs Nordpool ligger på under 30 øre per kWh. 
</p><p>
Det danske støttesystem betyder, at havmøllerne får støtte, indtil de har 
produceret en vis mængde strøm. Klima- og Energiministeriet vurderer, at 
garantiprisen til strøm fra Horns Rev 3 vil gælde i 11-12 år. Derefter vil 
havmølleparken ikke få tilskud. 
</p><p>
Horns Rev 3 skal være færdig inden 2020. Etableringen af havmølleparken vil 
skabe ca. 7.000 arbejdspladser fra 2016 og tre år frem. Elproduktionen fra 
den færdige park vil svare til 450.000 husstandes forbrug, og dermed til 
vindkraftens andel af det danske elforbrug stige fra i dag lidt over 46 
procent til 51 procent i 2020. 
</p><p class=" bl-elem">
Fire virksomheder var prækvalificerede til at deltage i udbuddet af Horns Rev 
3. 
</p>	
</div>
</div></body></html>
