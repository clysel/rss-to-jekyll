---
layout:     post
title: 	    "Modstander af valgret til kvinder i 1904: »Det bliver et ulideligt Fedteri«"
post_author:	    
post_date:	    Sun, 08 Mar 2015 09:23:21 +0100
post_site:	    politiken.dk 
post_link:	    http://politiken.dk/kultur/ECE2575492/modstander-af-valgret-til-kvinder-i-1904-det-bliver-et-ulideligt-fedteri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forud for grundlovsændringen, der i 1915 tildelte de danske kvinder stemmeret, 
foregik en intens debat. 
</p><p>
For - <i>kunne </i>man nu stole på kvindernes dømmekraft og give dem 
medbestemmelse over styringen af det danske rige? 
</p><p>
En af debatterne foregik i Landstinget 12. januar 1904 og omhandlede kvinders 
kommunale valgret (som de vandt i 1908 - med grundlovsændringen i 1915 kunne 
de også stemme og opstille til Rigsdagsvalg). 
</p><p>
I <a href="http://multimedia.pol.dk/archive/00918/Politiken_1904_918512a.pdf">Politiken 
dagen efter debatten i Landstinget (13. januar 1904) </a>gives der fyldige 
referater af argumenterne i salen. Særligt farverig er »Grev Ahlefeldt« 
(Christian Ahlefeldt-Laurvig fra partiet Venstre), som ganske vist ikke 
råder over samme veltalenhed som en af de tidligere talere, noterer 
journalisten - men »han forstaar at blive hørt«. 
</p><p>
»Han vakte igaard flere Gange stærk Munterhed, ikke mindst da han erklærede, 
at han foretrak Udviklingen hen imod Haremet for den moderne 
Kvindeemancipation«, skrev Politiken. 
</p><p><b>Latter og almindelig hovedrysten</b></p><p>
Og det var lige præcis, hvad der blev sagt. Læs selv med - parenteserne i 
følgende citater er Politikens journalists tilføjelse af, hvordan talen blev 
modtaget i salen: 
</p><p>
»Der er tre slagord, som hele Europa over har gjort stor Fortræd: Almindelig 
Værnepligt, almindelig Valgret og Kvindernes Emancipation. Hvad skal vi her 
i Danmark med Kvindeemancipation! Det har alle Dage været Skik og Brug her 
til Lands, at Kvindfolkene holder sig til Hjemmet, at Mændene udfører 
Arbejdet. (Stærk Røre og Latter)«. 
</p><p>
»Ude i Europa skal det være almindligt, hører jeg, at Damer holder 
politisk Salon, og at Kvindfolkene render til politiske Møder. Hvad bliver 
Følgen? At Mændene maa blive hjemme og passe Børnene. Men jeg har ogsaa 
hørt, at Mændene i de Lande sukker efter saadanne Tilstande, som hersker 
dër, hvor man putter Kvinderne ind i Haremet«. 
</p><p>
»(Stormende Latter)«. 
</p><p>
»Og så det med, at de, der næsten slet ingen Skat betaler, skal disponere over 
Skatteindtægterne! Jeg tvivler ikke om, at de vil være sparsommelige, men 
bare paa de gale Steder, det bliver til et ulideligt Fedteri, og vi store 
Skatteydere vil være daarligt tjente med den Slags Styre. Er det ikke ogsaa 
omtrent, som om en Fader vilde give sin Søn Nøglen til Pengeskabet og sige: 
Nu bestemmer du, hvad der skal gives ud«. 
</p><p>
»(Ny Latter og almindelig Hovedrysten)«. 
</p><h3>
Kvinderne gør debatten mere hidsig 
</h3><p>
En anden modstander af kvindernes stemmeret var Carl Ploug fra partiet Højre. 
Mange år før ovenstående debat, tilbage i 1888, talte han dundrende i 
Landstinget imod kvindernes kommunale valgret. 
</p><p>
Kvinderne skulle holde sig til det, han kaldte »Hjerteanliggender«. 
</p><p>
»Jeg tænker ikke herved paa noget Forhold mellem Mand og Kvinde, men jeg 
tænker paa Omsorgen for Alt det, hvorfor Lovgivningen kan udrette saa 
uendelig Lidt, men hvor den private Virksomhed kan udrette saa overordentlig 
Meget. Jeg tænker paa den Virksomhed som udspringer af Humanitet og 
Kristenkjærlighed mod Medborgere og Børn; jeg tænker paa Opdragelse, 
Undervisning, Fattigpleie, Sygepleie og meget af samme Art«. 
</p><p>
Carl Ploug bekymrede sig også lidt om, hvorvidt tonen i Landstinget mon ville 
ændre sig, hvis kvinderne fik adgang til de bonede gulve. Det kunne gøre 
debatten hidsig. Mere lidenskabelig. Den slags. 
</p><p>
»I denne Retning er der overordentlig Meget at gjøre, og der kunne vi slet 
ikke undvære Kvindens Hjælp. Samfundet kan slet ikke være tjent med, at 
Kvinderne drages bort fra de Kjærlighedsgjerninger, der ligge for dem for at 
skjændes med os i en Valgforsamling eller i et Thing. Det vil aldeles ikke 
gaa, som den ærede Ordfører i Folkethinget har ment, at Diskussionen vil 
blive høfligere - jeg synes for resten, at vi ere temmelig høflige imod 
hinanden i dette Thing - den vilde let blive hidsigere og mere 
lidenskabelig, hvis vi hver havde en Kvinde ved vor Side«. 
</p><p>
Kort sagt: Kvinden skulle være mandens medhjælp - men kun i privaten. Som 
sådan kunne hun til gengæld udrette en hel masse: 
</p><p>
»Jeg tror, at Kvinden bør være, hvad allerede Bibelen kalder hende Mandens 
Medhjælp, men hans Medhjælp i det private Liv. Som saadan kan hun udrette 
overordentlig Meget«. 
</p><p class=" bl-elem"><i class=" bl-elem">Research: Politikens Bibliotek, Kvinfos Bibliotek</i></p>	
</div>
</div></body></html>
