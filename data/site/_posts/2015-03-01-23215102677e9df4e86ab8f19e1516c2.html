---
layout:     post
title: 	    "SAS til kabinepersonale: Meld jer på arbejde eller I er fyrede"
post_author:	    
post_date:	    Sun, 01 Mar 2015 19:59:33 +0100
post_site:	    politiken.dk 
post_link:	    http://politiken.dk/rejser/nyheder/ECE2568933/sas-til-kabinepersonale-meld-jer-paa-arbejde-eller-i-er-fyrede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Striden</h4>
<div class="fakta-body" data-buildingblock="embedded_factboxlink">
<p>
Det handler striden mellem SAS-ledelsen og medarbejderne om: 
</p><ul><li class=" bl-elem">SAS har de senere år måttet endevende forretningen, for at finde områder hvor 
der kunne spares penge. Faktisk har selskabet i alt fremlagt syv 
spareplaner siden 2005.</li></ul><ul><li class=" bl-elem">I forbindelse med årsregnskabet for 2013/14 fremlagde SAS' topchef, Rickard 
Gustafson, i december en spareplan, der skal lette selskabet for 
udgifter for 1,6 milliarder kroner frem mod 2017.</li></ul><ul><li class=" bl-elem">Samtidig kunne SAS præsentere et underskud for regnskabsåret på 545 millioner 
kroner.</li></ul><ul><li class=" bl-elem">Som en del af spareplanen købte SAS selskabet Cimber for 20 millioner kroner, 
og planen er, at det nye datterselskab skal stå for en del af SAS' 
regionale flyvninger fra 1. marts.</li></ul><ul><li class=" bl-elem">Det kan SAS spare penge på, fordi de ansatte i Cimber har en overenskomst, der 
er billigere og enklere for selskabet end personalet i moderselskabet.</li></ul><ul><li class=" bl-elem">SAS vil blandt andet overflytte omkring 140 af fagforeningen CAU's medlemmer 
til det nye selskab fra 1. marts. De får altså ny arbejdsgiver og 
formentlig ændrede vilkår på sigt.</li></ul><p class=" bl-elem"><i class=" bl-elem">Kilde: Ritzau </i></p>
</div>
</div><p>
Nu vil SAS ikke mere. Driften skal normaliseres, og derfor tager flyselskabet 
hårde midler i brug. 
</p><p>
I en netop offentliggjort meddelelse lyder det, at »hver enkelt 
kabinemedarbejder inden for en angiven tidsfrist skal meddele SAS, om man 
møder op på arbejde, og såfremt det ikke sker, vil det være at betragte som 
om, de pågældende medarbejdere har bragt deres ansættelsesforhold til 
ophør«. 
</p><p>
Fristen er mandag klokken 12. Forventningen hos SAS er, at det nye tiltag 
betyder, at flyvningerne snarest vil komme tilbage til normal drift. 
</p><p>
»De sædvanlige, arbejdsretlige virkemidler er derfor udtømt. Der er nu tale om 
en helt uacceptabel og uholdbar situation, og SAS er derfor nødt til at 
gribe til ekstraordinære midler«, står der blandt andet i <a href="http://www.sasgroup.net/en/sas-tager-nye-initiativer-for-at-lose-konflikten-i-danmark/" target="_blank">pressemeddelelsen</a>. </p><p>
Bente Sorgenfrey, formand for FTF, der er hovedorganisation for blandt andre 
kabinepersonalets fagforening CAU, havde set det komme og udtalte for få 
timer siden til Politiken: 
</p><p>
»Jeg var med i Arbejdsretten søndag formiddag, hvor kabinepersonalet blev dømt 
til at gå i arbejde. Nu risikerer de, at de opsiger sig selv. Ifølge dommen 
kan de betragte sig selv som opsagte, hvis SAS vælger at gå den vej. Det 
ville selvfølgelig være et drastisk skridt fra SAS’ side, men de nævnte det 
selv i Arbejdsretten«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/arbejdsmarked/ECE2568633/arbejdsretten-kabinepersonale-hos-sas-skal-gaa-i-arbejde/">Arbejdsretten: Kabinepersonale 
hos SAS skal gå i arbejde </a></p><p>
SAS' reaktion kommer efter, at konflikten er gået helt i hårdknude med to 
parter, der ikke vil give sig. 
</p><p>
Arbejdsretten pålagde tidligere i dag kabinepersonalet en bod for hver time, 
de ikke optager arbejdet. Boden lyder på 45 kroner for hver time, de 
udebliver fra arbejdet. Det synes måske ikke af meget, men kabinepersonalet 
har typisk meget lange arbejdsdage, så det løber op, og lagt sammen med, at 
de selvfølgelig ikke får løn under arbejdsnedlæggelsen, kan det være en 
belastning. 
</p><p>
Det har også været på tale, at fagforeningen CAU kunne pålægges en bod af 
Arbejdsretten, men det mener Bente Sorgenfrey ikke, at der er belæg for. 
</p><p>
»Det ville være, hvis fagforeningen ikke gjorde noget overbevisende for at få 
medlemmerne i arbejde, men nu har jeg været tæt på, og jeg mener, at jeg kan 
sige, at de gør, hvad de kan«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/arbejdsmarked/ECE2568747/sas-personale-trodser-arbejdsretten-naegter-at-gaa-i-arbejde/">SAS-personale trodser 
Arbejdsretten: Nægter at gå i arbejde</a></p><p class=" bl-elem">
»SAS har meget klart sagt, at der ikke er nogen møder, før de genoptager 
arbejdet. Det er også almindelige procedure i sådan nogle situationer. Der 
holdes ikke forhandlinger, når der strejkes, så det er op til de ansatte at 
genoptage arbejdet«. 
</p>	
</div>
</div></body></html>
