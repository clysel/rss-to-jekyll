---
layout:     post
title: 	    "Tvivlen er fejet bort: Dømt metrofirma betaler millioner til sine ansatte"
post_author:	    
post_date:	    Wed, 25 Mar 2015 15:08:19 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2603458/tvivlen-er-fejet-bort-doemt-metrofirma-betaler-millioner-til-sine-ansatte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En stribe udenlandske ansatte ved byggeriet af Cityringen på Københavns Metro 
får nu deres penge, efter de var blevet snydt for tusindvis af lønkroner, 
</p><p>
Det er resultatet, efter at byggeriets udskældte italienske underentreprenør 
Cipa sammen med hovedentreprenøren Copenhagen Metro Team (CMT) i går indgik 
en aftale med de ansattes fagforbund, 3F Bygge, Jord og Miljø (Bjmf). 
</p><p>
»Vi har indgået en afdragsordning med Cipa mod at få en garanti fra CMT. Det 
betyder, at Cipa får seks måneder til at betale, i stedet for at alle 
pengene reelt set skulle være faldet i går. Til gengæld kautionerer CMT for 
pengene, så vi ikke skal være bekymrede«, siger Silas Grage fra Bjmf. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2586565/interview-metroselskab-vil-have-betaendte-sager-op-i-lyset/">Interview: Metroselskab vil 
have betændte sager op i lyset</a></p><p>
Cipa blev i marts ved en faglig voldgift pålagt at udbetale et historisk stort 
beløb på 22 millioner kroner i efterbetalt løn og bod til en række 
metroarbejdere, som ikke havde fået det, de havde krav på ifølge 
overenskomsten. 
</p><p>
De 38 udenlandske ansatte, som tog del i selve sagen, vil få de første 5 
millioner kroner med udgangen af denne uge, fastslår aftalen. De resterende 
17 millioner skal Cipa afdrage til 3F-forbundet, som er i gang med at 
klarlægge, hvor meget den øvrige gruppe af selskabets ansatte er blevet 
snydt for hver især. 
</p><h3>
CMT forventer, at Cipa selv betaler 
</h3><div class="art-quote article-box">
<p class="quote"/>
<blockquote>
<p class="quote-txt">
Bjmf har jo haft blandede oplevelser med samarbejdet eller mangel på samme, vi 
er helt på det rene med, at den dialog skal forbedres.
</p>
<p class="sender">
Sigurd Nissen-Petersen, CMT 
</p>
</blockquote>
</div><p>
Når CMT har kautioneret for afdragsordningen, skyldes det et samlet hensyn til 
byggeriets fremtidige udvikling.</p><p>
»Vi har som hovedentreprenør haft en klar interesse i, at kendelsen blev 
efterlevet i respekt for den danske model. Desuden er det vigtigt, at Cipas 
arbejdere får mulighed for at få de penge, de havde ret til, og at de kan 
fortsætte med at arbejde på byggeriet, hvor de udfører noget meget vigtigt 
betonarbejde. Det er jo ikke deres skyld, at der har været et brud på 
overenskomsten, og for os er det både vigtigt at sikre fremdriften, og at 
medarbejderne får de penge, de har krav på«, siger kommunikationschef Sigurd 
Nissen-Petersen. 
</p><p>
CMT forventer dog, at Cipa selv betaler det skyldige beløb, så 
hovedentreprenøren ikke skal til lommerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2557289/metrofirma-snoed-ansatte-for-22-millioner-i-historisk-sag/">Metrofirma snød ansatte for 22 
millioner i historisk sag</a></p><p>
»Det har vi en klar forventning om, at de gør, og vi har et lige så klart 
billede af, det kommer til at ske. Det har vi sagt til Bjmf, at de kan regne 
med. Vi ønsker mere ro både omkring Cipa og Cityringens arbejdspladser i 
fremtiden«, siger Sigurd Nissen-Petersen. 
</p><p>
De ansattes fagforbund havde efter kendelsen i marts udtrykt usikkerhed i 
forhold til, hvorvidt Cipa reelt ville udbetale det skyldige beløb. Derfor 
har garantien været en afgørende forudsætning for accepten af 
afdragsordningen, lyder det fra BJMF. 
</p><p>
»Det er jo næsten historisk, at det faktisk sker her. Jeg har tidligere regnet 
sammen, at jeg fraregnet Cipa-sagen personligt har været med til at vinde 
28,5 millioner kroner ved sager, hvor kun 200.000 er blevet udbetalt til de 
ansatte. Det er helt usædvanligt, at det faktisk sker, men vi har haft en 
god fornemmelse her, fordi vi har haft muligheden for at blokere. Metroen er 
jo i modsætning til mange andre et meget langvarigt byggeri«, siger Silas 
Grage. 
</p><h3>
Luften er blevet renset 
</h3><div class="art-quote article-box">
<p class="quote"/>
<blockquote>
<p class="quote-txt">
Det er jo som et skifte fra nat til dag. Den nye ledelse er meget 
samarbejdsvillig og løsningsorienteret, hvor den gamle var lukket land.
</p>
<p class="sender">
Silas Grage, 3F 
</p>
</blockquote>
</div><p>
Også forholdet mellem metroarbejdernes fagforening og selve CMT har gennem en 
lang periode været iskoldt. Men i februar annoncerede den italienske 
hovedentreprenør, at den hidtidige projektchef, Marco Faggiani, var blevet 
flyttet fra Cityringen i Danmark og i stedet sendt til Saudi Arabien for at 
bygge metro der. </p><p>
»Vi har jo fået en ny projektdirektør, Daniele Cascianelli, som har en klar 
dagsorden om at have en langt mere tæt og tillidsfuldt samarbejde med Bjmf, 
men også med Dansk Metal og El-forbundet, som jo også er repræsenteret på 
pladserne. Bjmf har jo haft blandede oplevelser med samarbejdet eller mangel 
på samme, vi er helt på det rene med, at den dialog skal forbedres, hvis vi 
skal lykkes med dette her«, siger Sigurd Nissen-Petersen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2582085/3f-metrofirma-daekkede-over-timesnyd/">3F: Metrofirma dækkede over 
timesnyd</a></p><p>
Derfor har samtalerne i forbindelse med gårsdagens aftale også fokuseret på, 
hvordan fremtidige problemer skal løses, siger han. For det er rigtig skidt 
for fremdriften, når konflikterne vokser sig store. 
</p><p>
»Der vil sikkert også være problemer fremover, men det er klart, at et langt 
forløb med en voldgiftssag har haft en negativ effekt på fremdriften, skabt 
uro og er gået ud over arbejdsmiljøet og trivslen. Folk forsvinder jo fra 
projektet, hvis de ikke tror, at der er sikkerhed for deres ansættelse, og 
det er typisk de dygtigste, der går først. Så vi har talt om det i en god 
ånd og er meget enige om, at vi har et fælles mål om at sikre ro, 
stabilitet, og at reglerne og overenskomsten bliver overholdt«, siger CMT's 
kommunikationschef. 
</p><p>
Fagbevægelsen bekræfter, at forholdet til hovedentreprenøren er blevet lang 
bedre efter ledelsesskiftet og den senere afgørelse i voldgiften mod Cipa. 
</p><p class=" bl-elem">
»Det er jo som et skifte fra nat til dag. Den nye ledelse er meget 
samarbejdsvillig og løsningsorienteret, hvor den gamle var lukket land. Bare 
denne aftale om betalingerne kunne aldrig være sket med den gamle ledelse«, 
siger Silas Grage. 
</p>	
</div>
</div></body></html>
