---
layout:     post
title: 	    "Storbritannien går til valg som dybt splittet nation"
post_author:	    
post_date:	    Thu, 07 May 2015 06:17:43 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2658490/storbritannien-gaar-til-valg-som-dybt-splittet-nation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Storbritannien er ikke længere et samlet land politisk set
</p>
<p class="sender">
Simon Hix, London School of Economics 
</p>
</blockquote>
</div><p>
Det Storbritannien, der i dag går til valg, er ikke en samlet nation, der går 
til stemmeboksene for at vælge en leder. Det er et <i>Disunited Kingdom</i> 
af politiske grupperinger, der går til valg med deres egen selvforståelse 
øverst på dagsordenen. Og to store partier – Labour og konservative – der 
ikke længere fremstår som nationale partier. 
</p><p>
»Britisk politik findes ikke længere. Det er holdt op med eksistere som 
begreb«, siger John Curtice, professor i politik ved University of 
Strathclyde i Glasgow. 
</p><p>
Den del af valgkampen, der foregår i Skotland, handler om nationalfølelse og 
protest mod offentlige nedskæringer. I det sydøstlige England, hvor Ukip 
står stærkest, handler det om immigration og om at melde sig ud af EU, mens 
det nordlige England ikke føler, at de som region har mærket noget til det 
økonomiske opsving, der bliver talt om i London. 
</p><p>
I frustration siver arbejderklassen også her til Ukip og giver dermed politisk 
vægt til et parti, der fundamentalt ønsker at melde Storbritannien ud af EU. 
</p><p>
»De to store partier har ført valgkamp ud fra den opfattelse, at de skulle 
sælge vælgerne en idé om, at det var et valg mellem Miliband og Cameron, og 
at der ikke ville komme nogen angreb fra højre eller venstre. Politikerne 
haft svært ved at opgive to-partimentaliteten, men vælgerne ser anderledes 
på det«, siger John Curtice. 
</p><p>
På London School of Economics siger professor i politik Simon Hix, at han 
aldrig før har set så fragmenteret et valg.
</p><p>
»Storbritannien er ikke længere et samlet land politisk set«, siger han.
</p><h3>
Miliband kan blive afhængig af skotske nationalister
</h3><p>
I Skotland står Labour til at få sit største nederlag, siden partiet blev 
stiftet. Vælgerne er i stedet gået til Scottish National Party (SNP), der 
med en dagsorden om færre besparelser og mere nationalisme står til at 
næsten tidoble sit mandat i Det Britiske Parlament. Det betyder, at 
Labour-leder Ed Miliband kan få hårdt brug for de skotske mandater, hvis han 
skal samle et flertal mod David Cameron. 
</p><p>
Det har ikke givet anledning til et samarbejde mellem de to partier. Alligevel 
har premierminister David Cameron brugt SHP’s fremgang som et 
trusselsbillede over for vælgerne.
</p><p>
»Skal vi lade skotter drive vores land? Det risikerer vi, hvis Ed Miliband 
vinder. En stemme på Labour lader skotterne ødelægge vores økonomi«.
</p><p>
Udmeldinger som disse har tvunget Ed Miliband til kategorisk at afvise at lave 
aftaler med SNP af frygt for at skræmme vælgere.
</p><p>
Imens har vælgerne i stigende grad vendt sig fra de store partier og søgt ud 
mod fløjene. Det betyder på længere sigt, at Storbritannien må vænne sig til 
tanken om koalitionsregeringer, og at partier i højere grad må lære at gå på 
kompromis med politiske fjender for at komme til magten. 
</p><h3>
Mindre partier har det svært
</h3><p>
Vælgernes stigende mod på ikke at stemme på de to store partier har også 
udstillet svagheder ved et system, der favoriserer store partier og gør det 
svært for mindre at bryde igennem. Eksempelvis står Ukip til 12 procent af 
stemmerne, men fordi det britiske valgsystem ikke belønner andenpladser, 
formår partiet formentlig kun at omsætte opbakningen til mindre end en 
håndfuld mandater.
</p><p>
Indtil videre har det dog svækket de store partier så meget, at det formentlig 
langtfra vil stå klart, hvem der er Storbritanniens næste premierminister, 
når de sidste stemmer er talt op fredag formiddag. Resultatet står til at 
blive lige så mudret som den netop overståede valgkamp. 
</p><p>
I 2010 – da der skulle forhandles en koalition på plads med to partier – tog 
det seks dage. Denne gang vil det, hvis meningsmålingerne holder stik, kræve 
samarbejde mellem mindst tre partier for at skabe et flertal. En ny regering 
skal præsentere sit program senest 27. maj.
</p><p class=" bl-elem">
Samtidig er der lagt op til et moralsk skænderi mellem de to store partier: Er 
det partiet med det største antal mandater, eller det parti, der kan samle 
det største flertal, der har retten til at få overdraget nøglerne til 
Downing Street 10? 
</p>	
</div>

</div></body></html>
