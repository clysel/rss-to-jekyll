---
layout:     post
title: 	    "Politiet neddrosler eftersøgning af 21-årig mand"
post_author:	    
post_date:	    Mon, 09 Mar 2015 19:46:26 +0100
post_site:	    politiken.dk 
post_link:	    http://politiken.dk/indland/ECE2580379/politiet-neddrosler-eftersoegning-af-21-aarig-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Midt- og Vestjyllands Politi har fortsat ikke fundet 21-årige Jonas Hedegaard 
Hansen, der har været forsvundet siden natten til fredag.
</p><p>
Politiet oplyser i aften, at indsatsen neddrosles, mens efterforskningen 
fortsætter.
</p><p>
Jonas Hedegaard Hansen blev sidst set natten til fredag klokken 02.30, hvor 
han var i byen med nogle kammerater.
</p><p>
Midt- og Vestjyllands Politi fortæller, at alle henvendelser i sagen fortsat 
vil blive fulgt op.
</p><p>
Søndag morgen var en båd med dykkere ude for at lede i Storåen, som løber 
gennem Holstebros bymidte.
</p><h3>
Hundepatruljer og frivillige
</h3><p>
Tidligere har også en helikopter fra Karup deltaget i eftersøgningen, men det 
er nu ophørt, fortalte vagtchef Lars Even til Ritzau tidligere mandag.
</p><p>
Politiet har blandt andet stillet med hundepatruljer, mens også frivillige har 
deltaget i eftersøgningen på Jonas Hedegaard Hansen.
</p><p>
Jonas Hedegaard Hansen er 170 centimeter høj, har muskuløs overkrop, lyst hår, 
høje tindinger og fuldskæg.
</p><p class=" bl-elem">
Ved sin forsvinden var han iført en mørkeblå såkaldt "Captain 
America" t-shirt, sort skjorte, sort læderjakke og mørk jeans. Hans 
telefon er slukket.
</p>	
</div>
</div></body></html>
