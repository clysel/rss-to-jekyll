---
layout:     post
title: 	    "Brugte to timer om dagen på Facebook: »Det er jo bare en dårlig vane«"
post_author:	    
post_date:	    Sun, 10 May 2015 18:23:52 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2659588/brugte-to-timer-om-dagen-paa-facebook-det-er-jo-bare-en-daarlig-vane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Op mod to timer om dagen kunne 33-årige Malene Hansen bruge på Facebook. Ikke 
for at opdatere om sig selv, men for at kigge på en strøm af billeder af 
fondantkager og smilende babyer og sure opdateringer om en uheldig oplevelse 
i Føtex. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/ECE2517291/onlineopgoer-hver-onsdag-slukker-vi-telefonerne/">Onlineopgør: »Hver onsdag 
slukker vi telefonerne«</a></p><p>
»Jeg følte, at jeg var tilgængelig hele tiden. Hvis jeg lige havde 10 
sekunder, mens jeg stod i køen i Netto, loggede jeg ind for at se, om der 
var sket noget. Men det var der jo ikke, for det var jo typisk ikke mere end 
fem minutter siden, jeg tjekkede sidst. Det lå nærmest i mine fingre, at jeg 
skulle gøre det, når ventetiden var der«, siger Malene Hansen. 
</p><p>
Den konstante onlinetilstedeværelse gjorde blandt andet, at Malene Hansen 
havde svært ved at koncentrere sig og sjældent var ’rigtigt’ til stede, når 
hun var sammen med familien eller vennerne. Derfor besluttede hun sig for at 
deaktivere sin facebookprofil og slette mailfunktionen på mobilen i tre 
måneder. 
</p><p>
»Jeg blev overrasket over, at det kunne have så stor en betydning ikke at være 
på. Jeg blev ikke hele tiden forstyrret. I stedet sorterede min omgangskreds 
i de ting, jeg skulle vide. Der er en ro over ikke hele tiden at skulle være 
på eller tage stilling til, hvad andre laver«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2485428/danskerne-vil-have-mobilerne-vaek-fra-aftensmaden/">Danskerne vil have mobilerne 
væk fra aftensmaden</a></p><p>
I tiden uden Facebook oplevede Malene Hansen, at hun blev tættere med sin 
nærmeste omgangskreds. Hun mødtes oftere med sine veninder, og smartphonen 
blev pludselig brugt på ’rigtige’ telefonsamtaler. Alligevel var det dog 
ikke helt nemt at trække stikket, fortæller hun. 
</p><p>
»Jeg fandt ud af, hvor meget vane der lå i hele tiden lige at tage telefonen 
op. Det var ret befriende, da jeg først havde vænnet mig til det, men i 
starten var det ret svært. Jeg havde faktisk mareridt om, at jeg loggede 
på«, griner hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2528616/direkte-med--familieguru-sluk-din-smartphone-laeg-den-i-en-kurv-og-snak-med-dit-barn/">'Direkte' med familieguru: 
Sluk din smartphone, læg den i en kurv og snak med dit barn</a></p><p>
Selv om hun ikke følte, hun gik glip af noget fra sine tætte venner, var det 
svært at undvære information fra de nyhedssider og firmaer, hun fulgte på 
Facebook. 
</p><p>
»Alle de her opdateringer, der bare poppede op, dem manglede jeg. Hvis jeg 
ville vide noget, var jeg nødt til at gå ind og tjekke hver eneste side«. 
</p><h3>
På den igen 
</h3><p>
Malene Hansens udfordring lød på tre måneder uden Facebook og mails på andet 
end computeren. Da udfordringen var klaret første januar i år, loggede hun 
straks på Facebook igen. Hvorfor ved hun dog ikke. 
</p><p>
»Det gjorde jeg bare. Det kan jeg så tænke lidt over til næste gang«, griner 
hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær 
i en travl hverdag</a></p><p>
Den tre måneder lange afvænning har dog haft en effekt. Hun følger stadig 
indimellem med i venindernes liv, men bruger væsentlig mindre tid på at være 
online, og hverken Facebook eller mailen er tilbage på smartphonen. 
</p><p class=" bl-elem">
»Det er jo bare en dårlig vane, og der er jo ikke noget, der ikke kan vente, 
til jeg kommer på igen«. 
</p>	
</div>

</div></body></html>
