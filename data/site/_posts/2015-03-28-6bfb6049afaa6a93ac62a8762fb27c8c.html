---
layout:     post
title: 	    "Se op - og ned! Moskeernes mageløse mønstre"
post_author:	    
post_date:	    Sat, 28 Mar 2015 09:38:46 +0100
post_site:	    politiken.dk 
post_link:	    http://politiken.dk/fotografier/ECE2606589/se-op---og-ned-moskeernes-mageloese-moenstre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Religion har altid formået at skubbe menneskets billeddannende kraft til det 
yderste. Nogle af de største og i hvert fald de smukkeste bygningsværker er 
skabt til guders ære eller af frygten for døden og frelsens fravær. 
</p><p>
Selv om både sex og magt er stærke drivende kræfter i alle samfund og har 
resulteret i mægtige slotte og byer, er de som regel i æstetisk henseende 
dværge til de steder, der er skabt i religionens navn. 
</p><div class="art-fakta article-box">
<h4 class="">
Fotografen</h4>
<div class="fakta-body" data-buildingblock="embedded_factboxlink">
<p>
Mohammad Reza Domiri Ganji er en 23-årig fotograf og fysikstuderende fra det 
nordlige Iran. 
</p><p>
Han har fotograferet i fem år og arbejder med panoramisk arkitekturfotografi. 
</p><p>
Mohammad Reza Domiri Ganji har lært sig at fotografere ved at udveksle 
billeder på nettet og få feedback fra andre fotografer. 
</p><p class=" bl-elem">
Læs mere og se flere billeder på hans <a class=" bl-elem" href="http://gravity.ir/">website</a></p>
</div>
</div><p/><p>
En minutiøs bearbejdning af overflader og kyndig viden om materialers 
egenskaber er det, der overalt på kloden har formået at hensætte folk til en 
forbindelse med det immaterielle. 
</p><p>
Således i Irans farverige moskeer, som den 23-årige iranske fotograf Mohammad 
Reza Domiri Ganji har lavet en fotografisk tribut til. 
</p><p>
Han har indfanget rum langt over ens hoved, som man ofte kun bemærker som en 
stemning i udkanten af blikket, men sjældent har som centrum for sin 
opmærksomhed. 
</p><p>
Hans billeder er af og til taget med et fiskeøjeobjektiv eller sat sammen af 
flere optagelser. I billedets flade gengivelse kan de kun antyde noget af 
den omsluttende effekt, de pragtfulde bygningsværker kan have for brugeren. 
</p><p class=" bl-elem">
Teknikken gør dem netop flade og abstrakte, de oprindeligt kropsligt sansede 
rumlige relationer forsvinder og bliver til hallucinerende symmetriske 
mønstre på fotografiets flade. Først langsomt folder rummets beskaffenhed 
sig ud for ens øjne. 
</p>	
</div>
</div></body></html>
