---
layout:     post
title: 	    "Satirisk musical udstiller italiensk politiks korrupte realityshow"
post_author:	    
post_date:	    Sat, 25 Apr 2015 16:25:48 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2641515/satirisk-musical-udstiller-italiensk-politiks-korrupte-realityshow/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Berlusconi, the musical</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Nørrebro Teater (Frederiksbergscenen). Gæstespil af Leman Follies. Manus, 
sangtekster og iscen.: Rhea Leman, musik: Joachim Holbek, pianist: Rikke 
Sandberg, scenografi og kostumer: Camilla Bjørnvad, lysdesign: Mikkel 
Jensen. Til 9. maj. 
</p></div>
</div><p>
Dramatiker og instruktør Rhea Leman har fået den skøre idé at lave en musical 
om Silvio Berlusconi. 
</p><p>
Det giver god mening. Berlusconi er en ivrig amatørsanger, og hans succes 
skyldes om noget en usædvanlig evne til at iscenesætte sig selv. 
</p><p>
Den italienske politiker, mediemogul, forretningsmand og kriminelle 
spradebasse startede sin karriere som sanger på krydstogtskibe og 
støvsugersælger. 
</p><p>
Herfra arbejdede han sig op og blev Italiens rigeste mand, den længst siddende 
italienske regeringschef nogensinde, ejer af den legendariske fodboldklub AC 
Milan og indehaver af cirka 60 procent af alle italienske medier. 
</p><h3>
Lever i en soap opera 
</h3><p>
Alt det hører vi om i ’Berlusconi, the musical’, som er et skørt og gakket 
portræt af manden, der om den tidligere danske statsminister Anders Fogh 
Rasmussen har sagt, at han var den flotteste statsleder i Europa. 
</p><p>
Vi befinder os i et af Berlusconis mange tv-studier. Her er <i>Il Cavaliere</i> 
(Ridderen), som fans ynder at kalde ham, i gang med at optage sin 
kampagnevideo til det næste præsidentvalg. Ina-Miriam Rosenbaum spiller 
Berlusconi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2636518/cabaret-er-en-overdaadig-fest---men-den-forfoerer-ikke-vores-foelelser/">Cabaret er en overdådig fest - 
men den forfører ikke vores følelser</a></p><p>
Hun har tidligere med stor succes spillet den nazistiske propagandaminister 
Joseph Goebbels i Rhea Lemans ’Hitler on the Roof’ fra 2011. Og Rosenbaum 
skuffer ikke. Hun er et sprudlende gadekryds af en smølfet udgave af Marlon 
Brando i 'The Godfather’ og Charlie Chaplin i ’The Dictator’. 
</p><p>
Gakkede gangarter og kølig grusomhed i ét. Hun giver os smørtenoren 
Berlusconi, der lever i en soap opera og får sine omgivelser med på den. 
</p><div class="art-fakta article-box">
<h4 class="">
Fire andre musicals</h4>
<div class="fakta-body" data-buildingblock="embedded_factboxlink">
<p><b>'Hitler Superstar'</b>, 1974. Dansk tv-musical af Ernst Bruun Olsen og Ib 
Glindemann, hvor Adolf Hitler har overlevet Anden Verdenskrig og lever i 
1970’ernes Danmark. Et politisk opgør med nazistyrets økonomiske 
bagmænd, forsøger at gøre Hitler menneskelig. 
</p><p><b>'Evita'</b>, 1978. Af Tim Rice og Andrew Lloyd Webber. Den tårepersende 
fortælling om Eva Perón og hendes forhold til den argentinske præsident Juan 
Perón i en periode med store politiske omvæltninger. 
</p><p>
'<b>Nicked</b> – the musical love story of David Cameron and Nick Clegg', 
2011. Af Richard March og Natalia Sheppard. Britisk musical om Nick Clegg, 
vicepremierminister i David Camerons regering og leder af 
Liberaldemokraterne. Cameron er skurken, der stædigt holder fast i magten. 
</p><p class=" bl-elem"><b>'Clintons: The Musical'</b>, 2015. Af Paul og Michael Hodge. Politisk 
musical om Clinton-parret, skrevet af to australske brødre. Dækker både 
sexskandalerne og de politiske skandaler i Clintonæraen. 
</p>
</div>
</div><p>
Ikke mindst ekskonen Veronica Lario, der spilles af en vampet og hårdtslående 
KarenLise Mynster. Hun dukker op under optagelserne og truer Berlusconi med 
nye sagsanlæg – oven i de cirka 39, han har været igennem i de sidste 22 
år.</p><p>
For korruption, bestikkelse, tilskyndelse til prostitution med meget mere. Men 
også landbopigen Angelica – en dejligt rund, sund og halvdum Laura Bro med 
falsetstemme og de lyseste krøller siden Marilyn Monroe. 
</p><p>
Hun kommer ind med firetoget fra den fattige italienske provins, »hvor folket 
sulter, og alle er arbejdsløse«, og bliver straks lovet en ministerpost til 
gengæld for fellatio ad libitum. 
</p><h3>
Korrupt realityshow 
</h3><p>
Hvorfor finder italienerne sig i ham? Fordi italienere ikke kan lide at kede 
sig, foreslår den italienske forfatter og journalist Alfredo Tesio i 
programmet. 
</p><p>
Det får vi selv at føle, for vi spiller rollen som det italienske folk, der 
har mulighed for at stemme på dette og hint undervejs i forestillingen. 
</p><p>
Stemmer vi ikke som ønsket, bliver det alligevel til »100 procent 
vælgertilslutning« på lystavlen i Camilla Bjørnvads kulørte 
tv-studie-scenografi. Uden protester fra salen. En sjov måde at kritisere 
det italienske skindemokrati – og dets vælgere – på som korrupt realityshow. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2634168/staerk-carl-nielsen-opera-har-for-ujaevnt-solistisk-niveau/">Stærk Carl Nielsen-opera har 
for ujævnt solistisk niveau</a></p><p>
Showet i tv-studiet holdes i gang af producenten Fedele – en 
harmonikaspillende Mette K. Madsen – som har været Berlusconis højre hånd 
fra starten. 
</p><p>
Et all female-cast altså, der fuldendes af Rikke Sandberg på klaver og tre 
letpåklædte bimbos, som agerer syngepiger og tv-assistenter, obligatorisk 
inventar i ethvert italiensk tv-show med respekt for sig selv. 
</p><h3>
For overfladisk 
</h3><p>
Stemningen af italiensk folkefest skinner igennem i komponist Joachim Holbeks 
sange, der trækker på kendte italienske melodier, vi har nynnet med på 
engang, men ikke helt kan huske navnene på. 
</p><p>
Så 64.000-kroners spørgsmålet er selvfølgelig: Hvorfor? Hvorfor skal vi 
interessere os for Berlusconi? Han er et interessant og ikke mindst 
underholdende fænomen, men han er også italiener. 
</p><p>
Han er for fjern en figur, til at satiren kan blive rigtig bidende. Det er 
svært at komme på satirisk omgangshøjde med en mand, som ikke har nogen 
direkte indflydelse på vores politiske virkelighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2625744/oerkenens-soenners-pointerbr-er-for-slappe-i-koedet-til-brat-haenge-fast/">Ørkenens Sønners pointer er 
for slappe i kødet til at hænge fast</a></p><p>
Desuden kæmper ’Berlusconi, the musical’ med at komme ind under huden på 
klicheen om pauseklovnen Berlusconi. Han bliver en commedia dell’arte-figur. 
Er han virkelig så dum? Hvor er så de kloge folk omkring ham, der bragte ham 
til magten? Det kig ind i magtens kulisser savner jeg. 
</p><p>
I stedet fokuserer musicalen på dramaet med ekskonen, Berlusconis personlige 
deroute og comeback og hans voksende problemer med potensen. Det bliver for 
tyndt til en fuldendt politisk musical. 
</p><p>
Kunne man ikke overføre ideen til en dansk kontekst, så satiren fik mere bid? 
Hvad med ’Anders Fogh Rasmussen, the musical’? Eller ’Helle Thorning Schmidt 
Superstar’? Nej, vel. 
</p><p class=" bl-elem">
Dertil er Il Cavaliere nok desværre for underholdende og hans danske kolleger 
for kedelige. 
</p>	
</div>

</div></body></html>
