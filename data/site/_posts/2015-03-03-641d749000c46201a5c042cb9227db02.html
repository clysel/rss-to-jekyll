---
layout:     post
title: 	    "Smuk grafisk biografi skjuler Iben Nagel bag berømte mænd"
post_author:	    
post_date:	    Tue, 03 Mar 2015 16:16:07 +0100
post_site:	    politiken.dk 
post_link:	    http://politiken.dk/kultur/boger/ECE2569728/smuk-grafisk-biografi-skjuler-iben-nagel-bag-beroemte-maend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvid som jasmin</h4>
<h5>
Sille Jensen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Grafisk biografi. People?sPress, 220 sider, 299,95 kroner. Har du Pluskort, 
får du 15 procent rabat på lagerførte bøger i Boghallen eller fri levering 
hos Saxo.com. Læs mere på politiken.dk/plus.
</p></div>
</div><p>
Iben Nagel Rasmussen er muse, først for sin far, Halfdan Rasmussen, siden for 
kæresten Eik Skaløe, som kalder hende Itsi Bitsi. Sille Jensens biografi 
‘Hvid som jasmin’ fortæller om, hvordan Iben finder sin egen stemme, men 
fastholder hende også lidt i rollen som muse.
</p><p>
Iben er datter af forfatterparret Ester Nagel og Halfdan Rasmussen. Hun 
engagerer sig tidligt politisk og bliver kæreste med den senere frontmand i 
Steppeulvene. Iben og Eik rejser en del og tager flere og flere stoffer, 
indtil Ibens redning i 1966 viser sig i form af optagelsen som elev på Odin 
Teatret. Herfra udfolder hendes liv sig inden for det eksperimenterende 
teaters ramme, og arbejdet som skuespiller bliver en måde at genfinde en ånd 
af genuin åbenhed fra de tidlige 60’ere på.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2567907/tolstojs-mesterlige-herre-og-tjener-glemmer-man-aldrig/">Tolstojs mesterlige 'Herre og 
tjener' glemmer man aldrig</a></p><p>
‘Hvid som jasmin’ bærer betegnelsen ’grafisk biografi’. Den er 
gennemillustreret af Sille Jensens ekspressive tegninger og af kollager, 
fotos, breve og memorabilia. Teksten udgøres mest af citater, især af Iben 
selv, som dermed helt konkret gives stemme. Den form er virkelig fin, og 
illustrationerne, løse i stregerne, er mørke og stærke som portrætter.
</p><p>
Men dermed også sagt, at teksten ind imellem de lange citater er det svageste 
led. Med sin vægt på faktuelle omstændigheder og kronologi virker den 
distancerende. Uanset hvor mange livsbegivenheder den refererer, famler den 
efter portrættets genstand.
</p><h3>
En parentes i historierne om Halfdan og Eik
</h3><p>
Titlen ‘Hvid som Jasmin’ er taget fra et digt af en kvindelig indisk mystiker 
fra det 12. århundrede, men det bliver aldrig helt klart, hvorfor det er en 
god titel. Den kunne også have heddet ‘Mændene i mit liv’. Først efter 
omtrent 100 sider begynder det at handle om Iben som andet end en parentes i 
historierne om Halfdan og Eik. Og selv da er de skiftende parforhold 
fikspunkterne i Jensens beretning.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2568555/prisnomineret-romandebutant-vejleder-haabefulde-litteraere-stemmer-fra-groenland/">Prisnomineret romandebutant 
vejleder håbefulde litterære stemmer fra Grønland</a></p><p>
Liv leves i sammenhænge og formes af de liv, de krydser. Så selvfølgelig er de 
sammenhænge og relationer relevante i en biografi. For Iben er det en 
definerende erfaring at vokse op i de skrivende mænds skygge og at skulle 
finde sit eget udtryk, der viser sig ikke at være sprogligt, men kropsligt. 
Men biografien opholder sig så meget i de skygger, at Iben forsvinder ud af 
fokus.
</p><p>
Det sted, hvor det bedst fungerer at fortælle om en relation, er i historien 
om Ibens mor, Ester. De to deler udfordring, om ikke skæbne. Ester Nagel var 
ligesom sin mand forfatter, men forvitrede til »husmor og skribøse«, som 
kollegaen og vennen Tove Ditlevsen beskrev det. Alligevel var hun 
instrumentel i at få sin datter til Odin Teatret. 
</p><p>
Iben beskriver, hvordan hun dér rent fysisk begyndte at arbejde med at »finde 
sin stemme«: »I de tidlige tressere var kvindestemmen repræsenteret af Joan 
Baez med den smukke, spinkle og lyse stemme. Jeg var sikker på at jeg selv 
kunne synge, men min egen stemme skræmte mig, den var for stærk – den var 
noget usædvanligt og mærkeligt«. Og videre: »Stemmen er ikke kun et 
instrument man som skuespiller må lære at betjene sig af – den er noget 
mere. (...) bag ved det søde feminine bur findes kraften, et univers af lyde 
og farveklange, uhyre stort og dybt, men indefrosset og dækket af mørke«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2567884/sprudlende-noveller-fra-katastrofens-rand-om-det-roevtruttende-boblende-liv/">Sprudlende noveller fra 
katastrofens rand om det røvtruttende, boblende liv</a></p><p class=" bl-elem">
Hvorfor ikke lade de to historier, Ibens og Esters, bære lidt mere og så lade 
Eik Skaløe være Eik Skaløe? ‘Hvid som jasmin’ virker splittet mellem at 
ville gøre op med rollen som muse og at fortabe sig i historien om de mere 
berømte mænd. Iben står tilbage som en halvsløret figur, men det er tydeligt 
nok, at det mest interessante ved hende ikke er, hvem hun har været kærester 
med hvornår.
</p>	
</div>
</div></body></html>
