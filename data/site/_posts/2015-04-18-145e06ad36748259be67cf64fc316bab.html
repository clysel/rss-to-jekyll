---
layout:     post
title: 	    "Motorvejsplaner truer fugle og genoprettet natur"
post_author:	    
post_date:	    Sat, 18 Apr 2015 22:06:00 +0200
post_site:	    politiken.dk 
post_link:	    http://politiken.dk/indland/ECE2633953/motorvejsplaner-truer-fugle-og-genoprettet-natur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ny forskning </h4>
<h5>
Usikre prognoser </h5>
<p class="fakta-body" data-buildingblock="embedded_factboxlink">
<b>Forskere har </b>i årtier påpeget, at staten laver store 
regnefejl på vejprojekter. <b>Professor Bent </b>Flyvbjerg fra Aalborg 
Universitet fremhævede f.eks. i 2003, at »budgetmagerne ikke lærer 
af fortidens fejltagelser«. Dengang viste en oversigt, at der i syv 
trafikprojekter var blevet overskredet med 16 pct. i snit, i alt en mia. kr. <b>Nu 
påpeger en </b>af Flyvbjergs kolleger fra Aalborg, adjunkt Morten Skou 
Nicolaisen, et nyt problem i analysen ?Roads to Nowhere? i det videnskabelige 
tidsskrift Transport Policy. Ifølge analysen af 35 vejprojekter i Danmark og 
England overvurderer trafikprognoserne systematisk omfanget af kommende 
trængselsproblemer. <b>Det betyder </b>blandt andet, at der i 
vurderingen af et vejprojekt lægges for meget vægt på, hvad det ? 
tilsyneladende ? vil gøre for trafikpropperne. Det ser altså økonomisk mere 
positivt ud, end det reelt bliver.
</p>
</div><p>
»Vi føler os taget i r ... Nej, det kan du ikke skrive«, siger Jens Risom, 
direktør på godset Gisselfeld Kloster. 
</p><p>
For mindre end ti år siden opgav han og godsets ejere mere end 100 hektar 
landbrugsjord her og gik i samarbejde med staten om at naturgenoprette 
Gødstrup Engsø, der dengang var helt tørlagt. 
</p><p>
Også et andet stort naturgenopretningsprojekt kan blive ramt, hvis en ny 
motorvej føres igennem dette sydsjællandske område. 
</p><p>
I alt er der brugt et tocifret millionbeløb på naturgenopretning. Men de penge 
er ikke taget med i de beregninger, der viser, at det samfundsøkonomisk 
bedst kan betale sig at lægge en motorvej fra Næstved til Rønnede ved 
Sydmotorvejen lige her – hvor engsnarre og andre truede fugle yngler, og den 
for nyligt tilbagekomne havørn finder føde. 
</p><p>
Beregningerne er også tvivlsomme på andre fronter, det er det ene store 
problem, ifølge Jens Risom og andre kritikere. Det andet store problem er, 
at folk som Risom kan miste lysten til at indgå frivillige aftaler med 
staten om naturgenopretning, når det efterfølgende kan blive ødelagt eller 
skadet af en motorvej. 
</p><p>
Risom tilføjer, at det virker ekstra grotesk med en motorvej, i og med at 
Gisselfeld har fået udmærkelsen Wildlife Estates fra EU og organisationen 
European Landowners Organization, ikke mindst som følge af 
naturgenopretningen. 
</p><p>
»Vi føler os taget ... hvad skal vi sige ... med bukserne nede«, siger Jens 
Risom. 
</p><h3>
Natur- og kulturfolk enige i kritik 
</h3><p>
Han er ikke den eneste, der er frustreret over sagen. Når der skal anlægges 
motorvej, handler det ofte om at afveje hensyn til natur og kultur: Men 
høringssvarene til denne motorvej peger på, at den linjeføring, som 
transportminister Magnus Heunicke (S) og borgmestrene i Næstved og Faxe 
indtil videre har fremhævet, er dårlig for både natur og kultur. 
</p><p>
Danmarks Naturfredningsforening (DN) foretrækker det sydligere alternativ, der 
vil gå langt uden om både Gødstrup Engsø og andre vigtige fugle- og 
naturområder, hvoraf flere er internationalt beskyttet af EU’s skrappe 
miljøregler. 
</p><p>
»Den nordlige linjeføring vil dele Hesede Skov midt over og derved skabe en 
fragmentering mellem dyrelivet nord og syd for motorvejen, som man f.eks. 
har set det i Nordjylland, hvor Aarhus Universitet har påvist genetisk 
forskel på grævlingerne øst og vest for motorvejen med øget risiko for 
genetiske sygdomme og indavl til følge«, påpeger Kristian Gramstrup, formand 
for DN Næstved. 
</p><p>
DN fremhæver også, at den visuelle oplevelse af skove og landskaber mange 
steder vil blive negativt påvirket. Det gælder blandt andet 
Gisselfeldskovene, som havørne yngler tæt på, og Boserup, der ifølge 
tidligere undersøgelser huser ti flagermusarter – de fleste er truede. 
</p><h3>
Kulturarv i international klasse 
</h3><p>
Dansk Center for Herregårdsforskning fraråder også den nordlige rute på det 
kraftigste, især fordi motorvejen vil skæmme herregården Holmegaard. Selv 
den europæiske kulturarvsorganisation Europa Nostra har afgivet høringssvar, 
fordi Holmegaard er »Nordeuropas største og mest velbevarede, fredede 
herregårdsbygning, grundlagt allerede i 1305«. 
</p><p>
»Europa Nostra finder, at det skitserede vejanlæg er yderst betænkeligt – i en 
sådan grad, at vi vil tage afstand fra det«, skriver organisationen i 
høringssvaret. 
</p><p>
Også den skjulte kulturarv er truet. Hydrolog Steen Vedby fra det rådgivende 
ingeniørfirma Moe har mistanke om, at de mange stenaldereffekter nede i 
Holmegård Mose kan blive ødelagt, hvis politikerne vælger den nordlige rute. 
Vandstrømningen kan nemlig ændres, så man risikerer dræning af vandet i 
mosen – så resterne af bopladserne forvitrer. 
</p><p>
Kulturstyrelsen skriver om Holmegård Mose, at den forhistoriske kulturarv »er 
i international særklasse«: 
</p><p>
»Der kendes ikke andre lokaliteter i Vest- og Central-Europa med så mange og 
så velbevarede indlandsbopladser fra første halvdel af mellemstenalderen«. 
</p><p>
Også overinspektør og arkæolog Kristoffer Buck Pedersen fra Museum 
Sydøstdanmark er foruroliget over, at pilen peger på den nordlige rute, 
fordi »kulturhistorien vil lide mest ved den løsning«. 
</p><p>
Risikoen for dræning gælder i øvrigt ikke kun kulturarven i Holmegård Mose, 
men også naturen i de internationale naturområder. 
</p><h3>
Minister tog forskud på glæderne 
</h3><p>
Det fremgår blandt andet af en henvendelse fra Naturstyrelsen til 
Vejdirektoratet i december 2012. Her skriver styrelsen, at man vil lægge 
»stor vægt på, at der i det videre arbejde med vejforbindelsen tages 
afgørende hensyn til de internationale naturområder, herunder særligt, at 
deres hydrologiske forhold ikke forringes«. 
</p><p>
Og så er det, at man spørger sig selv: Med så massiv modstand, hvorfor i 
alverden foretrækker borgmestrene og ministeren så den nordlige linjeføring? 
</p><p>
Den er ganske vist samfundsøkonomisk mest rentabel, ifølge Vejdirektoratets 
beregninger, blandt andet fordi Næstved-borgeres pendlertur til København 
vil være et-to minutter hurtigere, og der vil være hurtigere forbindelse til 
Jylland for lokale virksomheder som den tyske slikkoncern Haribo og Faxe 
Kondi-producenten Royal Unibrew. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2246354/bred-opbakning-ny-jysk-motorvej-skal-lette-presset/">Bred opbakning: Ny jysk 
motorvej skal lette presset</a></p><p>
Men flere forskere har påpeget, at beregninger på vejprojekter generelt er 
meget usikre, og i det konkrete tilfælde har rådgivningsfirmaet Incentive 
fundet ud af, at hvis man fører den sydlige rute helt ind til Næstveds 
østlige omfartsvej, vil de samfundsmæssige gevinster være højere end ved den 
nordlige vej. 
</p><p>
»Og hvorfor så ikke vælge den sydlige rute, hvor der ikke er nogen 
naturværdier på spil – men kun landbrugsland. Og jeg siger netop ’kun’ – 
selv om jeg jo også selv er en slags landmand«, siger Jens Risom fra 
Gisselfeld Kloster. 
</p><p>
Transportministeren, som selv bor i Næstved, fastslog imidlertid i sidste uge 
i lokalavisen Sjællandske, at flagermus »ikke kan forhindre, at der anlægges 
en motorvej gennem Boserupskoven« – som den nordlige rute skal skære 
igennem. 
</p><p>
Ministeren tilføjede, at han »glæder sig over, at der ikke er miljømæssige 
hindringer for, at motorvejen kan anlægges«. 
</p><p>
En meget usædvanlig udtalelse, påpeger kritikerne, ikke mindst set i lyset af, 
at flagermus’ internationale beskyttelse har ændret andre store 
anlægsprojekter, og at VVM-undersøgelsen – vurdering af virkningerne på 
miljøet – lige er gået i gang og først er færdig i 2016. 
</p><h3>
Minister: Det kan ændre sig 
</h3><p>
I Sjællandske fremhævede Heunicke igen, at den nordlige linjeføring »har den 
bedste samfundsøkonomi«. 
</p><p>
Magnus Heunicke siger til Politiken, at han »kun fremhæver den nordlige rute 
ud fra de trafikprognoser og øvrig viden, vi har lige nu fra 
forundersøgelserne«. 
</p><p>
»Den nordlige linje har en samfundsmæssig forrentning på næsten ti procent. 
Det er meget højt i trafikprojekter som dette«, siger ministeren. 
</p><p><i class=" bl-elem">Men sådanne beregninger er jo generelt usikre, og forundersøgelserne har 
ikke miljøomkostningerne med – de er ret høje ved den nordlige rute.</i></p><p>
»Det er rigtigt, at der kan være noget i VVM’en, som vi bliver nødt til at 
tage hensyn til, og som kan gøre det dyrere og ændre billedet«. 
</p><p><i class=" bl-elem">Hvorfor glæder du dig i Sjællandske over, at der ikke er miljømæssige 
forhindringer? Det ved man jo ikke endnu.</i></p><p>
»Nej, det ved man ikke, det ved man først, når VVM’en færdig. Det rette er at 
sige, at ud fra det, vi ved nu, er der ikke nogen forhindringer«. 
</p><p><i class=" bl-elem">Så for eksempel flagermus kan alligevel godt være forhindringer – selv om 
du i Sjællandske slår fast, at de ikke kan forhindre en motorvej gennem 
Boserupskoven?</i></p><p>
»Ja, der er jo fundet ti arter, og mange af dem står på nogle lister i EU, og 
så skal man passe meget på, når man bygger nyt, det skal man også her. Måske 
skal man lave et sving, så vejen løber et lidt andet sted. Men i 
øvrigt var udtalelsen til Sjællandske ikke ment som kun at handle om den 
nordlige linjeføring. Den handlede om motorvejen generelt«. 
</p><p><i class=" bl-elem">Så du har ingen foretrukken linjeføring?</i></p><p>
»Vi sætter jo netop de her store undersøgelser i gang for at være sikker på, 
at samfundets penge investeres der, hvor det er mest effektfuldt. Derfor kan 
hverken jeg eller andre udtale os om, hvad det hele ender med. Vi kan kun 
sige, at indtil videre ser det ud til, at den nordlige har bedst økonomi. 
Men det kan ændre sig«. 
</p><p class=" bl-elem">
Der er foreløbig afsat 350 millioner kroner til de cirka 14 km motorvej. 
</p>	
</div>

</div></body></html>
