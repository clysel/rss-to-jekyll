---
layout:     post
title: 	    "Elegant kunstnerroman er en dybt fascinerende fortælling"
post_author:	    
post_date:	    Sun, 22 Mar 2015 08:56:56 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2598096/elegant-kunstnerroman-er-en-dybt-fascinerende-fortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Flammekasterne</h4>
<h5>
Rachel Kushner</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div><p>
Roman. Oversat af Louise Ardenfelt Ravnild. Gyldendal, 350 sider, 299,95. 
kroner. Har du Pluskort, får du 15 procent rabat på lagerførte bøger i 
Boghallen eller fri levering hos Saxo.com. Læs mere på politiken.dk/plus.
</p></div>
</div><p>
Rachel Kushners ’Flammekasterne’ er på flere måder et kunstværk. En roman så 
bandsat godt skrevet, at jeg er regulært blæst bagover. Men samtidig også 
noget så køligt som en roman skrevet med kunstværket som brændstof. 
</p><p>
Vel at mærke ikke en eller anden kløgtig intrige bygget op omkring de skjulte 
detaljer i et berømt kunstværk, men en roman, som har den moderne kunsts 
grundspørgsmål indlejret i sit dna. En kunstnerroman, som med afsæt i en 
specifik kunsthistorisk scene udforsker kunsten som tegn, behov, påstand og 
performance. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/">Virtuos forfatter skriver 
virkelighedsnært fra erindringens skyttegrav </a></p><p>
Hvad er kunst, og hvad er ikke kunst, når kunst er noget, en kunstner påstår 
er kunst? Selv om det i andres øjne måske bare ligner en suppedåse eller en 
amatøroptagelse af en køretur på motorcykel. Er det påstanden, der gør det 
til kunst, eller er det galleriernes prissedler? 
</p><h3>
Det warholske dilemma 
</h3><p>
Den slags velkendte spørgsmål bliver i romaner som regel kun behandlet med 
rindalistisk sarkasme. Men ikke i ’Flammekasterne’. Her bliver det helt 
konkret et spørgsmål om identitet. For værket, for kunstneren og for dem, 
der så gerne vil være en del af festen uden helt at vide hvordan. Det 
warholske dilemma: Er man <i>nogen, </i>fordi Warhol har fotograferet éns 
ansigt og masseproduceret det? 
</p><p>
Man kan tømme kunsten for betydningsladede elementer eller gøre det stik 
modsatte og hævde, at kun det, der gør en forskel, er kunst. Men hvis 
kunstens formål er at gribe ind i livet og gøre en forskel, hvorfor så ikke 
tage springet og betragte livet som en kunstnerisk handling? Kan futurisme, 
situationisme og kunsten som direkte aktion føre til terrorisme? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2590741/debutant-har-skrevet-forrygende-sikker-og-original-krimi/">Debutant har skrevet 
forrygende sikker og original krimi</a></p><p>
Don DeLillo har kredset om nogle af disse problemstillinger, men Rachel 
Kushner angriber sagen fra en helt anden vinkel. Nemlig i form af en slags 
spændingsroman fra 1970’ernes kunstmiljø i New York med ikke mindre 
spændende afstikkere til Italiens udvikling fra industriel-fascistisk 
plutokrati til arnested for De Røde Brigader. 
</p><p>
Det er elegant og medrivende fortalt, men modsat langt de fleste amerikanske 
romaner er det ikke altid så let at sætte fingeren præcist på, hvad det 
handler om. ’Flammekasterne’ er på mange måder en enkelt fortalt roman, men 
med en strømførende undertekst. Et skjult billedgalleri, man drøner igennem, 
mens man i fartens slør prøver at betragte de udstillede billeder og de 
billeder, de forholder sig til. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/B_ger_Flamse_922721u.jpg" alt="" border="0"/></span></p><p>
Hovedpersonen, Reno, er en ung pige i lædertøj og illusioner. En udadtil sej 
udgave af det lille Guds ord fra landet, der kommer til Manhattan fra Nevada 
for at blive kunstner. Reno bliver kæreste med den noget ældre og 
succesfulde kunstner Sandro Valera. Sandro kommer fra en stenrig italiensk 
familie af industrifyrster. Sandro holder sin familie ti skridt fra livet. 
Men Reno har en ting med fart og en tåget idé om at lave kunst om hastighed. 
Reno er vild med motorcykler, og Sandros familie laver den berømte 
motorcykel Moto Valera. Krigsmaskine under Mussolini. Fartmaskine efter 
krigen. En kilde til tvivlsom rigdom. Som familiens dækfabrik bygget på 
brasiliansk slavearbejde. Men Reno vil køre Moto Valera, koste, hvad det 
vil. Sætte hastighedsrekord på saltsøens slette i Utah og lave en kunstfilm 
om de spor, hun har sat. Et værk om ’den tid, det tog’. 
</p><p>
Allerede her kan man bremse op og tage bestik af sporene. Moto Valera er 
inspireret af den italienske motorcykel Gilera. Af Ducati og MotoGuzzi. Reno 
er et ekko af billedet af en læderklædt Marianne Faithfull i filmen ’Girl on 
a Motorcycle’ fra 1968, der mange steder fik titlen ’Naked Under Leather’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2585756/noegternheden-samler-sig-som-et-eksistentielt-kuldenedfald-i-skilsmisseroman/">Nøgternheden samler sig som et 
eksistentielt kuldenedfald i skilsmisseroman</a></p><p>
’Flammekasterne’ er illustreret med billeder fra dengang. Billeder, som har 
fået sin værdi ved at blive udråbt til ikonografiske. Kunsten som artefakt 
fra 1970’erne svævende rundt som løsrevet påstand. 
</p><p>
Det er en sjov roman på den måde. Hvorfor lige New York i 1970’erne? Fordi det 
er en cool scene, jo jo. En tid og et sted, hvor alt handler om kunst, og 
hvor alt kan blive til kunst, hvis det bliver blåstemplet. Enten af 
kunstverdenen eller af antikunstens verden, der hele tiden holder aktivismen 
op foran den etablerede kunst som et spejl. Kunstværket, som får sin 
betydning takket være en diskurs, der holder værket oppe med sin 
argumentation. Værket som påstand. 
</p><p>
Reno er som så mange andre af disse figurer mere optaget viljen til at være 
kunstner end af kunstens højere eller dybere mening. Kunsten er en rolle, en 
gestus, en kilde til endeløse diskussioner. Romanen er ironisk og kritisk, 
men heldigvis mere fascineret og forelsket. ’Flammekasterne’ er som den 
kunst, den beskæftiger sig med. Diskutabel. En påstand. Men inspirerende og 
stilbevidst. 
</p><h3>
Om kunsten som poserende aktivist 
</h3><p>
Jeg kunne ikke slippe bogen, da jeg læste, og jeg kan ikke rigtig få lagt den 
fra mig bagefter. Den er som et billede, man bliver ved med at kredse om. 
Ikke for dets dybde, men for dets overflade. Det er flygtigt. Men alligevel 
konkret. Som en motorcykel, der drøner forbi, så billedet et øjeblik hænger 
på nethinden. Er Renos ulykkelige forelskelser i Sandro, Ronnie og Gianni 
bare en tegneserieagtig ungpigesaga? Hun kunne være et billede lavet af Andy 
Warhol og Roy Lichtenstein i et uortodoks mestermøde. 
</p><p>
Reno har et arbejde som <i>china girl. </i>Sådan en køn, men ikke alt for køn 
pige, man filmede til laboratoriebrug. En sekretærtype. Hun skulle være bleg 
på den rigtige måde. En slags farvekort af kød og blod. Ud fra hendes ansigt 
hægtet først på filmstrimmelen justerede man farverne i filmlaboratorierne. 
Hvis biografoperatøren kørte filmen korrekt, forblev kinapigen usynlig. 
</p><p>
Et identitet, der flakkede lynhurtigt forbi. En medvirkende placeret uden for 
værket. Reno er hovedpersonen og drivkraften i ’Flammekasterne’, men er på 
en sær måde også uden for værket. Hun fiser forbi. Påvirker begivenhedernes 
gang fatalt, men vil ikke rigtig være ved det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2584403/kernefamilien-skildret-som-katastrofe-er-kriselitteratur-i-ren-form/">Kernefamilien skildret som 
katastrofe er kriselitteratur i ren form</a></p><p>
Tilværelsen er et forvirrende værk, hvis man forveksler det med kunst. Men ret 
cool. Attituden <i>art</i>. 1970’ernes New York. Chelsea Hotel. Med 
kunstnere, der elskede at posere med store revolvere. Rebeller uden en sag. 
Lige uden for døren en opmarch af rebeller med en sag og en vilje til at 
gøre virkeligheden til at slagkraftigt og stilsikkert værk med plakater, 
masker, bortførelser og sloganer. Kunsten og oprøret, der stjæler hinandens 
æstetik og virkemidler. 
</p><p class=" bl-elem">
Kan man være vild med noget uden helt at vide hvorfor? Ja, sådan kan jeg have 
det med et billede. Men jeg kan åbenbart også have det med en roman. Der som 
’Flammekasterne’ blandt meget andet handler om billeder, om kunsten som 
poserende aktivist og om den måde, de afbildede løber igennem vores 
sanseapparat og sætter sig usynlige spor på. Kunstens china girls. 
</p>	
</div>
</div></body></html>
