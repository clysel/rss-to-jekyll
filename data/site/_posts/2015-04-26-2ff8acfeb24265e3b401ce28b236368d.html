---
layout:     post
title: 	    "To brødre fejrer forrygende hjemmebanesucces efter internationale triumfer"
post_author:	    
post_date:	    Sun, 26 Apr 2015 09:09:07 +0200
post_site:	    politiken.dk 
post_link:	    http://politiken.dk/sport/cykling/ECE2643599/to-broedre-fejrer-forrygende-hjemmebanesucces-efter-internationale-triumfer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skulle nogen have været i tvivl om, at Team Trefor-Blue Water er et af de tre 
danske 3. divisionsmandskaber, der også i år er berettiget til en plads i 
Post Danmark Rundt, indikerede sæsonens første Post Cup-afdeling, at 
diskussionen om den sag vist bliver overflødig.
</p><p>
Med brødrene Asbjørn og Søren Kragh Andersen som de første over stregen i 
nævnte rækkefølge og Sebastian Lander samt Alex Rasmussen på de næste 
pladser viste holdet styret af den tidligere professionelle og danske mester 
Allan Johansen sig modstanderne totalt overlegent i det km lange Grand Prix 
Herning, og suveræniteten understregedes af, at Team TreforBlue Water havde 
yderligere tre mand i top-10.
</p><p>
Brødrenes opvisning var en understregning af de bedrifter, de leverede på den 
internationale scene i forrige weekend.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2634811/storebror-saetter-jubelpunktum-for-tre-gyldne-danske-dage/">Storebror sætter jubelpunktum 
for tre gyldne danske dage</a></p><p>
Da rundede 23-årige Asbjørn Kragh Andersen Trefor-Bluje Waters deltagelse i 
Tour du Loir-et-Cher af med at vinde sidste etape, efter at den to år fire 
måneder yngre Søren dagen inden havde troner øverst på podiet som samlet 
sejrherre i det hollandske Nations Cup-arrangement for U23-ryttere ZLM 
Roompot Tour flankeret de to Cult Energy-ryttere Mads Pedersen og Michael 
Carbel som nr. 2 og 3.
</p><h3>
Grand Prix i øsende regn
</h3><p>
I denne begivenhed, der sendte Danmark op på førstepladsen i den overordnede 
Nations Cup-stilling, havde Søren Kragh Andersen vundet to etaper, ligesom 
han havde medvirket til, at Danmark strøg til tops i holdløbet.
</p><p>
Grand Prix Herning afvikledes i øsende regn og kulde og med de 14 
grusvejstrækninger udviklede løbet sig til en ekstremt krævende affære.
</p><p>
Med 27 km til mål stak de to brødre fra en frontgruppe, og eftersom 
Trefor-Blue Water var stærkt repræsenteret i denne, lykkedes det dem at 
holde hjem med et forspring på godt tre minutter til forfølgerne.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2633560/forrygende-succes-for-unge-danske-himmelstormere-i-nations-cup/">Forrygende succes for unge 
danske himmelstormere i Nations Cup</a></p><p>
I spurten var Asbjørn Kragh Andersen den hurtigste, og han optræder dermed i 
den gennemgående sæsonkonkurrences førertrøje, når den næste af de fem Post 
Cup-afdelinger afvikles som en 30 km enkeltstart i Nakskov 30. maj.
</p><h3>
Ingen point til ranglisten
</h3><p>
Sebastian Lander snuppede tredjepladsen foran Alex Rasmussen, der længe alene 
havde søgt at få tilslutning til brødrene, men måtte opgive sit forehavende.
</p><p>
Få sekunder efter fulgte de to Team Colo-Quick-holdkammerater Alexander Kamp 
og Mads Würtz Schmidt som nr. 5 og 6, mens Trefor-Blut Water tog sig af de 
to næste pladser ved Daniel Foder og Mark Shested, mens Mads Rahbek var den 
sidste af holdets ryttere, der endte i top-10 på tiendepladsen.
</p><p>
Grand Prix Herning befandt sig tidligere på den internationale terminsliste, 
hvilket imidlertid ikke længere er tilfældet. Derfor er der ingen point at 
hente til den kontinentale rangliste, men i høj grad til den statistik, som 
Danmarks Cykle Union opererer med for at finde frem til, hvem der skal have 
de eftertragtede wildcard til årerts største cykelbegivenhed på de danske 
landeveje fra 4. til 8. august.
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2632978/20-aarigt-stortalent-sikrer-saesonens-foerste-danske-sejr/">20-årigt stortalent sikrer 
sæsonens første danske sejr</a></p>	
</div>

</div></body></html>
