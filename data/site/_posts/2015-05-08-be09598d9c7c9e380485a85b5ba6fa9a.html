---
layout:     post
title: 	    "Lars Eller: Vi fik hul på bylden"
post_author:	    
post_date:	    Fri, 08 May 2015 14:06:52 +0200
post_site:	    politiken.dk 
post_link:	    http://politiken.dk/sport/ishockey/ECE2661412/lars-eller-vi-fik-hul-paa-bylden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lars Eller kunne efter en 6-2 -sejr ude mod Tampa Bay natten til fredag dansk 
tid glæde sig over, at hans Montreal Canadiens endelig fik gang i 
målproduktionen og dermed undgik at blive elimineret i NHL-slutspillet. 
</p><p>
Udsigterne var ellers dystre for Montreal Canadiens inden nattens fjerde 
kvartfinale-opgør mod Tampa Bay Lightning, hvor Montreal skulle bruge en 
sejr for at overleve i Stanley Cup-slutspillet. Ikke bare havde Tampa Bay 
vundet de tre første kampe i kvartfinale-serien, holdet fra Florida havde 
desuden også vundet samtlige fem kampe i NHL-grundspillet mod Montreal. 
</p><p><b class="ext-link">PROBLEM:</b><a class="embeddedlink" href="http://politiken.dk/sport/ishockey/ECE2658619/lars-eller-paa-vej-ud-af-nhl-slutspillet/">Lars Eller på vej ud af NHL-slutspillet</a></p><div class="art-quote article-box">
<p class="quote"/>
<blockquote>
<p class="quote-txt">
Det var ligesom bare et spørgsmål om tid, før puckene begyndte at trille ind 
for os
</p>
<p class="sender">
Lars Eller 
</p>
</blockquote>
</div><p> Bortset fra to perioder i den anden kvartfinale-kamp, så havde spillet 
været helt lige i de tre kvartfinale-kampe op til nattens opgør, og Lars 
Eller glæder sig da også over, at resultatet endelig tippede over til 
Montreals fordel. 
</p><p>
»Det er klart, at vi har en god følelse i kroppen lige nu. Jeg synes egentlig 
ikke, vi spiller så meget bedre i dag, end vi har gjort i de andre 
kvartfinale-kampe, men forskellen var bare, at vi i dag lavede mål på de 
chancer, vi fik«, siger Lars Eller til Politiken. 
</p><p><b class="ext-link">ÆRGERLIGT:</b><a class="embeddedlink" href="http://politiken.dk/sport/ishockey/ECE2658151/danmark-opgiver-lars-ellers-vm-mulighed/">Danmark opgiver Lars Ellers 
VM-mulighed</a></p><p>
I hver af de tre første kvartfinaler, havde Montreal haft flere skud på mål 
end Tampa Bay. Og i kamp tre vandt Montreal skudstatisikken så klart som 
31-19, men tabte kampen 1-2, Lars Eller mener da også, at det var naturligt, 
at Montreal endelig fik udbytte for sine mange chancer i kampserien. 
</p><p><b>Eller: Vi har haft flest chancer </b></p><p>
»Det var ligesom bare et spørgsmål om tid, før puckene begyndte at trille ind 
for os. Vi har generelt haft flere chancer end dem i alle kampene, vundet 
skudstatistikkerne i de tre første kampe og spillet rigtigt godt men bare 
ikke kunnet lave mål. Men vi fik virkelig hul på bylden i dag«, siger Lars 
Eller. 
</p><p>
Det er ikke kun her i slutspillet, at Montreal har haft problemer med at få 
pucken i mål mod Tampa Bay, i de otte kampe, Montreal og Tampa Bay i denne 
sæson var stødt sammen i grundspillet og slutspillet op til nattens kamp, 
havde Montreal kun formået at score 12 gange. At holdet så laver 6 mål i 
nattens kamp, giver selvtillid til fortsættelsen, mener Lars Eller. 
</p><p><b class="ext-link">MÅSKE:</b><a class="embeddedlink" href="http://politiken.dk/sport/ishockey/ECE2653450/dansk-stortalent-er-klar-til-at-hoppe-paa-foerste-fly-til-europa/">Dansk stortalent er klar til at hoppe 
på første fly til Europa</a></p><p>
»Det giver os en tro på, at vi i hvert fald godt kan lave mål mod dem, det var 
nok det eneste, der manglede. Vi har hele tiden vist, at vi sagtens kunne 
spille med og godt kunne matche dem, men vi havde svært ved at lave mål. Det 
har vi nu bevist, at det kan vi godt, så nu gælder det bare om at fortsætte 
i det spor«, siger Lars Eller. 
</p><p>
Den danske center stod selv for en assist i nattens kamp og fik dermed sit 
første point i kvartfinale-kampene. Som i de foregående kampe i slutspillet, 
var Lars Eller en af de angribere, der fik mest spilletid hos Montreal, og 
han var selv godt tilfreds med sin indsats. 
</p><p><b>Godt tilfreds dansker </b></p><p>
»Vores kæde blev endeligt belønnet med et mål i dag, og vi kunne let have 
lavet en to-tre stykker mere, så jeg er godt tilfreds med min indsats i 
dag«, siger Lars Eller. 
</p><p>
De to hold mødes igen natten til søndag dansk tid i Montreal, skal Canadiens 
videre til semifinalen, kræver det sejre i de tre næste kampe. I 
NHL-historien er det kun sket fire gange, at et hold, der har været bagud 
0-3 i kampe, er gået videre til næste runde, og Lars Eller ved, at 
betingelserne er barske. 
</p><p class=" bl-elem">
»Vi bliver nødt til at se på det, som at vi skal vinde en kamp, og det er det 
eneste, der gælder. For hvis vi ikke vinder den næste kamp, så eksistere der 
ikke en kamp efter den. Så det er virkelig en kamp ad gangen, der gælder«, 
siger Lars Eller. 
</p>	
</div>

</div></body></html>
