---
layout:     post
title: 	    "DF jubler over britisk valg: Vil kopiere Camerons EU-afsteming"
post_author:	    
post_date:	    Fri, 08 May 2015 11:10:44 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2660556/df-jubler-over-britisk-valg-vil-kopiere-camerons-eu-afsteming/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<div class="img-portrait">
<div class="img"><img data-ln="570" src="http://multimedia.pol.dk/archive/00934/Britain_Election_934799w.jpg" alt="konsekvenser. David Camerons valgsejr bør få direkte indflydelse på dansk EU-politik, mener DF. - Foto: Steve Parsons/AP"/></div>
<p class="caption ">
<span class="f-img-caption">konsekvenser.</span> David Camerons valgsejr bør få direkte indflydelse på dansk EU-politik, mener DF. - Foto: Steve Parsons/AP
</p>
</div>
<p>
Udsigten til en sejr til David Cameron og de konservative ved valget i 
Storbritannien betyder, at briterne skal stemme om EU-medlemskabet. Og 
Danmark bør kopierere den britiske model, hvor betingelserne for 
EU-medlemsskabet skal forhandles inden briternes afstemning. 
</p><p>
Det mener Dansk Folkeparti. 
</p><p>
»Vi bør gøre det samme. Selvfølgelig skal Danmark vedblive at være en del af 
EU i forhold til det indre marked, handel, energi og en række andre områder. 
Men vi bør ligesom briterne bede om at få en genforhandling, så vi får 
suveræniteten tilbage på grænsekontrol, udlændingepolitik, finanspolitik og 
en række andre områder. Det ville være dejligt at køre et parallelspor med 
Storbritannien og få en folkeafstemning«, siger Morten Messerschmidt, Dansk 
Folkepartis stemmesluger fra valget til Europa-Parlamentet. 
</p><h3>
Kan betyde mere fleksibelt EU 
</h3><p>
Morten Messerschidt er »meget begejstret« over den konservative valgsejr og 
udsigten til en britisk EU-afstemning. Han mener, det giver vind i sejlene 
til de partier, som argumenterer for et EU i flere hastigheder. 
</p><p>
»Med forhandlingerne kan man realisere et mere fleksibelt EU, som David 
Cameron har formuleret det. Jeg håber ikke, at det ender med, at 
Storbritannien forlader EU. Det vil være skidt for Storbritannien, men i 
særklasse skidt for EU, hvis det bliver en klub, hvor man enten skal være 
med i hele baduljen eller bare skal smutte«, siger Morten Messerschmidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2660386/styrket-cameron-kan-vaere-gode-nyheder-for-eu/">Styrket Cameron kan være gode 
nyheder for EU</a></p><p>
Jeppe Kofod, medlem af Europa-Parlamentet for Socialdemokraterne, mener ikke, 
at Danmark bør kopiere den britiske model. 
</p><p>
»Vi er medlem af EU og har alle interesser i, at vi sammen med andre lande 
finder løsninger på problemerne. Hvis vi trækker os ud, løser det ikke 
problemerne. Så det er jeg sådan set uenig i«, siger Jeppe Kofod og 
tilføjer: 
</p><p>
»Der er lovgivning i EU’s indre marked, som jeg synes, vi skal se på. Specielt 
i forhold til østarbejdere og løndumping. Vi skal sikre, at vi i landene har 
alle redskaber til at kræve, at når der kommer andre EU-borgere og arbejder 
i Danmark, skal de arbejde på danske løn- og arbejdsvilkår. Der er masser af 
ting, man kan gøre lovgivningsmæssigt fælles i EU for at sikre det. Hvis vi 
melder os delvist ud, vil det kun skade Danmark«. 
</p><h3>
Socialdemokraterne: Skidt for EU-samarbejdet 
</h3><p>
Jeppe Kofod ærger sig naturligvis over valgnederlaget til det britiske 
søsterparti Labour, som, han mener, ville sikre en stærkere placering af 
Storbritannien i Europa. Og han mener, at den konservative valgsejr kan få 
negative konsekvenser for EU-samarbejdet. 
</p><p>
»Den usikkerhed, som valget skaber, kan desværre, tror jeg, få lidt kedelige 
konsekvenser for EU-samarbejdet. Og i en tid, hvor vi faktisk har brug for 
at stå stærkt over for verden med de kæmpe kriser, der er - borgerkrig i 
Syrien, Putin der rasler med sablen og så videre - så er det vigtigt at stå 
sammen i Europa. Så derfor er jeg lidt bekymret for, om Storbritannien nu 
begynder at bevæge sig væk fra EU. Det ville være ærgerligt for Europa og 
Storbritannien og selvfølgelig også for Danmark«, siger Jeppe Kofod. 
</p><p><i class=" bl-elem">Kan det få den danske EU-skepsis til at få vind i sejlene, at der nu kommer 
en britisk folkeafstemning om EU? </i></p><p class=" bl-elem">
»Det tror jeg ikke. Jeg er sådan set enig med briterne i, at vi hele tiden 
skal se på EU-samarbejdet, og gøre det slankere og mere effektivt. Men jeg 
tror ikke, at det øger nogen skepsis. Det, jeg tror, det der betyder noget 
for danskernes skepsis, det er, om EU bliver slankere og mere effektiv og 
leverer resultater«, siger han. 
</p>	
</div>

</div></body></html>
