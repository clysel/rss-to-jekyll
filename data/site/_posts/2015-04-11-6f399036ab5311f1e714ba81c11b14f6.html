---
layout:     post
title: 	    "Dansk film af ung og autodidakt instruktør er talentfuld, men ubeslutsom "
post_author:	    
post_date:	    Sat, 11 Apr 2015 21:39:19 +0200
post_site:	    politiken.dk 
post_link:	    http://politiken.dk/kultur/filmogtv/cphpix/cphpixanmeldelser/ECE2622524/dansk-film-af-ung-og-autodidakt-instruktoer-er-talentfuld-men-ubeslutsom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Eliten</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Dansk. Instr. Thomas Daneskov. Premiere på CPH PIX, hvor den vises 10.4. og 
14.4. begge gange 21.30 i Dagmar samt 18.4. 17.30 i Empire. Tv-premiere 
14.4. kl. 20 på DR 3.
</p></div>
</div><p>
En gruppe unge kreative hoveder rykker ind i en slotslignende villa og 
eksperimenterer med sex, samværsformer og stoffer udsat for håndholdt kamera 
og ditto musik. 
</p><p>
Nej, det er ikke Lars von Triers ’Idioterne’ og ej heller dogmebroder Thomas 
Vinterbergs kommende film ’Kollektivet’, men et udspil fra en helt ung 
generation i dansk film. ’Eliten’ er instrueret af den unge autodidakte 
Thomas Daneskov uden om det officielle støttesystem med et budget på blot 
500.000 kr. og holdt sammen af en masse frivilligt arbejde. ’Eliten’ er 
blevet udvalgt som en af de tre danske repræsentanter i CPH PIX’s 
hovedkonkurrence for nyt filmtalent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/ECE2622361/unge-danske-talenter-laver-film-uden-om-stoettesystemet/">Unge danske talenter laver 
film uden om støttesystemet</a></p><p>
Thomas Daneskov fik en slags gennembrud med novellefilmen ’Ud, spring over, 
ind’. Det er ikke svært at få øje på talentet. Det nærmest står ud af 
knaphullerne på Daneskov, når det gælder ubesværet filmfornemmelse. ’Eliten’ 
er et kollektivt projekt, hvor instruktør og manuskriptforfatter sammen med 
de medvirkende har skabt figurerne. Men det er evnen til at skabe naturlige 
scener, der sammen med hovedrolleindehaveren, Nikolaj Bæks, svampede og 
smådæmoniske forfatterdesperado Carl får filmen til at leve. 
</p><h3>
Et fuldgyldigt generationsstatement 
</h3><p>
Målt på filmisk sanselighed er ’Eliten’ et fuldgyldigt generationsstatement. 
Med krum hals, smittende energi og behov for at krænge sig selv ud og 
fremstå nøgen med og uden tøj på har det filmiske fællesskab skabt et 
udstillingsvindue for en ny generation, der ser ud som den slags skal: som 
sin helt egen og samtidig såre genkendelig. 
</p><p>
Carl er en klassisk skikkelse. Forfatteren som hærværksmand og parasit. Men 
hvor Tom Kristensens Ole Jastrau lader det gå hårdest ud over sig selv, 
viser Carl sig i højere grad at være en udsuger og manipulerende dukkefører. 
Den evige fests udskejende og kalkulerende midtpunkt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p>
Som kulmination på en drabelig bytur bryder Carl ind i sin katatoniske fars 
tomme slotsvilla og inviterer fire af sine kunstneriske venner til at flytte 
ind. Nu skal der skabes kunst! 
</p><div class="art-quote article-box">
<p class="quote"/>
<blockquote>
<p class="quote-txt">
Bortset fra Carls halvt synkefærdige, halvt dæmoniske skikkelse er de 
andre kunstnere bare unge mennesker, der er langt fra at udstråle nogen 
elitær selvforståelse
</p>
</blockquote>
</div><p>
Billedkunstneren, rockguitaristen, fotografen og forfatterkollegaen går 
troskyldigt til opgaven, men Carls projekt er ikke kollektivets. Der skal 
fyres op under festen og selvudviklingen og sprænges grænser. Der skal ske 
noget. For det eneste, der betyder noget for den transvedende Carl, der 
sejler ud i et seriøst misbrug klemt mellem indre og ydre hedebølger, er at 
få hul igennem til den hærværksroman, de andre uafvidende er personer 
i.</p><h3>
Coke i lange baner 
</h3><p>
Ind i dette setup ankommer nu fra en helt anden verden coke-pusheren og kaster 
sit lige så undrende som nøgterne bølleblik på de kunstneriske eksistenser 
og sit vurderende blik på villaens inventar, mens det synker i vinkælderen, 
og der sniffes coke i lange baner. 
</p><p>
Der bliver sniffet direkte fra omslaget af Camus, afspillet Sods og mellem 
linjerne drømt om tidløs beatpoesi. ’Eliten’ vil fortælle et nyt kapitel i 
den uendelige historie om den nye generation, der skal hærge sig selv, 
skille sig ud og finde sin stemme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2618123/dokumentar-viser-paa-afskyelig-og-smuk-vis-rundt-i-de-oestrigske-kaeldre/">Dokumentar viser på afskyelig 
og smuk vis rundt i de østrigske kældre</a></p><p>
’Eliten’ er imidlertid en titel, der signalerer en sarkasme, den ikke rigtigt 
vil stå ved. Bortset fra Carls halvt synkefærdige, halvt dæmoniske skikkelse 
er de andre kunstnere bare unge mennesker, der er langt fra at udstråle 
nogen elitær selvforståelse. 
</p><p>
Carl er kollektivets ophavsmand og banemand. Men også i konkret forstand 
ligner kollektivismen et postulat. Carl er den eneste figur, der for alvor 
får plads til at blive interessant. 
</p><h3>
Et nyt kapitel i dansk film 
</h3><p>
I skildringen af de kunstneriske bestræbelser virker ’Eliten’ ubeslutsom. Skal 
de unge kunstnere hænges ud som smålatterlige? Er de naive, eller har de 
bare ikke noget voldsomt originalt på hjerte? Er dét generationens 
selvportræt, at alle tror sig originaler, men at ingen er det? Heller ikke 
Carl som nådesløs forfatter virker overbevisende. Her falder ’Eliten’ i sin 
egen fælde. Stor fortællelyst, men ikke stor lyst til at forpligte sig på 
sit kunstneriske indhold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2621080/idealisten-viser-dr-i-lommen-paa-statsmagten-og-alle-i-lommen-paa-amerikanerne/">'Idealisten' viser DR i lommen 
på Statsmagten, og alle i lommen på amerikanerne</a></p><p>
I et godt stykke tid ser jeg ’Eliten’ med fornemmelsen af, at her starter et 
nyt kapitel i dansk film. Energien er nærmest berusende og parallellen til 
’Let’s Get Lost’ oplagt. Men det er, som om det nye kapitel aldrig rigtig 
bliver fortalt færdig. Figurerne forbliver spinkle omrids. Det kniber med at 
udfylde spillefilmslængden, inden filmen slutter med endnu en af mange fine 
scener, hvor det hele sejler på badeværelset for den nu fuldstændig afklædte 
forfatter. 
</p><p class=" bl-elem">
Hvad der mangler i ’Eliten’, er ikke filmtalent, men større dybde i 
beskrivelsen af Carl og hans kreds. En mørkere smerte, en vildere 
frustration, en heftigere kærlighed eller en mere giftig udlevering. Som det 
er nu, hænger ’Eliten’ lidt på sin egen halvironiske krog. Vil gerne lave 
kunst uden rigtigt at gøre sig klart, hvorfor. Men det kan komme. Talentet 
er der i rigt mål. 
</p>	
</div>

</div></body></html>
