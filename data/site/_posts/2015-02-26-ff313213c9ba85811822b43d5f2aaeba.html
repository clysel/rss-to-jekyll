---
layout:     post
title: 	    "Flypassagerer om Ryanair: »Vi vil helst undgå det firma«"
post_author:	    
post_date:	    Thu, 26 Feb 2015 15:40:26 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2563270/flypassagerer-om-ryanair-vi-vil-helst-undgaa-det-firma/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>»Vi vil helst undgå det firma«</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Voxpop__Ryanair_916270y.jpg" alt="" border="0"/><span class="caption"><span class="f-img-caption">Jan 
</span>Madsen, sammen med hustruen Bente</span></span></p><p>
»Jeg har altså problmer med at acceptere Ryanair, fordi de i den grad dumper 
priserne og leverer arbejdsbetingelser for medarbejderne som bare ikke er i 
orden. Og jeg forstår også, at når man køber deres billetter, så kommer der 
ekstra gebyrer på undervejs, så for mig fremstår det som et bondefanger 
firma. Vi har aldrig fløjet med Ryan Air men jeg ville bestemt tænke mig om 
en ekstra gang, hvis det blev aktuelt. Jeg har blandt andet læst at 
kabinepersonalet kan forvente en månedsløn på 17.000 kroner og det mener jeg 
er så meget underbetaling at jeg helst vil undgå det firma«, siger Jan 
Madsen, sammen med hustruen Bente. 
</p><p/><h3>
Prisen er det vigtigste 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Voxpop__Ryanair_916269y.jpg" alt="" border="0"/></span></p><p>
»Jeg har aldrig fløjet med Ryanair, men det kunne jeg sagtens finde på, jeg er 
ret lige glad med, hvilket selskab, jeg flyver med, når bare det er trygt og 
sikkert. Jeg mener da selvfølgelig, at alle, der arbejder, skal have en 
ordentlig behandling og en anstændig løn. Men det er først og fremmest 
prisen, der afgør, hvilken billet, jeg køber – når jeg sidder i et flysæde 
ti kilometer oppe i luften, kan jeg jo ikke se, hvordan selskabet behandler 
sine medarbejdere«, siger hollænderen Geert Kolink, der er på vej hjem. 
</p><p/><h3>
For meget lavpris 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Voxpop__Ryanair_916277y.jpg" alt="" border="0"/></span></p><p>
»Jeg vil ikke flyve med Ryanair, for prisen betyder ikke så meget for mig, det 
ville nok betyde noget, da jeg var yngre. Jeg hár prøvet at flyve med 
Ryanair, og det var lavpris hele vejen igennem, og jeg har ikke noget mod at 
betale lidt mere for en bedre komfort om bord. Og så kan jeg godt se lidt 
problemer i at selskabet kommer og vil tage kampen op bare for at gøre det 
billigere. Det gør indtryk på mig, når jeg læser om, hvordan medarbejderne 
bliver behandlet«, siger Peter Abildgård. 
</p><p/><h3>
Mere til øl og fest 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Voxpop__Ryanair_916271y.jpg" alt="" border="0"/></span></p><p>
»Vi er lige kommet hjem fra en stor rejse i Californien og Centralamerika. Og 
vi er studerende begge to, så vi har taget et lavprisselskab, det var så 
Norwegian i dette tilfælde, men hvis det er Ryanair, der er billigst, så 
tager man nok det – og så er der flere penge til oplevelser, øl og fest«, 
siger Nina Abildgård og Mikkel Steinlein, der begge studerer på CBS. 
</p><p/><h3>
Jeg tjekker først SAS 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Voxpop__Ryanair_916272y.jpg" alt="" border="0"/></span></p><p>
»Penge spiller jo altid ind, men stod jeg og skulle ud og rejse, ville jeg 
altid først se på en SAS-billet, det er ligesom min grundholdning fra gamle 
dage, det er jo vores selskab - men jeg vil sige det er er også et spørgsmål 
om, hvor meget billigere det billigste er. Men der er noget, der tyder på at 
arbejdsforholdene i Ryanair er temmelig ringe og det synes jeg man skal have 
med i sine overvejelser. Så det skal være en meget, meget billig billet, før 
jeg vælger Ryanair«, siger Erik Larsholt, der er i lufthavnen for at hente 
et familiemedlem. 
</p><p/><h3>
Som en overfydt bus 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Voxpop__Ryanair_916273y.jpg" alt="" border="0"/></span></p><p class=" bl-elem">
»Jo mere debat der er om sagen, jo mere vil man også tænke over sine valg. 
Sidst vi rejste med Ryanair var det ligesom at komme ind i en overfyldt bus, 
hvor man ikke en gang kan være sikker på at komme til at sidde sammen med 
resten af sin familie. Men det er da stadigvæk først og fremmest prisen, det 
handler om«. siger Søren Steffen Thomsen, der er på vej til Vietnam med sin 
kone Helle og resten af familien. 
</p>	
</div>
</div></body></html>
