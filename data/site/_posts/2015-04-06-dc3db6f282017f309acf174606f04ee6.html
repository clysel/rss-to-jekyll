---
layout:     post
title: 	    "Venstre-kandidater til Løkke: Hvad skal vi mene?"
post_author:	    
post_date:	    Mon, 06 Apr 2015 08:15:08 +0200
post_site:	    politiken.dk 
post_link:	    http://politiken.dk/indland/politik/ECE2617256/venstre-kandidater-til-loekke-hvad-skal-vi-mene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstre ved du, hvor du har. 
</p><p>
Mange danske vælgere kan nok nikke genkendende til Venstres valgslogan, som 
det lød for år tilbage. Men forud for folketingsvalget senere i år kan 
vælgerne ikke helt vide sig sikre på, hvor de har Venstre. 
</p><p>
Det mener flere af partiets egne kandidater, der på flere centrale politiske 
områder er i tvivl om, hvad de skal mene, skriver Jyllands-Posten. 
</p><p>
»Det er svært at være kandidat, hvis man ikke ved, hvad man skal mene. Man vil 
gerne vide, hvad chefen vil. Hvad skal vi? Hvor skal vi hen«, siger Colette 
Brix, folketingskandidat for Venstre i Valby, til avisen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2616575/loekke-advarer-mod-risiko-for-oekonomisk-maveplasker/">Løkke advarer mod risiko for 
økonomisk maveplasker</a></p><p>
Ifølge hende mangler Venstre klare svar på, hvad der efter et valg skal ske 
med kontanthjælpen, og om regionerne skal bestå eller nedlægges. 
</p><p>
Også Benny Damgaard, hovedbestyrelsesmedlem og kommuneforeningsformand på 
Lolland, efterlyser »noget mere håndgribeligt« fra Venstres 
formand, Lars Løkke Rasmussen, end de fem mærkesager, som han hidtil har 
opstillet. 
</p><h3>
Ingen garanti for klare svar inden valget
</h3><p>
Andre i partiet roser dog Løkke for ikke at være mere konkret, end han er. 
</p><p>
»Hvis vi fortæller vores politiske modstandere, hvad vi vil føre valgkamp på, 
giver vi dem alle muligheder for at komme i stilling med modargumenter. Så 
det handler om at have is i maven«, siger Henrik Buchhave, 
hovedbestyrelsesmedlem og kommuneforeningsformand i Frederikshavn, til 
Jyllands-Posten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2615958/partier-forsoeger-at-kapre-kendisser/">Partier forsøger at kapre 
kendisser </a></p><p>
Venstres næstformand, Kristian Jensen, vil ikke garantere klarere svar inden 
valget. 
</p><p>
»Vi har sagt, at vi arbejder på at præcisere jobreformen. Om vi kommer med et 
mere præcist kontanthjælpsloft, er for mig mindre væsentligt«, siger han. 
</p><p class=" bl-elem">
Der skal være valg til Folketinget senest 15. september 2015. 
</p>	
</div>

</div></body></html>
