---
layout:     post
title: 	    "»Jeg bar på billedet af det stakkels ghettobarn hver eneste dag«"
post_author:	    
post_date:	    Thu, 23 Apr 2015 13:16:05 +0200
post_site:	    politiken.dk 
post_link:	    http://politiken.dk/magasinet/ECE2639561/jeg-bar-paa-billedet-af-det-stakkels-ghettobarn-hver-eneste-dag/
---
<html><body><div><div class="art-body"><p/><p>
Der er en brutal råhed i skellet mellem skønheden i de barske realiteter og 
grusomheden i vores liv. Vi danser alle rundt på det skel. Nogle mere end 
andre. Nogle falder tidligt. Andre vakler af og til. Nogle opdager aldrig, 
at skellet overhovedet findes. 
</p><p>
Vi kommer alle til verden uden et valg, men med et fælles mål: at overleve, så 
længe vi kan, for derefter at vende tilbage til det samme ukendte sted, vi 
kom fra. Vi kommer og går som i en af Eadweard Muybridges (engelsk fotograf 
1830-1904, kendt for fotografiserier af dyr og mennesker i bevægelse, red.) 
serier fra venstre til højre gennem fortællingen om vores eksistens. Fødsel, 
kopulation, formering, død. 
</p><p>
Menneskene smadrer og sårer hinanden vilkårligt. Konsekvenserne er 
følelsesmæssige ar. Og ofte sker det, inden intellektet er begyndt at 
udvikle sig. 
</p><p>
Hvor mange gange er jeg ikke død i mine egne drømme? Hvor mange mil har jeg 
ikke løbet som et skrigende barn i mine mareridt? Hvor sjældent har jeg 
grinet i drømmene? Og hvorfor? 
</p><p>
Alt dette er i bund og grund, hvad dette fotografi siger til mig. Denne 
tragedie af et billede bør altid få ethvert respektabelt menneske til at 
kigge igen. Selv hvis man vælger ikke at se. 
</p><p>
Her er kernen i al stærk kunst. Et opråb fra ethvert individ, som har noget på 
hjerte. Muligheden for at sige eller udtrykke sin mening. 
</p><p>
Denne ’verden i flammer’ er det brændstof, der driver mig til at kommunikere. 
Giver mig mod til at åbne munden. Det rører barnet i mig. 
</p><p>
Dette ene billede – skrøbeligt, forfærdeligt, hjemsøgende – hænger over mig 
som en slags helligånd. Og styrker de følelsesmæssige grundpiller og 
gulvbrædderne i mit personlige visuelle ordforråd. 
</p><h3>
Barnet 
</h3><p>
Min 90 år gamle mor – som har været kunstmaler hele sit liv – kan stadig 
huske, hvordan det var at trække af sted med tre små børn på den daglige 
gåtur gennem parken, inden skyerne åbnede sig over os. Tre unge sjæle på 
samme sted, men i hver deres verden. 
</p><div class="art-fakta article-box">
<header>
<h4 class="">
Blå bog</h4>
<h5>
Anthony Dod Mantle</h5>
</header>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Anthony_Dod_Mantle_930306w.jpg" alt="" border="0"/><span class="caption"><span class="f-img-caption">Arkivfoto: 
</span>Jakob Jørgensen</span></span></p><p><b>Filmfotograf. Født</b> 14. april 1955 i Oxfordshire, England. Uddannet 
fra Den Danske Filmskole i 1989. Bosat i Danmark siden 1985. 
</p><p><b>Filmfotograf på</b> en lang række danske og udenlandske film, bl.a. 
dogmefilmene ’Festen’ (1998) og ’Mifunes sidste sang’ (1999). 
</p><p><b>Desuden</b> ’It’s All About Love’ (2002), ’Dogville’ (2003), ’Antichrist’ 
(2009), ’Rush’ (2013) og ’Slumdog Millionaire’ (2008), som han modtog en 
Oscar for. Har fået Bafta-, Bodil- og Robert-priser. 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p/><p/><p>
Jeg tilsyneladende altid svævende under strålende solskin gennem træerne 
ovenover, mens jeg mærkede varmen på mine lukkede øjenlåg. Så en lille smule 
ind i skyggen. Af min egen fantasi. Ubeslutsom. Undrende. Sansende. Egentlig 
bare for at få endnu et glimt. Jeg kiggede helt sikkert på noget sanseligt – 
inden jeg blev trukket videre og hjem. 
</p><p>
Senere, mens min familie gennem min barndom gang på gang flyttede fra det ene 
hus til det andet, blev hvert rum til en eventyrlig legeplads for min 
fantasi. Vi gik rundt på utallige nøgne gulvbrædder og korridorer, mens vi 
forestillede os vores værelser og møbler, inden vi besluttede os for, om vi 
ville have huset. 
</p><p>
At sætte vægge op og beslutte, hvor tingene skulle stå, og i hvilket lys folk 
skal befinde sig, er, hvad jeg gjorde dengang, og det er det samme, jeg 
laver nu. Det er stadig en eventyrlig legeplads, som fantasien kan gå amok 
i. Mekanikken er den samme. 
</p><p>
Jeg er så heldig, at jeg har fået muligheden for – privilegiet til – at 
udtrykke mig. Den luksus. Jeg har ingen undskyldning for ikke at gøre det. 
Og kun mig selv at skyde skylden på, hvis jeg ikke lever op til ansvaret. At 
sanse. At forestille mig. At konstruere. 
</p><h3>
Det anonyme, men personlige 
</h3><p>
Vi er tusindvis af arbejdende filmfotografer, som man ofte anser for værende 
rimeligt anonyme i forhold til skuespillere og instruktører. Nogle af os 
nyder denne status, mens andre råber højt for at blive set. Filmen og dens 
billeder bør altid være større end ethvert rablende ego på settet. Så jeg 
kan godt lide ideen om at være anonym. 
</p><p>
Navnet på personen bag kameraet i den polske ghetto er ikke så vigtigt som den 
potentielle mening i billedet. Dets tidløse vigtighed. Det metafysiske. 
</p><p>
Personligheden skal føre, mens teknikken skal følge. Metode og teknik er kun 
toppen af isbjerget. Værktøjet er bare værktøj. Linserne er bare linser. Et 
øjeæble er bare et øjeæble. Men synet, den personlige vision er langt mere 
kompleks. Fuldstændig original. Ren. Og baseret på, hvilken visdom vi nu 
hver især får ud af livet. Hvad vi kan huske. Hvad der sidder i knoglerne. 
Hvad vi ikke kan glemme. 
</p><div class="art-fakta article-box">
<header>
<h4 class="">
Serie</h4>
</header>
<div class="fakta-body" data-buildingblock="embedded_factboxlink">
<p><b>En række herboende</b> filmfotografer fortæller i denne serie om et 
stillbillede, der har haft betydning for deres visuelle udtryk. 
</p><p class=" bl-elem"><b>Anthony Dod Mantle er</b> den første i serien. I de næste uger følger 
blandt andre Manuel Claro, Charlotte Bruus, Rasmus Videbæk og Lasse Frank.
</p>
</div>
</div><p/><p/><p>
Den slags minder, oplevelser. Livets ophobninger – de er vores pigment, vores 
lærred. Det bliver til en sanselig proces, som inkorporerer intellektet. 
</p><p>
Film skal være en grandios, sanselig oplevelse, der inkorporerer intellektet. 
Det er det, tror jeg, der adskiller biografoplevelsen fra tv. 
</p><p>
Det er den eneste store forskel mellem billedmagere og billedtagere – på trods 
af at man bruger den samme slags værktøj. Det er vores særegne personlighed, 
der i sidste ende styrer visionen, skaber kompositionen, genererer 
bevægelsen, vælger vinklen, sanser lyset. Og bestemmer distancen. Det er 
billedet, der bliver vores gravskrift, ikke vores navne. 
</p><p>
Ja. Vi kan være kategoriske – en forfærdelig tendens i tiden. 
</p><p>
Ja. Vi kan sige, jeg bar på billedet af det stakkels ghettobarn hver eneste 
dag i mit laminerede manuskript af Thomas Vinterbergs ’It’s All About Love’. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00930/_____Intet_navn_____930762" data-id="930762" data-imgtype="jpg" data-caption="I 'It's All About Love' dør menneskene - ofte de ensomme og børn - af en uforklarlig sygdom. Foto: fra filmen"/><p>
Ja. Du kan godt lægge et billede fra den film af et dødt barn, smidt i en New 
York-skraldespand på fortovet, ind i artiklen. 
</p><p>
Ja. Min første danske film med Carsten Rudolf ’Menneskedyret’, (som vandt 
flere priser, end den solgte billetter), handlede om et tvivlende barn, som 
kiggede ind i en anden verden, fordi han ikke kunne få sandheden at vide fra 
sine forældre. Noget, der ringer en meget velkendt klokke for mange – 
inklusive mig selv. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00930/Slumdog_Millionaire_930761" data-id="930761" data-imgtype="jpg" data-caption="I filmen 'Millions' opleves verden gennem barnets øjne. Foto: fra filmen"/><p>
Ja. Danny Boyle’s ’Millions’ er et portræt af et barn, der forestiller sig og 
taler med helgener. 
</p><p>
Ja. Jeg arbejdede med autistiske børn på dokumentaren ’At tale uden ord’ i 
1990. 
</p><p>
Ja. ’Slumdog Millionaire’ taler for sig selv. En sindssyg verden set gennem et 
barns øjne. 
</p><p/><p>
Whatever ... 
</p><p>
Jeg takker guderne for, at jeg har fået lov at blive så længe på det 
trapez-reb, vi kalder fotografi, sammen med så mange gode mennesker, med 
hvem jeg har delt dette kald. Mine rødder og mit grundlag står soleklart for 
mig. Jeg ankom til og vil forlade denne verden som et skrigende spædbarn – 
forhåbentlig med et hjerte af guld – og meget trætte øjne. 
</p><p class=" bl-elem"><i class=" bl-elem">Publiceret 25. april 2015</i></p>	
</div>
</div></body></html>
