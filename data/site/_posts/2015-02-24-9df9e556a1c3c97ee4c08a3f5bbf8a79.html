---
layout:     post
title: 	    "Træneren er vild med 'sensationelle Berggreen' efter første mål"
post_author:	    
post_date:	    Tue, 24 Feb 2015 11:19:52 +0100
post_site:	    politiken.dk 
post_link:	    http://politiken.dk/sport/fodbold/ECE2560557/traeneren-er-vild-med-sensationelle-berggreen-efter-foerste-maal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Eintracht Braunschweig-træner Torsten Lieberknecht er svært tilfreds med, at 
han mandag aften valgte at give den danske spydspids Emil Berggreen en plads 
i startopstillingen for første gang. 
</p><p>
U21-landsholdsangriberen i fodbold levede så rigeligt op til forventningerne 
med en stærk indsats og et flot mål, da Braunschweig på hjemmebane spillede 
1-1 mod Yussuf Poulsens RB Leipzig i 2. Bundesliga. 
</p><p>
»Emils præstation var sensationel - det var super, hvad han lavede«, siger 
Torsten Lieberknecht til klubbens hjemmeside. 
</p><h3>
Første start efter et par indhop 
</h3><p>
Emil Berggreen lavede kampens første mål i første halvlegs slutfase, da han 
fra en ultraspids vinkel sendte bolden op i nettaget. Umiddelbart forinden 
havde han ramt overliggeren med et velplaceret skud. 
</p><p>
Den tidligere Hobro-angriber skiftede i vinterpausen til Tyskland. Han 
indledte tiden i Eintracht Braunschweig med to korte indhop uden at gøre sig 
særligt bemærket, men da han endelig var med fra start, slog den høje 
forward altså til. 
</p><p>
»Jeg er glad på Emils vegne. Han spillede en superkamp og lavede et supermål«, 
siger Braunschweigs erfarne forsvarer Deniz Dogan. 
</p><p>
Berggreens klub er aktuelt på femtepladsen i rækken og kan se frem til en 
meget vigtig kamp fredag aften, hvor Braunschweig skal på besøg hos nummer 
tre, Darmstadt. 
</p><p class=" bl-elem"><b class="ext-link">2. BUNDESLIGA:</b><a class=" bl-elem" href="http://politiken.dk/sport/fodbold/fodboldresultater/turnering/turneringsside//44/">Kampe 
og stilling</a></p>	
</div>
</div></body></html>
