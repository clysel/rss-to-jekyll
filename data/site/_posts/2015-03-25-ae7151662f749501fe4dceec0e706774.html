---
layout:     post
title: 	    "Arbejdsgivere på jagt efter nye talenter"
post_author:	    71978
post_date:	    Wed, 25 Mar 2015 10:08:15 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/arbejdsgivere-paa-jagt-efter-nye-talenter-2943
---
<html><body><div><section class="body"><p>De 140 stande er udsolgt, når DSE-Messen åbner i dag klokken 10.</p>
			<p>Ikke så underligt måske, for antallet af ubesatte ingeniørstillinger er det højeste siden krisen. I januar i år var der således <a href="http://karriere.jobfinder.dk/artikel/jobmarkedet-ingenioerer-naermer-sig-kogepunktet-2756">seks gange så mange jobopslag</a> som i 2009. Samtidig er ledigheden helt nede på 2,3 procent.</p>
			<p>I forbindelse med messen har De Studerendes Erhvervskontakt foretaget en rundspørge blandt de cirka 140 virksomheder og organisationer, der deltager i messen.<br/>
			Rundspørgen, der fokuserer på virksomhedernes behov for nyuddannede ingeniører, viser, at 66 procent efterspørger flere dimittender end tidligere’, forklarer Pernille Rehné Jensen, formand for DSE.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">På udkig efter nye udfordringer? Kig forbi Jobfinder.</a></p>
			<p>»Vi kan tydeligt mærke, at virksomhederne på messen hungrer efter unge, friske og højt kvalificerede ingeniører,« siger hun.</p>
			<p>Hun tolker de udsolgte standpladser, som et vidnesbyrd om vækst i erhvervslivet, og håber, at det kommer de kommende ingeniører til gode at møde deres potentielle arbejdsgivere ansigt til ansigt.</p>
			<p>»De nyuddannede får oftere og oftere deres første job gennem netværk frem for traditionelle opslag, og DSE-messen er en rigtig god måde for de studerende at træne deres evner inden for networking i professionelle men uformelle rammer,« mener hun.</p>
			<p><aside class="plugin right box">
			  DSE-Messen Lyngby</aside></p>
			<ul><li>Messen finder sted på DTU i Lyngby.  </li>
			<li>Åben: Onsdag 25. marts kl. 10:00 –17:00 og torsdag 26. marts, kl. 10:00 – 16:00.  </li>
			<li>I alt 136 virksomheder og 11 organisationer deltager.  </li>
			<li>Fri adgang for alle besøgende.   </li>
			<li>De Studerendes Erhvervskontakt arrangerer  </li>
			<li>Læs mere om messen <a href="http://studerende.dk/dse-produkt/lyngbymessen/">her</a>.</li>
			</ul><p>
			</p>
			<p>GEA Process Engineering, som udvikler procesudstyr til blandt andet mejeri-, medicinal- og kemiindustrien, er en af de mange virksomheder på messen.</p>
			
			<p>Virksomheden mærker væksten i form af en voksende ordreindgang og har de seneste tre år oprettet mere end 100 ingeniørstillinger i Danmark, forklarer HR-chef Ulla Michelsen:</p>
			<p>»Vi har før – med stor succes – ansat ingeniører i forlængelse af DSE-messen. Sådan som sektoren udvikler sig lige nu, er vi meget interesserede i den kommende generation af danske ingeniører. Når vi er at finde på messen i år, skyldes det, at vi kan være på udkig efter de talenter, der skal hjælpe med at fortsætte vores positive udvikling,« siger hun.</p>
			<p>Rundspørgen viser også, at mere end en tredjedel af virksomhederne, 37 procent, forventer et forestående generationsskifte, fordi en del af deres medarbejdere går på pension i de kommende år.</p>
			<p>Det giver ekstra muligheder for nyuddannede ingeniører, forventer Frida Frost, formand for Ingeniørforeningen:</p>
			<p>»Ingeniører er en attraktive vare i disse tider, hvor teknologier udvikler sig hurtigere, end vi kan nå at uddanne folk med tekniske kompetencer. Mulighederne for unge ingeniører er rigtige gode i øjeblikket, og der bliver kun endnu mere brug for dem og deres kompetencer,« forventer hun.</p>
			
			<p>Mediehuset Ingeniøren deltager også på messen med sin jobportal, <a href="http://www.jobfinder.dk/">Jobfinder</a>. Hvis du tager dit eget cv med, kan du få tips og gode råd til forbedringer fra medarbejdere i mediehusets datterselskab Capax Recruitment.</p>
			<p>Selvom messen er arrangeret af studerende, er ledige ingeniører hjerteligt velkommen til at deltage, forlyder det fra arrangørerne.</p>
		</section></div></body></html>
