---
layout:     post
title: 	    "Sådan åbner Niels Bohr Institutet de unges øjne for naturvidenskab"
post_author:	    15300
post_date:	    Fri, 27 Feb 2015 07:54:30 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/unge-oejne-skal-aabnes-naturvidenskab-2808
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Med sin ikoniske pibe i hånden skuer Niels Bohr ud over dagens fremmødte fra sin plads på væggen bagest i lokalet</p>
			<p>Flere af dem klør sig med jævne mellemrum i håret, nogle lader skiftevis ryggen ranke og hagen hvile på håndfladen, mens andre ser ud til at strides med de trætte, smalle øjne.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre i karrieren? Klik ind på Jobfinder.</a></p>
			<p>»Kan man kaste en sten så hårdt op i luften, at tyngdekraften ikke bringer den tilbage?« bliver der spurgt.</p>
			<p>»Ja, i teorien,« svarer en af tilhørerne.</p>
			<p>»Men ville den ikke alligevel brænde op i atmosfæren?« bemærker en anden.</p>
			<p>Svaret er 'jo'. Stenen ville brænde op i atmosfæren. Men i teorien kan den også kastes så hårdt, at den ikke vender tilbage. Det ville kræve en fart på omkring 11.200 km/h.</p>
			<p>Spørgeren er lektor i partikel­fysik på Niels Bohr Institutet Troels Petersen. Tilhørerne er elever fra 8. og 9. klasse på Sortedamskolen på Østerbro i København, der er inviteret ind på instituttet til et foredrag om den naturvidenskabelige skabelseshistorie.</p>
			<h2>Brug for flere naturfaglige</h2>
			<p>Invitationen er første led i et samarbejde mellem Sortedamskolen og Niels Bohr Institutet, der skal åbne de unges øjne for naturvidenskaben, så flere uddanner sig i den retning.</p>
			<p>»Naturvidenskab spiller en voksende rolle i vores samfund og økonomi, men interessen for naturvidenskab og antallet af naturvidenskabelige kandidater kan ikke følge med efterspørgslen. Interessen for fag opstår typisk i folkeskolen, og derfor gør Niels Bohr Institutet sammen med Sortedamskolen nu et forsøg på at vende den udvikling,« forklarer Troels Petersen.</p>
			<p>Dagens program starter i auditorium 4 på H.C. Ørsted Instituttet, hvor der er plads til næsten 200 personer.</p>
			
			<p>Lokalet er fyldt med elever fra 7., 8. og 9. klasse, der er kommet for at høre foredraget ‘Fra Big Bang til det Moderne Menneske’. En beretning om den naturvidenskabelige skabelseshistorie bygget på den forskning og indsigt, som vi i Danmark bidrager til.</p>
			<h2>Døsige miner snyder</h2>
			<p>Efter en times foredrag trasker hovedparten af eleverne tilbage på Sortedamskolen, mens en flok af særligt interesserede følger Troels Petersen til Niels Bohr Institutet tæt derved.</p>
			<p>21 har meldt sig. De sidder nu i netop de lokaler, hvor Niels Bohr fra 1920 holdt foredrag om sine teorier, der var afgørende for kvantemekanikken. Selv om han nu er henvist til pladsen på væggen, er essensen af den svundne tid bevaret i det gamle lokale, hvor det oprindelige interiør stadig står.</p>
			<p>Og eleverne lader man sig ikke snyde længe af. Nok ligner de andre kronisk halvtrætte teenagere, men ikke et minut går uden en finger i vejret: ‘Hvad ville der ske, hvis det viser sig, at mørk energi ikke findes?’, ‘Hvorfor lader forskerne på Cern ikke partiklerne i partikelacceleratoren LHC opnå en højere hastighed end lysets, før de lader dem støde sammen?’, ‘Gjaldt fysikkens love inden Big Bang?’</p>
			<h2>De bedste i talentprogram</h2>
			<p>Efter en lille time er det udvidede foredrag slut. Eleverne har fået lov at spørge om alt, hvad de kan komme i tanke om inden for fysikkens verden. Alligevel er de sidste ikke til at drive ud ud af døren.</p>
			<p>Heldigvis. For Troels Petersen har en plan med de mest engagerede af eleverne. Han vil lave et ‘Junior Study Academy’, hvor han på sigt samler omkring 30 folkeskoleelever med særlige naturvidenskabelig evner, der to gange om året får stillet en udfordring, som de efterfølgende mødes og diskuterer. En slags talentprogram.</p>
			<p>»Samtidig med at vi vil inspirere eleverne til at vælge naturvidenskabelige fag, er vi også på udkig efter de bedste, som vi kan arbejde videre med. Forhåbentlig bliver de kommende studerende. Det er en del af målet på sigt,« forklarer han.</p>
			
			<p>Samarbejdet med Sortedam­skolen er et pilotprojekt, som Troels Petersen og Niels Bohr Institutet håber at gøre til et fast, fremtidig samarbejde, som også bliver bredt ud til andre skoler.</p>
			<p>»Jeg har set en undersøgelse, der viste, at 90 procent af de unge afviser at uddanne sig inden for naturvidenskab. Det skal vi have lavet om på,« siger han.</p>
		</section></div></body></html>
