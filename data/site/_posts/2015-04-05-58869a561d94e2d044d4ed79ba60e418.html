---
layout:     post
title: 	    "Sønderjyder skøjter mod mesterskabet"
post_author:	    
post_date:	    Sun, 05 Apr 2015 16:50:05 +0200
post_site:	    politiken.dk 
post_link:	    http://politiken.dk/sport/ishockey/ECE2616987/soenderjyder-skoejter-mod-mesterskabet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sønderjyske er stærkt på vej mod at genvinde det danske mesterskab i ishockey, 
efter at holdet søndag eftermiddag bragte sig foran med 2-0 i finaleserien 
mod Esbjerg. 
</p><p>
I en giftig atmosfære bjærgede sønderjyderne en udesejr på 3-1 i land, og nu 
ser det meget svært ud for esbjergenserne, der er på jagt efter det første 
DM-guld siden 2004. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2616000/soenderjyske-straffer-esbjerg-i-foerste-dm-finale/">Sønderjyske straffer Esbjerg i 
første DM-finale</a></p><p>
Foran fyldte tribuner i Granly Hockey Arena i Esbjerg leverede de to hold en 
kamp, der i lange periode var præget af dårlig disciplin både på isen og på 
de to trænerbænke. 
</p><p>
Små slagsmål afløste skænderier og svinestreger, og kampen fandt aldrig nogen 
spillemæssig rytme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2615128/finalerne-esbjerg-tilbage-efter-10-lange-aar/">Finalerne: Esbjerg tilbage 
efter 10 lange år</a></p><div class="art-fakta article-box">
<h4 class="">
Fakta</h4>
<h5>
Finalerne</h5>
<div class="fakta-body" data-buildingblock="embedded_factboxlink">
<p><b>DM-finalerne </b>spilles efter følgende program med mulighed for helt op 
til 7 kampe. 
</p><ul class=" bl-elem"><li><b>Fredag 3. april </b><br/>
SønderjyskE - Esbjerg 4-2</li><li><b>Søndag 5. april </b><br/>
Esbjerg - SønderjyskE 1-3</li><li><b>Tirsdag 7. april kl. 19.30</b><br/>
SønderjyskE - Esbjerg</li><li><b>Fredag 10. april kl. 19.30</b><br/>
Esbjerg - SønderjyskE</li><li><b>Søndag 12. april kl. 16.30</b><br/>
SønderjyskE - Esbjerg</li><li><b>Tirsdag 14. april kl. 19.30</b><br/>
Esbjerg - SønderjyskE </li><li class=" bl-elem"><b>Fredag 17. april kl. 19.30</b><br/>
SønderjyskE - Esbjerg</li></ul>
</div>
</div><p>
Især Esbjergs nordamerikanske stjernespillere Aaron Lee og Scott Howes virkede 
overtændte og var medvirkende til, at hjemmeholdet tilbragte meget tid i 
undertal. </p><p>
Efter en grim og ujævn første periode fik Sønderjyske taget hul på 
målscoringen i anden, da Nick Dineen allerede i første minut sendte pucken i 
nettet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2615130/ishockey-er-et-dansk-idraetsparadoks/">Ishockey er et dansk 
idrætsparadoks </a></p><p>
Og mod slutningen af anden periode gjorde velspillende Thomas Spelling det til 
2-0 på et tidspunkt, hvor Esbjergs forsvarere var udmattede efter et langt 
skift. 
</p><p>
Det var ikke blot spillerne på isen, der havde svært ved at koncentrere sig om 
spillet. Også i trænerboksene gik bølgerne højt mellem lederne, der havde 
nerverne uden på tøjet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2615132/45-kampe-ishockey-ligaen-vil-udvide-grundspil/">45 kampe: Ishockey-ligaen vil 
udvide grundspil</a></p><p>
Sønderjyske-coach Dan Ceman havde gang i konstante meningsudvekslinger med 
flere Esbjerg-officials, og der bliver næppe sendt mange venlige 
påskehilsner i de kommende dage mellem de to klubber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2615165/soenderjylland-er-ramt-af-is-feber/">Sønderjylland er ramt af 
is-feber</a></p><p>
Det desperate hjemmehold iværksatte et tungt pres i tredje periode i et sidste 
forsøg på at få vendt kampen, men Joni Myllykoski holdt stand i 
Sønderjyske-målet, og så kunne Spelling afgøre kampen i en situation, hvor 
gæsterne spillede fem mod tre. 
</p><p>
At Kyle Wharton fik reduceret til 1-3 i kampens slutsekunder ændrede intet. 
</p><p class=" bl-elem">
Tredje DM-finale afvikles tirsdag aften i Vojens. Finaleserien fortsætter, 
indtil et af holdene har vundet fire kampe. 
</p>	
</div>

</div></body></html>
