---
layout:     post
title: 	    "Sag om mistænkelige dødsfald minder forsvarsadvokat om Plejebo"
post_author:	    
post_date:	    Mon, 02 Mar 2015 15:56:15 +0100
post_site:	    politiken.dk 
post_link:	    http://politiken.dk/indland/ECE2570262/sag-om-mistaenkelige-doedsfald-minder-forsvarsadvokat-om-plejebo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ingen ved endnu, hvad sigtelserne mod en ung kvinde, der er sigtet i 
forbindelse med mistænkelige dødsfald på Nykøbing Falster Sygehus, går ud på.
</p><p>
Men hendes egen forsvarer har nævnt den berømte Plejebo-sag ved et retsmøde i 
Nykøbing Falster.
</p><p>
»Jeg er så gammel, at jeg kan huske Plejebo-sagen, og min klient skal ikke 
kastes for pressen«, siger advokat Torben Groth Madsen.
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2569941/person-anholdt-efter-mistaenkelige-doedsfald-paa-sygehus/">Person anholdt efter mistænkelige 
dødsfald på sygehus</a></p><p>
Bemærkningen faldt i forbindelse med forhandlingen om, hvorvidt sagen skal 
behandles for såkaldt dobbeltlukkede døre. 
</p><p>
Det skal den, har retten bestemt, og det betyder, at offentligheden er 
afskåret fra at høre sigtelsen mod den unge kvinde.
</p><p>
Kvinden er iført træningsbukser og træningstrøje og øreringe, og ansigtet har 
en alvorlig mine.
</p><h3>
Sag om 20 dødsfald blev opgivet
</h3><p>
Politiet har indtil videre kun oplyst, at sagen drejer sig om mistænkelige 
dødsfald på sygehuset i Nykøbing Falster. Sygehuset har oplyst, at det er 
sygehusets ledelse, som har foretaget anmeldelse i sagen.
</p><p>
I Plejebo-sagen fra 1990'erne blev en kvinde mistænkt for at stå bag mere end 
20 dødsfald på plejehjemmet Plejebo i København. Anklagemyndigheden endte 
med at opgive sagen.
</p><h3>
Kun få oplysninger
</h3><p>
Dommer Henning Larsen har besluttet, at retsmødet skal foregå bag lukkede døre:
</p><p>
»Der er tale om en alvorlig sigtelse, og vi befinder os i det helt indledende 
stadie af efterforskningen. Der er et hensyn at tage til de pårørende i 
sagen, der er et hensyn til den sigtede, og så er der hensynet til politiets 
videre efterforskning, som taler for, at dørene skal lukkes«, siger Henning 
Larsen.
</p><p class=" bl-elem">
Dommerens formulering om, at det er en »alvorlig sigtelse«, er altså 
det tætteste, vi indtil videre er kommet på, hvilken paragraf i straffeloven 
der kan være tale om.
</p>	
</div>
</div></body></html>
