---
layout:     post
title: 	    "Analytiker: Mærsk-salg skaber stabilitet for Danske Bank"
post_author:	    
post_date:	    Wed, 25 Feb 2015 13:34:03 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2562635/analytiker-maersk-salg-skaber-stabilitet-for-danske-bank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med salget af størstedelen af aktierne i Danske Bank til A.P. Møller Holding 
skaber A.P. Møller Mærsk ro omkring Danske Bank. 
</p><p>
Det vurderer analytiker fra Jyske Bank, Thomas Eskildsen, som peger på, at man 
har været i tvivl om, hvorvidt Mærsk ville beholde aktierne i huset eller 
sælge dem helt fra i løbet af den oprydningsfase, selskabet har været 
igennem. Her har man frasolgt flere aktierposter, man har siddet på gennem 
årtier, heriblandt Dansk Supermarked. 
</p><p>
»Det betyder en hel del for Danske Bank, at der skabes stabilitet i 
aktionærkredsen«, siger Thomas Eskildsen, som peger på, at Danske Bank 
egentlig ikke umiddelbart passer ind i Mærsks portefølje. 
</p><p>
»Det må være en post, som man vurderer er vigtig for Mærsk - præcis hvorfor er 
mere uklart«, siger Thomas Eskildsen om beslutningen om at parkere aktierne 
i Mærsks eget holdingselskab. 
</p><h3>
Vil sikre langsigtet ejerskab 
</h3><p>
Ifølge Mærsks hovedaktionær, næstformand og spydspids for ejerfamilien, Ane 
Uggla, er målet at sikre en langsigtet ejerstruktur. 
</p><p>
»Med køb af Danske Bank aktierne fastholder vi de historiske bånd, der har 
eksisteret siden slutningen af 1920’erne«, lyder det fra Ane Uggla, der også 
er formand for A.P. Møller Holding. 
</p><p>
»Det sikrer, at banken har en aktionær med et langsigtet perspektiv på 
ejerskabet, som kan støtte op om banken og dens udvikling – også fremover«, 
siger Ane Uggla, der er datter af afdøde Mærsk Mc-Kinney Mærsk. 
</p><p>
Danske Bank har igennem det seneste årti haft det svært, og det er først 
sidste år og i år, at banken begynder at se lysere tider forude efter en 
større oprydning med nedskrivninger for milliarder i blandt andet Finland, 
Nordirland og Estland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2532319/kaempe-nedskrivninger-skaemmer-ellers-flot-regnskab-fra-danske-bank/">Kæmpe nedskrivninger skæmmer 
ellers flot regnskab fra Danske Bank</a></p><p>
For et års tid siden kom banken ud af det statslån på 24 milliarder kroner, 
der blev givet ved finanskrisens begyndelse, og nu er der kun få rester 
tilbage, der skal skabes orden i. 
</p><p>
»I dag er Danske Bank en virksomhed, der står solidt på benene, men stadig har 
et optimeringsarbejde foran sig«, siger Thomas Eskildsen. 
</p><h3>
Analytiker: Får ikke den store betydning 
</h3><p>
Jesper Christensen, som er analytiker hos Alm. Brand Markets, mener ikke, at 
salget af de 15 procent af den samlede aktiekapital i Danske Bank, som 
betyder, at holdingselskabet sammenlagt vil eje 17,98 procent af aktierne, 
kommer til at betyde det store for Danske Bank. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562233/maersk-skiller-sig-af-med-stor-maengde-danske-bank-aktier/">Mærsk skiller sig af med stor 
mængde Danske Bank-aktier</a></p><p>
»Der er ingen grund til at tro, at det betyder de store omvæltninger for 
Danske Bank. Det betyder ikke noget signifikant«, lyder det fra 
analytikeren, som peger på, at et nyt bestyrelsesmedlem, som ikke vil blive 
fra Mærsk, sandsynligvis ikke vil have et ønske om at drive virksomheden i 
en anden retning. 
</p><p>
Mens Danske Bank-aktien ikke har klaret sig så godt som andre nordiske 
bankaktier, så begynder potentialet imidlertid nu så småt at tegne sig i en 
stigende aktiekurs. 
</p><p>
»Danske Bank er fortsat prissat med en afstand til de øvrige nordiske banker, 
som også er steget pænt i 2014, hvilket fortsat peger mod et øget afkast på 
aktieposten i Danske Bank«, siger Thomas Eskildsen. 
</p><h3>
Mere end blot ønsket om afkast 
</h3><p>
Men selv om det ser lysere ud for Danske Bank, så vurderer Thomas Eskildsen 
alligevel, at det kan undre, hvorfor Mærsk beholder aktierne inden for 
murerne ved at placere dem i fonden.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562300/salg-af-bankaktier-seksdobler-udbyttet-til-maersk-aktionaererne/">Salg af bankaktier seksdobler 
udbyttet til Mærsk-aktionærerne</a></p><p class=" bl-elem">
»Der er mere i det, end at man blot ønsker et afkast - kald det følelser eller 
andet, men det er i hvert fald bundet af noget andet end afkast«, siger 
Thomas Eskildsen, som ikke umiddelbart vurderer, at salget er en 
forberedende øvelse for et salg. 
</p>	
</div>
</div></body></html>
