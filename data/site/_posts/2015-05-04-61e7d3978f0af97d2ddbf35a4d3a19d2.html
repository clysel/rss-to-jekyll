---
layout:     post
title: 	    "Spillet om Danmarks bedste playmaker er i gang"
post_author:	    
post_date:	    Mon, 04 May 2015 11:11:47 +0200
post_site:	    politiken.dk 
post_link:	    http://politiken.dk/sport/haandbold/ECE2653409/spillet-om-danmarks-bedste-playmaker-er-i-gang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Under VM-slutrunden i Qatar – og efter Flensburg-spilleren Thomas Mogensens 
definitive afsked med håndboldlandsholdet – viste Rasmus Lauge, der fylder 
24 år i næste måned, at han er fremtidens playmaker. 
</p><p>
Og da Danmark sent lørdag aften besejrede Hviderusland 32-23 i Aarhus og 
sikrede sig deltagelse i EM-slutrunden i Polen i januar 2016, understregede 
spilleren fra THW Kiel sin position med en flot indsats. Også selv om han 
mødte op til EM-opgørene med beskeden kamptræning. 
</p><p>
Det sidste er forklaringen på, at Rasmus Lauge fik megen spilletid mod 
hviderusserne – og samtidig også en del af forklaringen på, hvorfor 
landstræner Gudmundur Gudmundsson foretog så få udskiftninger på sit hold i 
løbet af kampen. 
</p><p>
»Det tager tid at blive landsholdsspiller«, fastslog islændingen – som godt er 
klar over, at mange ikke kan forstå, at han ikke giver de nye spillere mere 
tid på banen, når kampen har fundet sin afgørelse. Som det var tilfældet 
lørdag aften i den smukke arena i Aarhus, hvor Danmark førte 18-11 ved 
pausen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2652482/mikkel--co-er-klar-til-at-jagte-em-guld-i-polen/">Mikkel &amp;amp; Co. er klar 
til at jagte EM-guld i Polen</a></p><p>
»Ja, jeg har flere nye spillere, men jeg har kun haft fire træningspas til at 
spille dem ind på holdet. Det tager tid. Men jeg har også spillere, der 
optræder meget lidt på deres klubhold, bl.a. Rasmus Lauge, som jeg har meget 
brug for i fremtiden. Derfor er det vigtigt, at han spiller, når landsholdet 
er samlet«, lød det fra Gudmundsson. 
</p><p>
»Jeg kan ikke blive ved med at skifte ud på holdet. Jeg har også brug for at 
skabe stabilitet«. 
</p><p>
For Rasmus Lauge byder klubhverdagen i THW Kiel ikke på megen spilletid – han 
er ikke spilleren, klubben satser på. 
</p><p>
Derfor kunne Flensborg Avis for få dage siden da også fortælle, at Lauge er på 
vej væk fra Kiel – og til Flensburg-Handewitt, hvor han kan få en række 
landsmænd som klubkammerater. 
</p><p>
Det er ikke første gang, Lauge er sat i forbindelse med et klubskifte. 
</p><h3>
Spillet er i gang 
</h3><p>
For nogle måneder siden hed det sig, at Kolding København var parat til at 
leje den unge dansker – men Kiel var ikke interesseret, da det kom til 
stykket. Det var altså en sag, der var mere end et rygte. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Noget er i gang i kulissen, men jeg ved faktisk ikke, hvad der sker. Jeg er ikke involveret. Ikke endnu</p><p class=" bl-elem"/>

<p class="sender">
</p><p class=" bl-elem">Rasmus Lauge</p> 

</blockquote>
</div><p>
Da Politiken talte med Lauge efter sejren over Hviderusland i Aarhus, sagde 
han, at »noget er i gang i kulissen, men jeg ved faktisk ikke, hvad der 
sker. Jeg er ikke involveret. Ikke endnu«. </p><p>
Hvis det står til Gudmund Gudmundsson, bør Rasmus Lauge skifte til en anden 
klub. 
</p><p>
»Det er meget vigtigt for Rasmus Lauges udvikling og for landsholdets styrke, 
at han får mere spilletid. Og jeg forventer, at klubben vil hjælpe ham med 
at finde en løsning«, lød det fra Gudmundsson. 
</p><p>
Han beskrev Kiel-spilleren som værende i god fysisk træning, »men han mangler 
noget spilletid«. 
</p><p>
Hvad ender det med? Ja, hvis THW Kiel, der konstant hører til blandt de tre 
bedste hold i verden, ikke regner Rasmus Lauge for at være en spiller, der 
kan bidrage til fastholdelsen af den position, så ’skydes’ han af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2652418/niklas-landin-er-kaaret-som-aarets-spiller/">Niklas Landin er kåret som 
årets spiller</a></p><p>
Men er klubben parat til at annullere danskerens kontrakt og afstå ham 
’gratis’ til ærkerivalen Flensburg – det er måske knasten i denne sag. 
</p><p>
Der er næppe tvivl om, at Rasmus Lauge gerne vil blive i tysk håndbold, hvor 
både pengene og hele ’setuppet’ er større. 
</p><p>
Men det er også afgørende for Rasmus Lauge – hvis et klubskifte bliver muligt 
– at finde en klub, hvor han kan blive en del af den sportslige satsning. 
Det skaber personlig udvikling, og det vil styrke hans muligheder for at 
fastholde positionen som landsholdets playmaker. 
</p><p class=" bl-elem">
Efter de to sejre over Hviderusland har Danmark to kampe tilbage i 
EM-kvalturneringen. De spilles begge i juni – ude mod Litauen og hjemme mod 
Bosnien. 
</p>	
</div>

</div></body></html>
