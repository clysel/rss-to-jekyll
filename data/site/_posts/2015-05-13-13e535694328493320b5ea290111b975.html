---
layout:     post
title: 	    "Politiken spørger: Skriver danske kvindelige forfattere for meget om sig selv?"
post_author:	    
post_date:	    Wed, 13 May 2015 22:09:00 +0200
post_site:	    politiken.dk 
post_link:	    http://politiken.dk/kultur/boger/ECE2667339/politiken-spoerger-skriver-danske-kvindelige-forfattere-for-meget-om-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">OVERBLIK OVER SAGEN:</b><a class="embeddedlink" href="http://politiken.dk/kultur/boger/ECE2664197/forfattere-skaelder-ud-efter-personangreb-i-weekendavisen/">Forfattere skælder ud efter 
personangreb i Weekendavisen</a></p><p><b>Nils Gunder Hansen, professor, Institut for Kulturvidenskaber, Syddansk 
Universitet:</b></p><p>
»Man kan jo ikke dekretere, hvad forfattere bør skrive om. Nogle gange kan jeg 
dog godt undre mig over, at der ikke skrives mere dansk skønlitteratur om 
det moderne arbejdsliv, som jo ellers angiveligt spiller en meget stor rolle 
for menneskers identitet og livskvalitet. Men ’intimsfæren’ er jo også godt 
stof«. 
</p><p>
»Nu læser jeg så langtfra alt, hvad der kommer af ny dansk litteratur. Jeg 
læste en del mere de år, hvor jeg sad i Litteraturudvalget under Statens 
Kunstfond, og der syntes jeg godt nok, der var en del romaner om sammenbrud 
i privatlivet, skilsmisser, utroskab m.v. Som jeg husker det, var kvinderne 
ikke alene på banen. Generelt ville jeg ønske, at danske forfattere var lidt 
stærkere med hensyn til de traditionelle episke kvaliteter: den fabulerende 
evne til at finde på historier og skabe interessante karakterer, evnen til 
’skikkelsesdannelse’, som de gamle litterater kaldte det. Hvis man er svag 
her, bliver man meget henvist til at tære på egne erfaringer. Og en af Mette 
Høegs pointer er så, at man fristes til at dramatisere nogle oplevelser, som 
er ret banale. Eller til at ’opskrive’ sin personlige identitet til at være 
mere interessant, end den egentlig er. Det er nok en risiko for yngre 
forfattere af begge køn«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00935/vox_Nils_Gunder_Han_935920y.jpg" alt="" border="0"/></span></p><p/><p><b>Katrine Marie Guldager, forfatter:</b></p><p>
»Jeg tror ikke, problemet er specielt kvindeligt. Men jeg synes da ganske 
rigtigt, at det er et af de helt store problemer med hele den autofiktive 
bølge, at vi skal høre så utrolig meget om forfatterens privatliv. Det er, 
som om man helt har glemt, at litteraturen også skal give noget tilbage til 
samfundet«. 
</p><p>
»Jeg personlig er fuldkommen uinteresseret i denne selvoptagede litteratur, 
som næsten kun giver mening, hvis man kender forfatteren personligt. For mig 
at se iscenesætter god litteratur eksistentielle, samfundsmæssige og 
politiske problemer. Jeg glæder mig til, at vi en dag slipper for at høre om 
forfatternes privatliv«. 
</p><p>
»For mig er det en kunstnerisk fallit, hvis man ikke kan hæve tingene op på et 
lidt højere niveau. Men som sagt synes jeg dette problem gælder både mænd og 
kvinder, så lige i den henseende synes jeg, kritikken er forfejlet«. 
</p><p>
»Men jeg får ikke noget chok over, at dansk litteratur tager sig 
navlebeskuende ud fra en international vinkel. Jeg får heller ikke noget 
chok over, at forfatterskolemiljøet kan virke lukket og arrogant; det er 
Mette Høeg vel ikke den første, der giver udtryk for. Men som sagt synes jeg 
ikke, at det er et problem, der har at gøre med køn«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/vox_Katrine_Marie_G_935925y.jpg" alt="" border="0"/></span></p><p/><p><b>Anne-Marie Mai, professor, Institut for Kulturvidenskaber, Syddansk 
Universitet:</b></p><p>
»Danske kvindelige forfattere skriver om hele verden, om kønnene, sig selv og 
litteraturen, alt inklusive. I øvrigt i lighed med deres mandlige kolleger. 
Og sådan som litteraturen altid har gjort – tænk på Strindberg! Der er 
virkelig både udsyn og selvsyn i dansk litteratur p.t. Evnen til at se hele 
horisonten rundt er efter min mening til stede hos både mænd og kvinder. Vi 
står midt i en herlig bølgegang af fremragende dansk litteratur«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2665246/litteraturredaktoer-om-forfatterkritik-jeg-troede-det-var-en-ondsindet-spoeg/">Litteraturredaktør om 
forfatterkritik: Jeg troede, det var en ondsindet spøg</a></p><p>
»Jeg fatter ikke Mette Høegs læsninger af de forfattere, hun nævner: Maja Lee 
Langvad, eksempelvis – hendes bøger har virkelig åbnet for emner og 
billeder, som gør læserne klogere på kønnene, seksualiteten, verden og livet 
i en global sammenhæng. Hendes skildring af adoption handler jo netop ikke 
alene om adoption, eller om forfatterens person, men om at være menneske og 
prøve at stå ved sig selv i en verden, der forandrer sig. 
</p><p>
»Jeg bliver klogere på mine egne dilemmaer med at hitte ud af tilværelsen ved 
at læse hendes bøger. Fordi de er god litteratur. Jeg er imponeret over 
mange af de nye forfattere, der formår at bruge dansk sprog og udfordre 
værdier og vante tankegange. Mange af dem er kvinder – ja, selvfølgelig! 
Kvinder er halvdelen af verden!«. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00935/vox_Anne-Marie_Mai_935927y.jpg" alt="" border="0"/></span></p>	
</div>

</div></body></html>
