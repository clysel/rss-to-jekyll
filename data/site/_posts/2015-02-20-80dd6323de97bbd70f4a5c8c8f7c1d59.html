---
layout:     post
title: 	    "Forsker om OK-aftaler: Stram lønkurs ville være selvmord"
post_author:	    
post_date:	    Fri, 20 Feb 2015 23:30:27 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2556991/forsker-om-ok-aftaler-stram-loenkurs-ville-vaere-selvmord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Højere lønninger har været et helt gennemgående tema i de seneste ugers 
overenskomstforhandlinger for de offentligt ansatte, og hele vejen rundt kan 
medarbejderne nu se frem til at få flere penge i lommerne.
</p><p>
Det står klart, efter at den sidste større overenskomstaftale for offentligt 
ansatte - de 136.000 ansatte i regionerne - fredag aften faldt på plads.
</p><p>
»Da staten først lagde linjen med en stigning, var det nærmest banket på plads 
hele vejen rundt«, siger arbejdsmarkedsforsker ved Aalborg Universitet 
Jørgen Stamhus til Ritzau.
</p><p>
»De lønstigninger, der er kommet i hus, kom ret udramatisk på plads. Dels var 
der en forventning om, at der skulle være en reallønsstigning, og så var der 
en forventning om, at rammen var ret lille«, siger forskeren.
</p><h3>
Stramninger havde været selvmord
</h3><p>
Det havde da også været ganske opsigtvækkende, hvis arbejdsgiverne ikke havde 
været villige til at punge ud, påpeger Jørgen Stamhus.
</p><p>
»At begynde at stramme lønpolitikken i et valgår havde været selvmord for en 
socialdemokratisk ledet regering. Alle er gået efter at få lønnen i hus, for 
de seneste år har man været tilbageholdende. Det var et helt afgørende krav 
denne gang«, siger forskeren med henvisning til de senere års økonomiske 
krise.
</p><p>
I det hele taget betegner han forhandlingerne som ganske udramatiske. Dog med 
en enkelt undtagelse, nemlig folkeskolelærernes.
</p><p>
Den helt store knast i forhandlingerne mellem Kommunernes Landsforening (KL) 
og Lærernes Centralorganisation (LC) var arbejdstidsreglerne. Reglerne blev 
indført af et flertal i Folketinget ved lov som afslutning på 
lærerkonflikten i 2013.
</p><p>
Siden har det været lærernes håb, at overenskomstforhandlingerne med 
kommunerne kunne ende med en ny aftale. Det lykkes dog ikke at få overtalt 
KL til at gå med på den idé.
</p><p class=" bl-elem">
»Det eneste drama, der har udspillet sig, var, om der skulle komme noget mere 
for folkeskolelærerne om arbejdstid. Det blev til nogle tillidserklæringer - 
et vist tøbrud - men uden at lærerne kom i mål med deres ønsker«, siger 
Jørgen Stamhus.
</p>	
</div>
</div></body></html>
