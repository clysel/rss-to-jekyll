---
layout:     post
title: 	    "Indvandrere jaget vildt i Sydafrikas townships"
post_author:	    
post_date:	    Thu, 23 Apr 2015 10:26:58 +0200
post_site:	    politiken.dk 
post_link:	    http://politiken.dk/udland/ECE2639390/indvandrere-jaget-vildt-i-sydafrikas-townships/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sydafrika </h4>
<h5>
Indvandrere angrebe</h5>
<div class="fakta-body" data-buildingblock="embedded_factboxlink">
<p><b>I de seneste 3 uger </b>er indvandrere blevet angrebet i Sydafrika. 7 er blevet 
dræbt og 5.000 fordrevet. Angrebene startede ved og spredte sig siden 
til Johannesburg. 
</p><p class=" bl-elem"><b>Sydafrika er </b>blevet kritiseret af andre lande, herunder Kina, Nigeria 
og Zimbabwe, for ikke at beskytte udlændinge. Regeringen har nu sat 
hæren ind i townships i Johannesburg og Durban.
</p>
</div>
</div><p>
Zulukongen Goodwill Zwelithini påstår i dag, at hans tale var om fred, men da 
sydafrikanske medier citerede ham, lød budskabet til landets indvandrere: 
</p><p>
»Pak jeres tasker, og forlad landet«. 
</p><p>
Misforstået eller ej: Siden talen har Sydafrika oplevet optøjer og de mest 
voldsomme angreb på indvandrere i mange år. Mindst 7 er dræbt, 5.000 er 
fordrevet, og regeringen har sat militær ind i de townships i Johannesburg 
og Durban, som har været hjemsted for volden. 
</p><h3>
Ny jagtsæson 
</h3><p>
Volden er anført sorte sydafrikanere, der angriber indvandrere fra andre 
afrikanske lande for at være »for mørke«, som en af Afrikas mest 
indflydelsesrige stemmer, Achille Mbembe, skriver i et indlæg på 
africasacountry.com. »Rendyrket selvhad«, spørger Achille Mbembe, der selv 
er fra Cameroun, men ansat på et universitet i Johannesburg. 
</p><p>
Han kalder nedslået angrebene for en ny »jagtsæson« og sammenligner det med 
lignende episoder i 2008, da 62 indvandrere blev slået ihjel. 
</p><p>
Ifølge Steffen Jensen fra Danish Institute Against Torture (Dignity) gjorde 
angrebene i 2008 op med forestillingen om miraklet i Sydafrika efter 
apartheid. Han forsker i organiseret vold i Sydafrika og fortæller, at 
xenofobiske angreb sker hele tiden som del af hverdagen i et »forfærdelig 
voldsomt samfund«. 
</p><p>
»Men i bestemte perioder tipper det over og bliver mere end det dagligdags«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2633727/vrede-sydafrikanere-jagter-immigranter-gennem-gaderne-med-macheter/">Vrede sydafrikanere jagter 
immigranter gennem gaderne med macheter</a></p><p>
Angrebene er blevet ledt af et kampråb om, at indvandrere stjæler job fra 
sydafrikanerne. Ifølge Africa Check er det dog ikke udlændinge, der er skyld 
i Sydafrikas høje arbejdsløshed, da de kun udgør 4 procent af 
arbejdsstyrken. 
</p><p>
»Der er en manglende forbindelse mellem det oplevede og virkeligheden«, 
forklarer professor i antropologi ved universitetet Witwatersrand Zaheera 
Jinnah til The Guardian. 
</p><p>
Den manglende forbindelse kan skyldes, at nogle grupper af indvandrerne er 
særligt eksponeret i de sydafrikanske townships. Størstedelen af angrebene 
har ramt udlændinge, der ejer små kiosker i de udsatte områder. 
</p><p>
»I dag er der ikke en eneste sydafrikaner, der ejer en lokal forretning. De 
her små butikker er blevet overtaget af folk udefra, og de operer med en 
profitmargen, hvor de andre ikke kan være med. Dermed er de meget synlige«, 
siger Steffen Jensen, men det er ikke er dem, der tager arbejdet fra 
sydafrikanerne. 
</p><p>
»Omkring hver eneste af de townships er der kommet et hvidtejet shoppingcenter 
med kæmpestore butikskæder, og de tager forretningerne fra folk i townships. 
Men det er de udenlandske kioskejere, der er synlige inde i townshippen, og 
de har ingen beskyttelse. For alle i en township handler det om at have en, 
der beskytter én. Og det øjeblik, hvor det begynder at gå galt, er der ingen 
beskyttelse, og det er et nådesløst samfund«, fortæller Steffen Jensen. 
</p><h3>
Politisk legitimeret 
</h3><p>
Når volden topper, skyldes det, at den retfærdiggøres af folk længere oppe i 
systemet. Normalt foregår det lokalt gennem, hvad Steffen Jensen kalder 
»politiske mafiaer«, der kombinerer voldsudøvelse med stærke politiske 
ledere. 
</p><p>
»Det handler ikke udelukkende om xenofobi, for det vil der altid være. Det 
handler om, at der er nogle kræfter, der på en eller anden vis retfærdiggør, 
at man kan gøre det her«, forklarer han. 
</p><p>
Det, der skræmmer ham ved de nuværende angreb, er, at det ikke længere er 
lokalt. Achille Mbembe skriver, at regeringen har skærpet sin holdning over 
for indvandrere og taget urimeligt hårde metoder i brug, der gør normale 
indvandrere til illegale ved at inddrage arbejdstilladelser og stoppe med at 
forlænge visa. Steffen Jensen oplever også, hvordan hans ikkesydafrikanske 
kollegaer i Sydafrika bliver presset ud af jobs. Ud af landet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2626789/martin-lidegaard-aabenlyst-at-nigeria-ikke-kan-klare-boko-haram-alene/">Martin Lidegaard: Åbenlyst, at 
Nigeria ikke kan klare Boko Haram alene</a></p><p>
Han oplever det som en nationalistisk drejning i regeringen anført af ANC og 
præsident Jacob Zuma. De trækker nu væk fra det oprindelige projekt med den 
sydafrikanske regnbuenation: 
</p><p>
»Det sydafrikanske vidunder var bundet op på en idé om menneskerettigheder, 
som nu er i konflikt med med kriminalitetsbekæmpende, indvandrerfjendske, 
halvkorrupte politikere«, siger Steffen Jensen. 
</p><p class=" bl-elem">
Zulukongen – han er nu klar til »en krig« for at beskytte indvandrerne. 
</p>	
</div>

</div></body></html>
