---
layout:     post
title: 	    "Bycykler verden over vil gå i stå uden millionstøtte"
post_author:	    
post_date:	    Tue, 24 Feb 2015 13:26:35 +0100
post_site:	    politiken.dk 
post_link:	    http://politiken.dk/rejser/ECE2559129/bycykler-verden-over-vil-gaa-i-staa-uden-millionstoette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Disse lande er førende inden for udbredelsen af bycykler: 
</p><p><b>Kina:</b> 429.969 
</p><p><b>Frankrig:</b> 45.570 
</p><p><b>Spanien:</b> 23.001 
</p><p><b>USA:</b> 19.737 
</p><p><b>Tyskland:</b> 11.821 
</p><p>
Og disse er de 5 førende (de 4 første ligger i Kina): 
</p><p><b>Wuhan:</b> 90.000 
</p><p><b>Hangzhou:</b> 78.000 
</p><p><b>Taiyuan:</b> 35.000 
</p><p><b>Taizhou:</b> 24.225 
</p><p><b>Paris:</b> 23.900 
</p><p class=" bl-elem">
Kilde: Bike-sharing World Map 
</p>
</div>
</div><p>
Alverdens storbyer kappes om at tilbyde bycykler som et transporttilbud til 
både turister og fastboende. 
</p><p>
Således også i Danmark, hvor man siden april sidste år har kunnet betale sig 
fra at køre på de nye el-bycykler fra GoBike. Et projekt, der dog er kommet 
langsomt fra start. I den første halvdel af december blev der kun kørt 530 
ture med bycyklerne i København og Frederiksberg, og derudover har blot 256 
mennesker tegnet abonnement på el-bycyklen i Danmark. 
</p><p>
I resten af verden er der også mange bycykler på gaderne. Alligevel kniber det 
med indtægterne mange steder. Derfor er det nødvendigt med sponsorer, der er 
villige til poste millioner i cykelprojekterne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnere lader bycyklen stå</a></p><p>
Og det er ikke en engangsbetaling, men en noget nær konstant udgift, der er 
tale om. Det viser erfaringerne fra bycyklerne i for eksempel London, Paris 
og New York. 
</p><h3>
10 millioner ture årligt i London 
</h3><p>
Der bliver kørt 10 millioner ture om året på Londons bycykler, men indtægten 
fra brugerne er overhovedet ikke nok til at finansiere cyklerne. Der skal 
penge til fra en stor eksterne sponsor udefra. 
</p><p>
Det samme er tilfældet i byer som i Berlin, Paris og New York, hvor bycyklerne 
formentlig ville forsvinde fra gadebilledet, hvis der ikke kom andre 
indtægter end de euro, pund eller dollars, brugerne betaler for deres 
cykelture. 
</p><p>
De moderne bycykler er dermed af en hel anden model, end de noget mere 
primitive, oprindelige bycykler, København indførte i 1996. Her kunne man 
komme ud at cykle, hvis man betalte 20 kroner i en slags pant. Pengene fik 
man igen, når cyklen kom retur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2160717/bycykler-tordner-frem-verden-over/">Bycykler tordner frem verden 
over</a></p><p>
Men hvis man bare smed cyklen fra sig et sted, var der ingen, der ville opdage 
det, og hvis man fandt en forladt bycykel af den oprindelige københavnske 
model, kunne man tage sig en gratis cykletur. 
</p><p>
De moderne bycykler kræver, at man registrerer sig med kreditkort eller via et 
abonnement, og hvis man bare stiller cyklen et tilfældigt sted uden at 
returnere den korrekt i en af standerne, vil det i f.eks. London udløse et 
strafgebyr på op til 300 pund (3.000 kroner) 
</p><p>
Det til trods er bycykler et populært fænomen verden over. Der findes omkring 
500 af den slags ordninger, og det er Kina, der har de mest omfattende 
programmer for bycykler. 
</p><h3>
Vélib i Paris størst uden for Kina 
</h3><p>
Det største program uden for Kina er Vélib-cyklerne i Paris, og de 16.000 
cykler menes at være en god forretning for byen. 
</p><p>
Det skyldes en særlig finansieringsmodel, skriver nyhedstjenesten 
thesustainablecity. Paris har nemlig indgået aftale med reklamebureauet 
JCDecaux, der har stået for udgifterne til vedligeholdelse af 
Vélib-cyklerne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/paris_to_915523y.jpg" alt="" border="0"/><span class="caption"><span class="f-img-caption">Topersoners. 
</span>Godt nok gælder bycykler som kollektiv transport, men Paris' Vélib-cykler er egentlig ikke tænkt til to personer. Foto: Allan Graubæk</span></span>
Til gengæld har JCDecaux fået fri råderet over halvdelen af Paris’ 800 
udendørs reklamesøjler, hvor firmaer kan købe sig til reklameplads. 
</p><p>
Det menes dog at være en dårlig forretning for JCDecaux, der ifølge Bloomberg 
News har været tilbageholdende med at indgå nye sponsoraftaler om bycykler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/ECE1905341/tag-paa-cykeltur-i-bilernes-og-byernes-by---hvis-du-toer/">Tag på cykeltur i bilernes og 
byernes by - hvis du tør</a></p><p>
Cyklerne i Paris lever tilsyneladende også et hårdt liv. I det første år efter 
premieren på Vélib i 2007, måtte en tredjedel af alle cykler udskiftes efter 
tyveri eller hærværk. 
</p><p>
Bloomberg News skrev i 2013, at der hver eneste dag var 1.200 Vélib-cykler til 
reparation. 
</p><h3>
Londons cykler kan blive røde 
</h3><p>
I London har bycyklerne med tilnavnet Boris Bikes siden premieren i 2010 været 
blå. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2537093/paa-to-hjul-cyklister-lever-livet-farligt-i-london/">På to hjul: Cyklister lever 
livet farligt i London</a></p><p>
Nu bliver de muligvis røde, og det skyldes, at cykelprogrammet er på vej til 
at få ny sponsor. 
</p><p>
Den nuværende sponsor, Barclays Bank, siger stop efter fire år. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/london_2_915520y.jpg" alt="" border="0"/><span class="caption"><span class="f-img-caption">Smutture. 
</span>I dag er Londons 'Boris Bikes' blå, men de får om kort tid ny sponsor. Derfor skifter de sikkert farve, muligvis til rød. Foto: Matt Dunham</span></span></p><p>
To koncerner er ifølge medier i London i spil. Det er den spanske storbank 
Santander og Coca-Cola. Begge bruger rød som marketingfarve, og Coca-Cola 
har netop indgået sponsoraftale for London Eye, det store udsigtshjul ved 
Themsen. 
</p><h3>
75 millioner kroner om året i London 
</h3><p>
Den nye sponsor for Londons bycykler skal dog være indstillet på at betale 7,5 
millioner pund (75 millioner kroner) årligt over en periode på syv år. 
</p><p>
Oveni det store beløb fra hovedsponsoren har skatteborgerne i London betalt 11 
millioner pund (110 millioner kroner) om året for at holde cyklerne kørende. 
</p><p>
Londons overborgmester Boris Johnson erklærede ellers ved programmets 
indvielse i 2010, at skatteborgerne ikke skulle betale. 
</p><p>
Det kostede 140 millioner pund (1,4 milliarder kroner) at etablere bycyklerne 
i London. Et kontrolcenter har 20 ansatte, og dertil kommer det personale, 
der står for vedligeholdelse af cyklerne. 
</p><p>
Trafikselskabet Transport for London ønsker ikke over for Politiken at 
forklare, hvordan det store bidrag fra en sponsor skal anvendes. 
</p><h3>
Konkurs efter konkurs i New York 
</h3><p>
New Yorks bycykler, Citi Bikes, har en sponsor, der har bundet sig frem til 
2024, nemlig storbanken Citi. Cykelprogrammet i New York er aldrig kommet op 
i det høje gear, og gennem årene har projektet haft talrige problemer. 
</p><p>
Der har været nogle hårde vintre i New York, hvor ingen har haft lyst til at 
cykle, og bycyklerne har aldrig fået fat i turisterne for alvor. Orkanen 
Sandy ødelagde for nogle år siden også et større antal cykler. 
</p><p>
New Yorks bycykler er dyre at bruge. Et dagspas, som er relevant for turister, 
koster 10 dollar (65 kroner), hvor man i London slipper med 2 pund (20 
kroner). Denne betaling giver adgang til 30-45 minutters gratis kørsel. Når 
man har taget én gratis køretur, kan man stille cyklen og tage en ny til 
endnu en gratis tur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2497927/new-york-skal-have-mange-flere-bycykler/">New York skal have mange flere 
bycykler </a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/new_york_bikes_915519y.jpg" alt="" border="0"/><span class="caption"><span class="f-img-caption">plaget. 
</span>New Yorks bycykler, Citi Bikes, har haft talrige problemer. Bl.a. hårde vintre, der har gjort det næsten umuligt at køre på cykel i den snedækkede by. Chuck Zoeller/AP</span></span></p><p>
Økonomien i New Yorks Citi Bikes skal løbe rundt med bidrag fra brugerne selv 
og diverse sponsorer og reklamer. Der kommer altså ikke en eneste dollar fra 
skatteborgerne til New Yorks bycykler. 
</p><p>
Bycykler i amerikanske byer som Chicago, Boston, Washington, Houston og San 
Francisco modtager derimod forskellig grad af offentlig støtte, skriver Wall 
Street Journal. 
</p><h3>
Berlin søger ny cykeludbyder 
</h3><p>
I mange tyske byer er det Deutsche Bahn, der står for bycykler under navnet 
Call A Bike. 
</p><p>
Berlin er en af de byer, der har støttet programmet med omkring en million 
euro (ca. 7,5 millioner kroner) om året. 
</p><p>
I løbet af i år vil Berlin dog udsøge sig en ny cykelpartner og er fortsat 
indstillet på at støtte projektet med omkring en million euro om året. 
</p><p>
Problemet for bycykler i Berlin er dog, at 70 procent af byens indbyggere selv 
har en cykel. Det begrænser behovet for lejecykler, skriver Berliner 
Zeitung. 
</p><h3>
Kina boomer helt vildt, i Danmark går det langsomt 
</h3><p>
Ifølge databasen Bike-sharing World Map er Kina absolut førende, når 
det gælder bycykler. Kina har 430.000 bycykler, mens nummer to på listen er 
Frankrig med 43.000 cykler. 
</p><p><b class="ext-link">REPORTAGE</b><a class="embeddedlink" href="http://politiken.dk/indland/ECE2559223/jagten-paa-bycyklens-brugere-god-ide---men-det-ser-besvaerligt-ud/">Jagten på el-bycyklens brugere i 
København</a></p><p>
Danmark er ikke med på databasens top 15-liste, som kan ses i faktaboksen 
øverst til højre i artiklen. 
</p><p>
I København og på Frederiksberg er der lige nu 426 el-bycykler og 27 
ladestationer, altså de steder, brugerne kan hente og aflevere 
el-bycyklerne. Går alt efter planen, vil der til sommer være 1.860 nye 
el-bycykler og 105 ladestationer i den danske hovedstad. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p>	
</div>
</div></body></html>
