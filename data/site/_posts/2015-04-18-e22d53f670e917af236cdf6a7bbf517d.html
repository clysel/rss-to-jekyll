---
layout:     post
title: 	    "Bog, musical, film: Her er succeshistorien om 'Cabaret' "
post_author:	    
post_date:	    Sat, 18 Apr 2015 09:05:47 +0200
post_site:	    politiken.dk 
post_link:	    http://politiken.dk/ibyen/scene/ECE2630183/bog-musical-film-her-er-succeshistorien-om-cabaret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det hele </p><p class=" bl-elem">handler jo om ... forførelse!</p>

</blockquote>
</div><h3>
Bogen: Jeg er et kamera ... 
</h3><p>
En ung englænder ankommer til de tidlige 1930’eres dekadente, men også stadig 
mere nazificerede Berlin. 
</p><p>
Scenen i Christopher Isherwoods roman ’Farvel til Berlin’ er på en gang 
festligt og foruroligende sat: det letbenede, løsslupne, herligt umoralske 
liv sættes over for den fare, der står <i>rundt om</i> scenen og 
rykker stadig tættere på. Berlins sjæl (lidt svært at tale om ’uskyld’ her) 
ender med at blive taget: »Solen skinner, og Hitler er herre i denne by«, 
hedder det til slut. 
</p><p>
’Farvel til Berlin’ udkom i 1939 og blev (sammen med ’Mr. Norris skifter tog’ 
fra 1935) siden til ’Cabaret’ på både teater og film. Det er måske ikke 
verdenslitteratur, men mindre kan jo også gøre det. 
</p><p>
Den britiske forfatter og bøsse Christopher Isherwood (1904-86) skrev sig 
selv, mere eller mindre utilsløret, med ind i romanen, som er en 
jegfortælling og med den berømte isherwoodske fortælleteknik: »Jeg er et 
kamera med lukkeren åbnet. Det er helt passivt, det ser og bevarer, men det 
tænker ikke«. 
</p><p>
Isherwood boede selv fra 1929 til 1933 i Berlin. På husmuren i 
Nollendorfstrasse 17 i Schöneberg-kvarteret, der i dag stadig med en vis ret 
kan kaldes Berlins bøssekvarter, er der ophængt en fin plade: ’Her boede 
...’. 
</p><p><b class="ext-link">CABARET </b><a class="embeddedlink" href="http://politiken.dk/ibyen/scene/ECE2630327/cabaret-moed-persongalleriet-fra-the-kit-kat-club/">Mød persongalleriet fra The Kit Kat Club</a></p><p>
I 2006 iværksatte Radio Rosa og ti litteraturkyndige bøsser en international 
homokanon (som modtræk til Brian Mikkelsens nationalsindede kulturkanon), og 
blandt de 12 lyserøde bøger, der blev hitlistet, var naturligvis også 
’Farvel til Berlin’. 
</p><p>
Her i avisen noterede Ebbe Mørk om Isherwood: »Hans lune og frækhed og sans 
for det erotiske følelsesliv, også det heteroseksuelle, er suverænt. Der 
skulle en bøsse til at skabe Sally Bowles«. 
</p><h3>
Musicalen: Velkommen i klubben! 
</h3><p>
I 1966 meldte så musicalen ’Cabaret’ sin ankomst på Broadway (delvis også 
baseret på teaterstykket ’I am a Camera’, 1951) med musik af John Kander og 
tekst af Fred Ebb. 
</p><p>
Harold Prince lavede en revolutionerende iscenesættelse, Bert Convy spillede 
Cliff (Christopher var nu blevet amerikansk), og Jill Haworth var Sally. 
</p><p>
Opsætningens åbenbaring var dog Joel Grey i rollen som androgyn-diabolsk 
konferencier og ceremonimester, der åbner showet og byder publikum 
’Willkommen’ i Kit Kat Klub. 
</p><p>
Otte tonypriser dryssede ned over holdet. Resten er, som vi siger, historie. 
Utallige er de musicalopsætninger, der siden har været både i New York og 
London og selvfølgelig også herhjemme. I 2003 omskabte Gladsaxe Teater hele 
teaterbulen til en syndens natklub, hvor publikum var bænket ved små borde 
med røde lampeskærme og champagne, og i selskab med (og bare som opvarmning) 
en flok unge damer og frække fyre. Sikke en fest! 
</p><p>
Aftenens mousserende diva og højdepunkt var Fräulein Paprika Steen. Sikke en 
Sally! 
</p><h3>
Filmen: Bob Fosses genistreg 
</h3><p>
Der skulle, så at sige, en Bob Fosse til at skabe den geniale filmversion. 
</p><p>
Instruktøren, danseren og koreografen signerede i 1972 filmen ’Cabaret’, som 
modtog hele otte oscarpriser, dog ikke for årets bedste film (den Oscar løb 
’The Godfather’ med). Igen er Joel Grey konferencier (mesterlig), Michael 
York fik et gennembrud som Brian (Cliff hedder nu Brian og er igen blevet 
engelsk), og Liza Minnelli blev en stjerne med sit spil som en sindssygt 
bedårende Sally Bowles. 
</p><p>
Men altså, den helt store ceremonimester er og bliver her Bob Fosse. Køligt, 
men pågående klipper han mellem livet i Kit Kat Klub og verden udenfor. 
Hedonisme og nazitid, seksuel dekadence versus politisk djævelskab: det er 
kontrastfuldt iscenesat og vildt rytmisk koreograferet. 
</p><p>
Det hele handler jo om ... forførelse! Det ser og mærker man ikke mindst i 
scenen, hvor Brian og baronen Max sidder udendørs ved et gæstgiveri. Solen 
skinner igen! Samtalen mellem dem oser af sex. Men så pludselig rejser en 
gudeskøn yngling sig og begynder at synge. 
</p><p>
Man ser først kun hans smukke og uskyldsrene ansigt, kameraet panorerer hen 
over gæsterne, men vender så tilbage til drengen, der nu viser sig i al sin 
sande pragt: iklædt naziuniform og til sidst med strakt arm: 
</p><p>
»Oh, Fatherland, Fatherland, show us the sign/ Your children have waited to 
see/ The morning will come/ When the world is mine/ Tomorrow belongs to me 
...«. 
</p><p>
Forsamlingen i gæstgiveriet sidder som tryllebundet og ender, som et truende 
folkekor, med at stå op. Kun en enkelt, en gamling med briller, vender 
ansigtet bort i foragt. 
</p><p>
Det geniale ved scenen er ikke, at man gyser, men at man selv får lyst til at 
synge med ... 
</p><p class=" bl-elem">
Goddag og goodbye til Berlin! 
</p>	
</div>

</div></body></html>
