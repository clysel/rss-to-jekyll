---
layout:     post
title: 	    "USA forbyder forskelsbehandling på internet"
post_author:	    1385
post_date:	    Fri, 27 Feb 2015 09:22:11 +0000
post_site:	    www.version2.dk 
post_link:	    http://www.version2.dk/artikel/fcc-vedtager-netneutralitet-87425
---
<html><body><div><section class="body"><p>Det åbne internet har vundet en stor sejr i USA. Den amerikanske telemyndighed FCC har nemlig vedtaget et nyt sæt regler fordel for netneutralitet, der giver myndigheden langt bedre mulighed for at regulere området.</p>

<p>Det skriver <a href="http://www.theverge.com/2015/2/26/8114265/fcc-ruling-net-neutrality-victory-internet-title-ii">The Verge</a>.</p>

<p>Det forbydes internetudbydere at prioritere visse virksomheders data højere mod betaling, ligesom det den anden vej rundt også bliver forbudt at sænke hastigheden på data for dem, der ikke vil punge ud.</p>

<p>Beslutningen betyder også, at mobilt internet for første gang bliver omfattet af et sæt vedtagne regler for netneutralitet.</p>



<p>Reglerne sidestiller internettet med forsyningsgoder som vand og elektricitet – og med den status bliver det lettere for FCC at håndhæve reglerne.</p>

<p>»Jeg har brugt meget lang tid i politik, og i dag er den stolteste dag i min karriere inden for området,« udtaler FCC-forman Tom Wheeler ifølge <a href="http://www.reuters.com/article/2015/02/26/us-usa-internet-neutrality-idUSKBN0LU0CA20150226">Reuters</a>.</p>

<p>Det forventes at industrien vil udfordre dele af beslutningen i retten, ligesom en eventuel kommende republikansk ledet regering vil kunne omstøde beslutningen.</p>


  </section></div></body></html>
