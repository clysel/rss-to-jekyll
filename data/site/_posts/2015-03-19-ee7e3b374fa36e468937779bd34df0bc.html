---
layout:     post
title: 	    "Ingeniøren der kom hjem fra udlandet: »Jeg havde aldrig drømt om at undervise«"
post_author:	    1474715
post_date:	    Thu, 19 Mar 2015 15:41:52 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/jeg-havde-aldrig-droemt-om-undervise-2844
---
<html><body><div><section class="body"><p>Lige siden Steen Frederiksen blev udlært civilingeniør fra Polyteknisk Læreanstalt i 1968, har hans øjne været fast rettet mod den store, vide verden.</p>
			<p>»Jeg synes, udlandet er meget mere spændende end andedammen, men jeg har selvfølgelig heller aldrig prøvet andet. Jeg har haft ingeniør­projekter i 60 forskellige lande. Udfordringerne, kravene og forventningerne er bare større,« siger Steen Frederiksen.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tjek Jobfinder for de nyeste ledige job</a></p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/steen_frederiksen.jpg" src="http://karriere.jobfinder.dk/sites/karriere/files/styles/w1120_media_right/public/steen_frederiksen.jpg?itok=NI_KWLnF" alt=""/></figure><br/><aside class="plugin right box"><br/><strong>Steen Frederiksen</strong></aside></p>
			<ul><li>Uddannet civilingeniør fra Polyteknisk Læreanstalt i 1968.  </li>
			<li>Har arbejdet med projekter i mere end 60 forskellige lande, bl.a. Kina, Kenya, Tanzania, Irak og Malaysia.  </li>
			<li>Driver sit eget konsulentfirma, SF-Consult.  </li>
			<li>Formand for Ingeniører uden Grænser.  </li>
			<li>Netop afgået som præsident for den internationale gren Engineers Without Borders.<br/></li>
			</ul><p>Hans første job var hos Kampsax, hvor han var med på broprojekter i Bangkok. Hurtigt gik det over til mere administrative roller, og i 1997 startede han sit eget konsulentfirma, SF-Consult, hvor han yder bistand om kontraktforhold til forskellige internationale samarbejdspartnere.</p>
			<h2>Undervisning lå ikke i kortene</h2>
			<p>Konsulentfirmaet kører stadig, men i dag har undervisningen i FIDIC-regi overtaget rollen som primær beskæftigelse. Den udvikling havde Steen Frederiksen ikke set komme.</p>
			
			<p>»At det skulle ende med undervisning, havde jeg slet ikke drømt om. Det lå ikke i kortene på nogen måde, men jeg synes sådan set, at det går vældig godt,« siger han.</p>
			<p>Steen Frederiksen fortæller, at han hårdt presset af sin familie sætter sig nogle pejlemærker for fremtiden. Inden længe fylder han 70 år, og indtil videre planlægger han at fortsætte som underviser, indtil han fylder 75 år.</p>
			<p>»Men jeg har også en ambition om at finde en arvtager, der kan gå ind og overtage det gradvist. Det er en rigtig god aktivitet,« siger han og erkender, at det kan blive svært at give kurset videre til en anden:</p>
			<p>»Men jeg har nok også den holdning, at så er der så meget andet. Jeg er engageret i en del andre foreninger, så jeg kommer bestemt ikke til at kede mig.«</p>
		</section></div></body></html>
