---
layout:     post
title: 	    "15 år efter braget bobler it-branchen lystigt igen "
post_author:	    
post_date:	    Tue, 10 Mar 2015 19:18:58 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2581339/15-aar-efter-braget-bobler-it-branchen-lystigt-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er det præcis 15 år siden, at aktiemarkedet Nasdaq nåede sit højeste 
niveau nogensinde med en kurs på 5.132,52. 
</p><p>
It-branchen svømmede i penge, og på internettet kunne enhver dygtig 
iværksætter få opfyldt sine millionærdrømme. Men dagen efter brast drømmen. 
It-boblen sprang, og de følgende år gik Nasdaq-indekset i frit fald med en 
global økonomisk krise til følge. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis en burgerrestaurant pludselig får 10.000 nye kunder, skal de lave 10.000 
nye burgere. Det skal teknologivirksomheder som eksempelvis Facebook ikke
</p>
<p class="sender">
Jan Damsgaard 
</p>
</blockquote>
</div><p/><p>
Men i dag, 15 år efter, er sårene helet. 
</p><p>
»Tiderne er lettere i it-branchen, end de har været i årevis«, siger 
chefanalytiker i Nordea, Michael Borre. 
</p><p>
»Efter it-krisen faldt efterspørgslen efter it-produkter, men i dag er firmaer 
igen villige til at investere i it«. 
</p><h3>
Apps og sociale medier skaber lynvækst 
</h3><p>
Da Forbes for nylig offentliggjorde sin liste over verdens milliardærer, lå 
Microsoft-stifter Bill Gates igen nummer 1, Facebook-stifter Mark Zuckerberg 
rykkede for første gang op i top 20, og Snapchats opfinder, 24-årige Even 
Spiegel, hoppede ind på listen som den yngste milliardær nogensinde. 
</p><p>
Og for en måned siden satte Apple rekord som det første selskab nogensinde med 
en samlet markedsværdi på 4.600 milliarder danske kroner. Siden har 
selskabet passeret 5.000 milliarder kroners-mærket. 
</p><p class="art-ext-other">

</p><p/><p><b class="ext-link">REKORD</b><a class="embeddedlink" href="http://politiken.dk/oekonomi/virksomheder/ECE2543110/apple-naar-ny-milepael-foerst-til-at-runde-700-milliarder-dollar-paa-boersen/">Apple når ny milepæl: Først til at runde 
700 milliarder dollar på børsen</a></p><p>
For det er især de nye teknologier, der trækker væksten i it-verden. 
</p><p>
»Apps og sociale medier er det nye vækstområde. Computere og computersoftware 
er gårsdagens teknologier, så dem ser vi ikke så meget vækst i længere«, 
siger Michael Borre og tilføjer: 
</p><p>
»For hvert teknologispring, vi tager, jo hurtigere sker væksten i de nye 
teknologier. Det betyder, at apps og sociale medier i dag vokser ufatteligt 
hurtigt – og langt hurtigere end hvad farvefjernsynet og computeren gjorde, 
da de kom«. 
</p><p>
For en uge siden – den 2. marts – kom Nasdaq-indekset for første gang siden 
krakket i 2000 igen over kurs 5.000. Siden da er det dog faldet en smule, og 
i går lukkede aktiemarkedet med en kurs på 4.927,37. 
</p><h3>
10.000 brugere er lettere end 10.000 burgere 
</h3><p>
Den enorme vækst i de nye teknologier finder sted, fordi nye 
teknologivirksomheder ikke er bundet på samme måde som virksomheder, der 
lever af at sælge fysiske produkter. Det siger Jan Damsgaard, professor i 
it-teknologi ved CBS: 
</p><p>
»Naturen af digitale produkter er helt anderledes end fysiske produkter. Hvis 
en burgerrestaurant pludselig får 10.000 nye kunder, skal de lave 10.000 nye 
burgere. Det skal teknologivirksomheder som eksempelvis Facebook ikke«, 
siger han og tilføjer: 
</p><p>
»Når en teknologivirksomhed er bygget op omkring brugere, kan den vokse med 
enorm hast. Det er svært at få de første 1.000 brugere, men at gå fra 400 
millioner til 500 millioner brugere er ikke svært. For når dine venner er på 
Facebook, vil du også på Facebook, og det suger brugerne til sig«. 
</p><p><b class="ext-link">VENNER</b><a class="embeddedlink" href="http://politiken.dk/forbrugogliv/livsstil/ECE2379016/sociale-medier-styrker-vores-venskaber/">Sociale medier styrker vores venskaber</a></p><p>
Derfor handler det for alt i verden om at være først på it-markedet, 
understreger Michael Borre: 
</p><p class="art-ext-other">

</p><p>
»Når først du har fået det største produkt, er det næsten ikke muligt for 
andre at komme og udkonkurrere dig«. </p><h3>
Risiko for ny boble 
</h3><p>
Den tendens sætter enorme prissedler på nye produkter, fordi alle vil have 
fingre i dem, tilføjer Michael Borre. Og det kan skabe en ny boble. 
</p><p>
»Der er jo en risiko for, at mange af de her nye produkter ikke bliver så 
store, som man håber. Og i flere tilfælde er det ikke klart, hvordan man 
tjener penge på produktet. Derfor kan der komme en boble ved nye 
teknologier, men hvis den skal få ligeså store konsekvenser i dag som for 15 
år siden, skal den brede sig til de etablerede virksomheder«, siger han. 
</p><p><b class="ext-link">BOBLE?</b><a class="embeddedlink" href="http://politiken.dk/oekonomi/kurser/ECE2390658/dotcom-20-it-aktier-naermer-sig-boblebriste-niveauet/">Dot.com 2.0? It-aktier nærmer sig 
boblebriste-niveauet </a></p><p>
Og det bliver svært, understreger han. For it-branchen er langt stærkere i 
dag, end den var for 15 år siden, og derfor er risikoen for en ny boble, der 
spreder sig til hele sektoren, ikke ligeså stor, siger Michael Borre. 
</p><p class=" bl-elem">
»Overskuddene i teknologivirksomhederne er i dag tre gange så store, som de 
var i 2000«. 
</p>	
</div>
</div></body></html>
