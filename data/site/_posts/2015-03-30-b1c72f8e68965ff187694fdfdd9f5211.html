---
layout:     post
title: 	    "Morten Olsen: Wass skabte uro på holdet"
post_author:	    
post_date:	    Mon, 30 Mar 2015 10:23:42 +0200
post_site:	    politiken.dk 
post_link:	    http://politiken.dk/sport/fodbold/ECE2609596/morten-olsen-wass-skabte-uro-paa-holdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Evian-profilen Daniel Wass skabte ifølge landstræner Morten Olsen uro på det 
danske landshold i søndagens 0-2-nederlag til Frankrig.
</p><p>
Wass havde for første gang fået chancen på landsholdets midtbane, men efter 45 
minutter røg han ud på bænken.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2609524/karakterbogen-tre-mand-dumpede-paa-overmatchet-dansk-hold/">Karakterbogen: Tre mand 
dumpede på overmatchet dansk hold</a></p><p>
»Vi bliver klogere hver gang, siger Olsen«, da han bliver bedt om at 
vurdere Evian-spillerens præstation.
</p><p>
I stedet for Wass sendte landstræneren Chievo-spilleren Anders Christiansen 
ind på midtbanen ved siden af Wigans William Kvist, der også havde problemer 
mod franskmændene.
</p><p>
»Anders Christiansen gjorde Kvist bedre«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2609526/fodboldredaktoeren-olsen-fandt-ingen-nye-em-spillere/">Fodboldredaktøren: Olsen fandt 
ingen nye EM-spillere</a></p><p>
»Hvis du spiller ved siden af én, der ikke rammer dagen - og vi kan vist 
roligt sige, at det gjorde Daniel Wass ikke - så skaber det uro på hele 
holdet - altså for ham, der spiller ved siden af, bagved og foran«, 
siger Morten Olsen.
</p><p>
»Jeg synes, at Kvist spillede en god kamp rent defensivt, og havde han ikke 
været der, så havde vi haft meget store problemer fysisk«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2609490/portugal-hjaelper-danmark-ved-at-overtage-foerstepladsen/">Portugal hjælper Danmark ved 
at overtage førstepladsen</a></p><p>
Landstræneren håber, at Pierre-Emile Højbjerg og Thomas Kahlenberg kan være 
med til at skærpe konkurrencen på midtbanen, når Serbien venter til juni i 
EM-kvalifikationen. Begge måtte melde afbud med skader mod Frankrig.
</p><p>
»I efteråret - bortset fra 3-1-sejren i Serbien, hvor Kahlenberg spillede - så 
har vi haft Pierre-Emile Højbjerg med, og det er en spiller, der bringer det 
tekniske, taktiske og fysiske, og så bliver balancen bedre«, siger 
Olsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2608974/dansk-em-foering-saettes-under-voldsomt-pres/">Dansk EM-føring sættes under 
voldsomt pres</a></p><p>
I forsvaret fik FC Midtjyllands Erik Sviatchenko igen chancen. Sviatchenko, 
der fik sin debut onsdag mod USA, havde store problemer med at holde de 
franske angribere fra chancer.
</p><p>
Både Daniel Agger og Andreas Bjelland havde meldt afbud til de to kampe.
</p><p>
Morten Olsen håber, at han kan stille med sit normale midterforsvar til juni 
mod Serbien.
</p><p>
»Kampen mod Frankrig gav os kortsigtede svar relaterende til kampen mod 
Serbien. Vi håber på, at vi får de tre-fire spillere med, som ikke var med 
denne gang«.
</p><p>
»Mod Frankrig havde vi det svært i forsvaret og centralt på midtbanen, ikke 
kun de nye spillere, men også de andre«.
</p><p class=" bl-elem">
»Det handler om automatismer, og specielt når man spiller overfor så gode 
fysiske, dynamiske og tekniske spillere«, siger landstræneren.
</p>	
</div>

</div></body></html>
