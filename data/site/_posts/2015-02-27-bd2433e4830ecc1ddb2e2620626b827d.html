---
layout:     post
title: 	    "Skyen vinder over maskinstuen: Der bliver bygget færre datacentre"
post_author:	    Jesper Stein Sandal
post_date:	    Fri, 27 Feb 2015 13:14:41 +0000
post_site:	    www.version2.dk 
post_link:	    http://www.version2.dk/artikel/skyen-vinder-over-maskinstuen-der-bliver-bygget-faerre-datacentre-86550?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>På verdensplan findes der 4,3 millioner datacentre af vidt forskellig størrelse, og globalt er det tal voksende, men ser man alene på Europa, så faldt opførelsen af datacentre med to procent sidste ifølge analysefirmaet 451 Research.</p>

<p>Det kan virke modstridende i forhold til, at et kan virke modstridende i forhold til, at både virksomhedernes og forbrugernes behov for databehandlingskapacitet vokser. Men forklaringen skal findes i to faktorer ifølge 451 Research.</p>



<p>Dels konsoliderer virksomhederne sig stadig, så i stedet for flere mindre datacentre samles kapaciteten i færre, men større datacentre. Og dels er virksomhederne blevet mere åbne over for at lægge deres it ud til eksterne leverandører.</p>

<p>»Virksomhedernes investeringer i ny datacenterkapacitet holdes kun oven vande takket være presset fra efterspørgslen på flere it-ressourcer. Stort set alle generelle markedstendenser arbejder mod virksomhedernes behov for at udbygge deres egen datacenterkapacitet,« udtaler chefanalytiker Daniel Harrington fra 451 Research ifølge en pressemeddelelse.</p>

<p>Ser man nærmere på, hvor væksten ligger, så er det især hos cloud-udbyderne og de mere traditionelle serviceleverandører. Der bliver især bygget mange af de helt store datacentre, hvor væksten i 2014 ifølge 451 Research var 15 procent.</p>

<p>Samlet set er dén vækst dog ikke nok til at trække hele datacentermarkedet op, da cloud-udbyderne og serviceleverandørernes datacentre trods deres størrelse blot udgør fem procent af det samlede datacentergulvareal.</p>

<p>Det er dog hér, væksten ligger, ligesom der også er betydelig vækst hos co-location-udbyderne. Flere vælger at anvende en co-location-udbyder enten som ekstra datacenter til eksempelvis off-site-backup eller til hele deres datacenterbehov. Co-location udgør dog stadig blot 12 procent af datacenterarealet.</p>
  </section></div></body></html>
