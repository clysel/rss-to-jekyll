---
layout:     post
title: 	    "Mand stoppet med granat i bagagen i dansk lufthavn"
post_author:	    
post_date:	    Tue, 07 Apr 2015 16:17:25 +0200
post_site:	    politiken.dk 
post_link:	    http://politiken.dk/indland/ECE2618628/mand-stoppet-med-granat-i-bagagen-i-dansk-lufthavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var lidt af et fund, man gjorde i Sønderborg Lufthavn i går eftermiddags, 
da en mand ville gennem sikkerhedskontrollen og på et fly mod København. 
</p><p>
Der gemte sig nemlig en granat i den 29-årige passagers bagage, og derfor blev 
manden trukket til side og nægtet adgang til flyet. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vil godt opfordre folk til at lade den slags ligge og i stedet straks 
kontakte politiet på 114.
</p>
<p class="sender">
Knud Kirsten, lederen af lokalpolitiet i Sønderborg 
</p>
</blockquote>
</div><p>
Syd- og Sønderjyllands Politi blev tilkaldt, og vel ankommet i lufthavnen i 
Sønderjylland, gennemlyste politiet granaten. Det viste sig, at der var tale 
om en gammel granat, som passageren havde fundet på Kær Halvø ved 
Sønderborg. </p><p>
Politiet kunne dog ved gennemlysningen ikke afgøre, om granaten var farlig 
eller ej. Derfor tilkaldte man militærets sprængningseksperter (EOD), som 
tog granaten med sig til en strand, hvor granaten blev bragt til sprængning. 
</p><h3>
Risikerer fængsel 
</h3><p>
Den 13 centimeter lange granat, som manden havde med sig i bagagen, er 
formentlig tysk og fra Anden Verdenskrig. 
</p><p>
Politiet afventer nu en såkaldt farlighedserklæring, der skal afgøre, hvorvidt 
granaten var farlig, eller om der reelt ikke var fare på færde. 
</p><p><b class="ext-link">FRA ARKIVET</b><a class="embeddedlink" href="http://politiken.dk/indland/ECE1302750/100-aar-gammel-ufarlig-haandgranat-lukkede-gaard-i-indre-by/">100 år gammel ufarlig håndgranat 
lukkede gård i Indre By</a></p><p>
Hvis det dog viser sig, at granaten <i>var</i> farlig, kan den 29-årige 
passager blive sigtet for at have overtrådt både våbenloven og straffelovens 
paragraf 252. I værste fald kan han risikere fængselsstraf. 
</p><p>
»Vi vil godt opfordre folk til at lade den slags ligge og i stedet straks 
kontakte politiet på 114. Så vil vi komme og sikre, at tingene bliver 
fjernet forsvarligt«, siger lederen af lokalpolitiet i Sønderborg, Knud 
Kirsten, i en pressemeddelelse. 
</p><p class=" bl-elem">
Den 29-årige blev som nævnt nægtet adgang til flyet mod København i går. I 
stedet fik han ombooket sin billet til i dag, tirsdag. 
</p>	
</div>

</div></body></html>
