---
layout:     post
title: 	    "Ekspert om Venstres partistøtteforslag: Overflødigt og svært at gennemføre"
post_author:	    
post_date:	    Wed, 25 Mar 2015 13:20:36 +0100
post_site:	    politiken.dk 
post_link:	    http://politiken.dk/indland/politik/ECE2603039/ekspert-om-venstres-partistoetteforslag-overfloedigt-og-svaert-at-gennemfoere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Ud fra et offentlighedshensyn så er der jo allerede åbenhed om den indirekte 
støtte. Borgerne har jo allerede indsigt i de her kampagner, for de ser dem 
jo.
</p>
<p class="sender">
Lektor i statskundskab Karina Kosiara-Pedersen 
</p>
</blockquote>
</div><p>
Venstres krav om, at også såkaldt indirekte partistøtte skal indgå i 
partiregnskaber, hvis partiet skal bakke op om regeringens nye forslag, 
møder ikke forståelse hos sagkundskaben. 
</p><p>
Lektor i statskundskab Karina Kosiara-Pedersen har siddet med i det tre 
personer store ekspertudvalg, der på regeringens foranledning har gransket 
de nuværende partistøtteregler. Og hun har svært ved at følge pointen om, at 
eksemplevis annoncekampagner fra en fagbevægelse også bør tælle i for 
eksempel Socialdemokraternes partiregnskab. 
</p><p>
»Jeg kan ikke se, hvordan det skulle kunne lade sig gøre i praksis. Jeg kan 
sagtens forstå, at Venstre og de borgerlige partier er interesseret i at 
bruge det som argument. Jeg har bare svært ved at se, hvordan man kan gøre 
det op, hvem der har fordel af en given annonccekampagne«, siger Karina 
Kosiara-Pedersen og fortsætter: 
</p><p>
»Hvis du ser på sidste valgkamp, så havde FOA annoncer, hvor man så billeder 
af både Helle Thorning-Scmidt (S) og Lars Løkke Rasmuissen (V) som ældre. 
Hvem er det til fordel for - er det Dansk Folkeparti? Det vil være meget 
svært at sige opgøre med beløb, hvilke partier en given annonce skal 
tilskrives og dermed lægge det i partiernes regnskaber«. 
</p><h3>
Ønsker ikke anonyme bidragsydere
</h3><p>
Ekspertudvalget offentliggør i dag i en kronik i Berlingske deres forslag. 
Ifølge de nuværende regler skal partierne i deres partiregnskaber 
offentliggøre navnet på bidragyderne, der giver bidrag på over 20.000 
kroner. Men selve beløbet skal ikke offentliggøres. Det foreslår udvalget at 
lave om, så selve beløbet skal fremgå. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/allenyheder/ECE2596115/s-kraever-store-private-bidrag-modregnet-stoettebeloebet-fra-staten/">S kræver store private bidrag 
modregnet støttebeløbet fra staten</a></p><p>
Ligeledes lægger udvalget op til, at bidragydere ikke længere skal kunne sikre 
sig anonymitet ved at give deres bidrag på over 20.000 kroner til en 
indsamlingsforening, som så efterfølgende giver og står som debn eneste 
afsender af et samlet bidrag fra en række bidragydere til et bestemt parti. 
</p><p>
Netop indsamlingsforeningerne har længe været en torn i øjet på de røde 
partier, der har beskyldt de borgerlige partier for at få mange anonyme 
bidrag på den måde fra erhvervslivet. Omvendt har de borgerlige partier 
skudt tilbage på rød blok med modkravet om større gennemsigthed om den 
indirekte støtte, som særligt den røde fløj menes at modtage fra 
fagbevægelsen. 
</p><h3>
Ekspert: Overflødigt
</h3><p>
Men ud over, at Karina Kosiara-Pedersen finder det praktisk svært at opgøre 
værdien af annoncekampagner i de enkelte partiers regnskaber, så mener hun 
også, at det til dels er overflødigt. 
</p><p>
»Ud fra et offentlighedshensyn så er der jo allerede åbenhed om den indirekte 
støtte. Borgerne har jo allerede indsigt i de her kampagner, for de ser dem 
jo. På den måde et ikke hemmeligt på samme måde som størrelsen på bidrag 
over 20.000 kroner. Så ud fra et hensyn om åbenhed er det ikke nødvendigt«, 
siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2582357/venstre-stiller-to-krav-til-mere-aabenhed-om-partistoette/">Venstre stiller to krav til 
mere åbenhed om partistøtte</a></p><p>
Venstre har også peget på, at indirekte støtte kan forekomme ved, at en 
fagforening i en valgkamp stiller medarbejdere til rådighed for et bestemt 
partis kampagne. Men den slags er allerede omfattet af partistøttereglerne i 
dag, fremhæver Karina Kosiara-Pedersen, der dog erkender, at der kan være 
grund til at præcisere det. 
</p><p class=" bl-elem">
»Det er faktisk allerede i den nuværende lovgivning noget, der skal med. Men i 
betænkningen siger vi, at der er noget i den nuværende lovgivning der kan 
strammes op i forhold til, hvordan det foregår i opraksis. Det handler både 
om, når et parti får betalt noget tøj eller en annoncekampagne eller andet, 
så er der nogle partier, der ikke tror, at det er et bidrag, men det er det. 
Og det er også et bidrag, hvis en forening stiller medarbejdere til 
rådighed, siger lektoren. 
</p>	
</div>
</div></body></html>
