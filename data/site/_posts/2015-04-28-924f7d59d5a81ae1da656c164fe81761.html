---
layout:     post
title: 	    "Skraldekonflikten spidser til i København"
post_author:	    
post_date:	    Tue, 28 Apr 2015 11:10:47 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2646143/skraldekonflikten-spidser-til-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavnerne må også i dag se skraldet hobe sig op på fortorvene. 
</p><p>
Der var ellers lagt op til, at 350 skraldemænd gik i arbejde her til morgen, 
efter at renovationsmedarbejderne blev pålagt en bod i går i Arbejdsretten 
for overenskomststridig arbejdsnedlæggelse. 
</p><p>
Men renovationsarbejderne valgte endnu engang at gå hjem. 
</p><p>
For knap to uger siden nedlagde de arbejdet, fordi fire kolleger risikerer at 
miste deres arbejde. Det kan være konsekvensen, når Københavns Kommune 1. 
maj skifter renovationsselskab på Østerbro og Nørrebro til City Renovation, 
og 56 af skraldemændene får ny arbejdsgiver. 
</p><h3>
For få til jobbet 
</h3><p>
City Renovation har overtaget opgaven efter selskabet M. Larsen og har sagt, 
at de fire overskydende skraldefolk får tilbudt arbejde i andre bydele i 
København. Men det har ikke tilfredsstillet skraldemændene, som mener, at 52 
renovationsarbejdere er for få medarbejdere til opgaven på Østerbro og 
Nørrebro. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/ECE2645015/skraldestrejke-faar-poserne-til-at-hobe-sig-op-i-koebenhavn/">Skraldestrejke får poserne til 
at hobe sig op i København</a></p><p>
Desuden mener 3F Kastrup, der organiserer skraldemændene, at de fire 
medarbejdere ikke er garanteret et job, fordi City Renovation mister de 
ruter, som medarbejderne overføres til, allerede 1. september. 
</p><p>
Men det er især en pressemeddelelse, som City Renovation udsendte i går, som 
har ophidset skraldemændene og dermed forlænget konflikten. 
</p><p>
»Samtlige skraldemænd har været inde og læse pressemeddelelsen. Den har hældt 
benzin på bålet. I 3F var vi sådan set rimelig sikre på, at vi havde fået de 
strejkende i arbejde igen, men da de læste den pressemeddelelse, blev de 
igen ophidsede«, fortæller faglig sekretær John Ø. Pedersen fra 3F Kastrup. 
</p><h3>
Påstand om høj løn 
</h3><p>
Især én påstand i pressemeddelelse har skabt harme hos de strejkende. City 
Renovation skriver, at »den enkelte renovationsmedarbejder tjener ca. kr. 
500.000 om året med en arbejdstid, der i gennemsnit er på ca. 20 til 25 
timer pr. uge«. 
</p><p>
Derfor koster det firmaet to millioner kroner ekstra om året, hvis de fire 
medarbejdere fortsætter deres arbejde på Østerbro og Nørrebro, argumenterer 
direktør Steen Rügge fra City Renovation i pressemeddelelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2628414.ece">Københavnske skraldemænd 
nedlægger arbejdet.</a></p><p>
»Firmaet forsøger at udstille skraldemændene i København som forkælede 
snotunger. Det er de virkelig provokeret af. Faktum er, at skraldemændene 
har en månedsløn på omkring 30.000 kroner om måneden«, siger John Ø. 
Pedersen. 
</p><p>
Altså er den direkte bruttoløn ifølge 3F på omkring 360.000 kroner. 
Renovationsmedarbejderne er også vrede over, at City Renovation skriver, at 
den ugentlige arbejdstid er på mellem 20 og 25 timer. 
</p><p>
»Skraldemænd har været på akkord i 125 år, og det betyder, at de løber meget 
stærkt i de timer, hvor de er på arbejde. Det gør de, fordi de gerne ud af 
byen inden morgentrafikken. Så de møder tidligt og arbejder hurtigt for at 
komme ud af byen. Så kører de igen affald, når morgentrafikken er afviklet. 
Derefter går de hjem lidt over middag, så de er ude af byen igen inden 
eftermiddagstrafikken. Altså kan de gå tidligere hjem, hvis de arbejder 
hurtigt. Det er hele ideen med akkorden«, siger John Ø. Pedersen fra 3F 
Kastrup. 
</p><h3>
Vil ikke diskutere 
</h3><p>
Forelagt kritikken siger direktør Steen Rügge fra City Renovation, at han 
»ikke vil gå ind i den diskussion«. 
</p><p>
»Jeg vil hellere snakke om de 56 medarbejdere. Det er korrekt, at vi 1. 
september mister de ruter, som de fire medarbejdere overføres til. Men vores 
pointe er, at vi som virksomhed kun er ansvarlige for det, som vi har 
indflydelse på. De fire indgår på samme vilkår som de andre på de ruter, som 
vi mister. Hvad der derefter sker hos den nye leverandør, ved jeg jo ikke. 
Jeg har kun ansvaret for City Renovation«, siger Steen Rügge. 
</p><p class=" bl-elem">
Arbejdsnedlæggelsen rammer hele Københavns Kommune og omfatter alle typer 
afhentning af affald. Hvis folk har stillet affald ud til afhentning, 
opfordrer Københavns Kommune folk til at sætte det tilbage ind på grunden. 
Hvis folk har mere husholdningsaffald, end der kan være i skraldespandene, 
skal det stilles i sække ved siden af. 
</p>	
</div>

</div></body></html>
