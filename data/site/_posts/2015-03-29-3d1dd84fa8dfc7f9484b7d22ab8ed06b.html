---
layout:     post
title: 	    "Fængselsfolk foretrækker socialrådgivere frem for imamer"
post_author:	    
post_date:	    Sun, 29 Mar 2015 10:28:54 +0200
post_site:	    politiken.dk 
post_link:	    http://politiken.dk/indland/ECE2608891/faengselsfolk-foretraekker-socialraadgivere-frem-for-imamer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et samarbejde med flere imamer i de danske fængsler står ikke øverst på 
ønskesedlen hos Kriminalforsorgsforeningen i kampen mod radikalisering. 
</p><p>
Det siger John Hatting, der er landsformand for Kriminalforsorgsforeningen, 
der blandt andet omfatter, socialrådgivere, lærere og pædagoger i de danske 
fængsler. 
</p><p>
»Jeg vil hellere gå den fagligt sikre vej og bruge socialrådgivere og 
psykologer til samtaler med de indsatte, end jeg vil bruge imamer, som kan 
have alle mulige forskellige baggrunde«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2597729/faengselsbetjente-justitsministerens-terrortiltag-udskyder-bare-problemerne/">Fængselsbetjente: 
Justitsministerens terrortiltag udskyder bare problemerne</a></p><p>
I Frankrig og Belgien har man i kølvandet på nylige terrorangreb 
eksperimenteret med at tilknytte moderate imamer til landenes fængsler for 
at hjælpe unge indsatte på rette vej. 
</p><p>
»Jeg synes, man skal passe på med at sammenligne os med så anderledes 
fængselssystemer og samfund som det belgiske og det franske. Især det 
franske fængselssystem er utrolig slidt«, siger John Hatting. 
</p><p>
Han mener hellere, at vi skal kigge på vores nordiske naboer. 
</p><p>
»I Danmark og i Norden har fængslerne et noget andet niveau, og derfor vil jeg 
også hellere sammenligne os med de andre nordiske lande«, siger John 
Hatting. 
</p><h3>
Fængselsbetjente ser fordele i at få imamer 
</h3><p>
Kim Østerbye fra Fængselsforbundet, der organiserer fængselsbetjentene, ser 
mere positivt på at se på mulighederne for at tilknytte flere imamer i de 
danske fængsler. Det kan give god mening, mener han. 
</p><p>
»Fængselsbetjentene er dybt afhængige af at finde ud af, hvad der foregår i de 
radikaliserede miljøer. Derfor er det klogt at samarbejde med flere moderate 
imamer eller andre, som har en hamrende god fornemmelse for, hvornår noget 
er ekstremt«, siger han til Berlingske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2599738.ece">Radikaliseringen er samfundets 
skyld.</a></p><p>
Alligevel ser John Hatting ikke nogen umiddelbar grund til at følge i de 
franske og belgiske fodspor. 
</p><p class=" bl-elem">
»Vi er ikke afvisende over for idéen, men vi vil hellere lægge vores 
hovedkræfter der, hvor vi ved, at der er faglig evidens for, at 
afradikalisering virker og på den måde også bruge borgernes skattekroner 
mest fornuftigt«, siger han. 
</p>	
</div>
</div></body></html>
