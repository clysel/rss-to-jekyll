---
layout:     post
title: 	    "30 tiltalt for terror efter skyderier i Makedonien"
post_author:	    
post_date:	    Mon, 11 May 2015 22:21:52 +0200
post_site:	    politiken.dk 
post_link:	    http://politiken.dk/udland/ECE2665549/30-tiltalt-for-terror-efter-skyderier-i-makedonien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
30 mænd er anholdt og tiltalt for terrorrelaterede handlinger efter weekendens 
skyderier i Makedonien, der varede i knap 24 timer og kostede 22 mennesker 
livet, heriblandt otte politimænd. 
</p><p>
Skyderier brød ud i lørdags i byen Kumanovo i det nordlige Makedonien mellem 
en gruppe bevæbnede mænd og en specialstyrke fra makedonsk politi under en 
politiindsats mod gruppen, der var mistænkt for at planlægge terror mod 
landet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2663711/22-draebt-under-intens-ildkamp-i-det-nordlige-makedonien/">22 dræbt under intens ildkamp 
i det nordlige Makedonien</a></p><p>
De makedonske myndigheder oplyser ifølge nyhedsbureauet AP, at 18 af de 
tiltalte er kosovaere, 11 er makedonske statsborgere og en er albaner. 
</p><p>
Ifølge AP er er tale om flere medlemmer af den nu opløste kosovaalbanske 
organisation Kosovas Befrielseshær. Nyhedsbureauet Reuters oplyser, at 
området igen er fredeligt, mens 37 stadig er såret efter weekendens 
skyderier. 
</p><p><b>Politisk anspændt tid </b></p><p>
Skyderierne bliver betragtet som det værste tilfælde i Makedonien siden 2001, 
da landet var på randen af borgerkrig på grund af oprør blandt landets 
albanske mindretal. 
</p><p>
Konflikten blev dengang afværget af Nato med en fredsaftale, der gav det 
albanske mindretal flere rettigheder, men landet har siden været præget af 
etniske spændinger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2663865/nato-chef-vil-have-undersoegt-intense-kampe-i-makedonien/">Nato-chef vil have undersøgt 
intense kampe i Makedonien</a></p><p>
Der er stadig uklarheder om baggrunden for weekendens skyderier, og episoden 
har fået både FN, EU og Nato til at efterspørge en ’gennemsigtig’ 
undersøgelse af begivenhederne. 
</p><p>
Ligeledes har man tilskyndet Makedonien at undgå en optrapning af situationen 
i landet. 
</p><p class=" bl-elem">
Weekendens skyderier kommer midt i en politisk anspændt tid, hvor den 
makedonske regering bekyldes for korruption og ulovlig aflytning af 
oppositionspartiet i landet. Den sag har affødt en protestbevægelse, hvilket 
flere steder har betydet sammenstød mellem politi og demonstranter. 
</p>	
</div>

</div></body></html>
