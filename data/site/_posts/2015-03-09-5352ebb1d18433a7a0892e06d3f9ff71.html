---
layout:     post
title: 	    "Alle Windows-versioner er sårbare overfor FREAK"
post_author:	    Adam Fribo
post_date:	    Mon, 09 Mar 2015 07:31:00 +0000
post_site:	    www.version2.dk 
post_link:	    http://www.version2.dk/artikel/millioner-af-windows-brugere-er-saarbare-overfor-freak-95503?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det er ikke kun Apple og Android-brugere, hvis it-sikkerhed kan være kompromitteret som følge af sårbarheden FREAK.</p>

<p>TLS/SSL-implementeringerne i alle versioner af Windows er nemlig også sårbare overfor FREAK.</p>

<p>Det skriver <a href="http://www.theregister.co.uk/2015/03/06/all_microsoft_windows_versions_vulnerable_to_freak/">The Register</a>.</p>

<p>Sårbarheden stammer fra et amerikansk forbud mod stærk kryptering tilbage i 90'erne, der dikterede, at styrken skulle svækkes i krypteringsnøgler, der skulle distribueres uden for USA. Dermed var det nødvendigt, at serversoftware understøttede både stærk og svag kryptering.</p>

<p>Forbuddet blev ophævet i slutningen af 90’erne, men adskillige servere understøtter stadig den svage kryptering – og heraf udspringer altså sårbarheden.</p>

<p>Microsoft råder ifølge <a href="http://www.reuters.com/article/2015/03/06/us-cybersecurity-freak-microsoft-idUSKBN0M220920150306">Reuters</a> systemadministratorer til at slå indstillinger, der tillader brug af svag kryptering på servere, fra.</p>

<p>Microsoft undersøger sagen men har endnu ikke en sikkerhedsopdatering, der automatisk beskytter windows-brugere mod sårbarheden.</p>


  </section></div></body></html>
