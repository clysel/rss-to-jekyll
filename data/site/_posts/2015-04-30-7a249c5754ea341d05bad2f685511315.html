---
layout:     post
title: 	    "Rokeringer med rektangler giver matematisk indsigt"
post_author:	    Jens Ramskov
post_date:	    Thu, 30 Apr 2015 08:00:09 +0000
post_site:	    ing.dk 
post_link:	    http://ing.dk/artikel/rokeringer-med-rektangler-giver-matematisk-indsigt-175787
---
<html><body><div><section class="body">
			<p>Mikael Lindmark Moesgaard, der går i 9. klasse på Kolding Realskole, vandt i denne uge 1. præmie for grundskoleelever i konkurrencen Unge Forsker Junior for projektet rektangelrokeringer.</p>
			<p><figure class="plugin right zoomable"><img data-original-image="http://ing.dk/sites/ing/files/mikael_lindmark_moesgaard2.jpg" src="http://ing.dk/sites/ing/files/styles/w1120_media_right/public/mikael_lindmark_moesgaard2.jpg?itok=uFq-S4w9" alt=""/><figcaption> Mikael Lindmark Moesgaard modtager sin førstepræmie af prins Joachim i konkurrencen Unge Forskere Junior. Bag vinderen ses formanden for Unge Forskere, Per Falholt, der er forskningsdirektør i Novozymes og bestyrelsesformand for DTU. Umiddelbart til venstre for prinsen ses matematikprofessor Vagn Lundsgaard Hansen, DTU. </figcaption></figure><br/>
			<aside class="plugin right box">
			  <br/>
			<strong>Officiel begrundelse</strong></aside></p>
			<p>Dette projekt er i en kategori helt for sig selv. Her kombineres den naturvidenskabelige metode med matematiske kompetencer udover det sædvanlige. Selvom vi her har at gøre med et teoretisk meget tungt emne, formidles det levende og i dialog med tilhøreren. Projektet visualiseres fremragende med forskellige virkemidler og konkrete eksempler på hvordan matematiske modeller kan anvendes.</p>
			<p>
			<br/>
			Når det ikke er noget, du kender til, så er det fordi, det er et begreb, som Mikael Lindmark Moesgaard selv har opfundet og defineret.</p>
			<p>I sin rapport om emnet skriver han, at kreativiteten er forsvundet inden for undervisningen. “På intet tidspunkt i grundskolen såvel som gymnasiet lærer man at opfinde noget nyt,” skriver han.</p>
			<p>Prisvinderen har taget sagen i egen hånd og studeret emnet rektangler på en ny måde.</p>
			<p>Jeg fik rapporten tilsendt med kommentaren "For mig at se skal man holde ørerne stive for at følge med i hans beregninger!" Men da matematikken ikke går højere end til andengradsligninger, bør alle Ingeniørens læsere uden problemer kunne følge med.</p>
			<p>Mikael Lindmark Moesgaard har på allerbedste vis lavet en grundig og pædagogisk fremstilling. Det har uden tvivl været medvirkende til, at han vandt konkurrencen.</p>
			<h2>Rokeringsformlen og rokeringsloven</h2>
			<p>Han definer en rokering på denne måde: Man flytter en del (h) af et rektangels side til den anden side og får derved et nyt rektangel. Hvad kan vi nu sige om relationerne mellem det oprindelige og det rokerede rektangel?</p>
			<p><figure class="plugin right zoomable"><img data-original-image="http://ing.dk/sites/ing/files/rektangelrokering_1.png" src="http://ing.dk/sites/ing/files/styles/w1120_media_right/public/rektangelrokering_1.png?itok=kdzPgxFk" alt=""/><figcaption> Eksempel: Det oprindelige rektangel (rødt) har længderne 4 og 5. I det rokerede rektangel (grønt) med længderne 6 og 3 er den ene side forkortet med 2 og anden siden forlænget med samme størrelse) </figcaption></figure></p>
			<p>Det oprindelige rektangel har længderne a og b og arealet A = ab.</p>
			<p>Rokeringsformlen siger nu, at arealet for det rokerede rektangel er A1= ab + hb - ab -h².</p>
			<p>Yderligere gælder der en rokeringslov, som lyder sådan: "Omkredsen af et givent rektangel forbliver uændret efter en vilkårlig rokering".</p>
			<p>Både rokeringsformel og rokeringslov er simple at bevise, idet sidelængderne i det rokerede rektangel er (a+h) og (b-h).</p>
			<p>Men Mikael Lundmark Moesgaard går systematisk til værks og lever både algebraiske og geometriske beviser.</p>
			<p><figure class="plugin full zoomable"><img data-original-image="http://ing.dk/sites/ing/files/rektangelrokering_2.png" src="http://ing.dk/sites/ing/files/styles/article_inline/public/rektangelrokering_2.png?itok=zfAnxgsU" alt=""/><figcaption> Det geometriske bevis for rokeringsloven </figcaption></figure></p>
			<p>Han omformulerer rokeringsformlen, så man kan beregne rokeringsstørrelsen h givet det oprindelige rektangel og et areal for et nyt rokeret rektangel (med samme omkreds). Der er her, andengradsligningerne kommer ind i billedet.</p>
			<p>Der er tale om flot matematisk leg på en stringent måde.</p>
			<p>Selv i det bedste projekt kan der være noget at kritisere:</p>
			<p>"Desto flere måder, hvorpå man kan bevise samme formel, desto større sandsynlighed er der for, at formlen er gyldig", anføres det i rapporten.</p>
			<p>Hertil vil mit svar være: Ét korrekt bevis er nok, og det giver 100 pct. sandsynlighed.</p>
			<p>Men flere forskellige beviser er da altid interessante. Tænk på de forskellige beviser for den pythagoræiske læresætning (a² + b² = c²).</p>
			<h2>Fra inspiration til indsigt</h2>
			<p>Jeg vil afslutningsvis fremhæve Mikael Lindmark Moesgaard egne refleksioner over sit projekt.</p>
			<p>"Værdien af dette projekt ligger ikke i anvendt matematik. Begrebet rokeringer bygger bro mellem forskellige matematiske emner og fænomener, og man bør anse det som et redskab til at opnå en udvidet forståelse af matematiske sammenhænge".</p>
			<p>"Min store ambition er at inspirere til at tænke i nye baner, frem for blot at repetere almene færdigheder. Kun ved at kaste sig ud i ukendte, opnår man fremskridt".</p>
			<p>Det er flotte ord - ikke mindst fra en 15 årig.</p>
			<p>Jeg tvivler på, at rokeringsformlen og rokeringsloven nogensinde bliver en fast bestanddel i det matematiske vokabularium. Men for vinderen har det været en vej til at forstå og lære matematikkens grundbegreber. Imponerende.</p>
		</section>
		  </div></body></html>
