---
layout:     post
title: 	    "Forskere: Mæslinger svækker immunforsvaret i årevis"
post_author:	    
post_date:	    Fri, 08 May 2015 11:42:48 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2660864/forskere-maeslinger-svaekker-immunforsvaret-i-aarevis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mæslinger svækker immunsystemet i årevis og øger børnedødeligheden. 
</p><p>
Så klar er meldingen fra et amerikansk-hollandsk forskerhold. 
</p><p>
I en netop offentliggjort videnskabelig artikel i <a target="_blank" href="http://www.sciencemag.org/content/348/6235/694">Science</a> 
konkluderer forskerne bag undersøgelsen, at mæslinger var den primære årsag 
til halvdelen af alle børnedødsfald på grund af svagt immunsystem i perioden 
før mæslingevaccinens indtog i USA og England/Wales i 1960'erne samt Danmark 
i 1980'erne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2538544/jeg-havde-selv-maeslinger-som-barn/">»Jeg havde selv mæslinger som 
barn</a></p><p>
Det nye studie viser, at sygdommen ikke blot giver mæslinger, men at den 
samtidig skader immunsystemet i en sådan grad, at den smittede risikerer at 
blive syg af andre sygdomme selv flere år efter, at personen har været 
smittet. 
</p><p>
Konklusionen kommer, efter forskerne har studeret børnedødeligheden i 
Storbritannien, USA og Danmark i tiden op til mæslingevaccinen blev 
frigivet. Ud fra de tal kan de fastslå, at der skete et markant fald i 
dødeligheden ved andre smitsomme sygdomme. 
</p><h3>
Effektiv vaccine i flere år 
</h3><p>
I mange år har man haft formodninger om, at vaccinen kun gavnede i uger eller 
måneder, men den nye forskning viser, at mæslingevaccinen har en positiv 
effekt på immunsystemet i 2-3 år efter, den er blevet givet. 
</p><p>
Dermed har vaccinen en effekt på forekomsten af en lang række andre virusser, 
der ifølge studiet kan føre til lungebetændelse, blodforgiftning og 
bronkitis. 
</p><p><b class="ext-link">LÆGER </b><a class="embeddedlink" href="http://politiken.dk/forbrugogliv/sundhedogmotion/ECE2576162/laeger-alle-voksne-boer-faa-gratis-vaccine-mod-maeslinger/">Alle voksne bør få gratis vaccine mod 
mæslinger</a></p><p class=" bl-elem">
Ifølge forskerne bag undersøgelsen hersker der blandt nogle forældre en 
opfattelse af, at mæslinger er en mild børnesygdom, hvorfor de også mener, 
at den nye viden er et vigtigt budskab. 
</p>	
</div>

</div></body></html>
