---
layout:     post
title: 	    "Her er vandreruten i Danmark, der (næsten) er lige så hård som de svenske"
post_author:	    
post_date:	    Sun, 19 Apr 2015 15:15:37 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2623519/her-er-vandreruten-i-danmark-der-naesten-er-lige-saa-haard-som-de-svenske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Når du vandrer på Øhavsstien</h4>
<div class="fakta-body" data-buildingblock="embedded_factboxlink">
<p>
Øhavsstien er en trampesti lavet for vandrere og strækker sig i alt 220 
kilometer i Det Sydfynske Øhav. På ruten møder man det genkendelige 
piktogram af den hvide vandringsmand på blå baggrund sat på afmærkningspæle. 
Undervejs krydser man ind over privat ejendom, og som alle andre steder, 
hvor man vandrer, gælder det også her, at man skal tage hensyn og tage sit 
skrald med sig. 
</p><p><b>Udfordringen</b><br/>
Man bærer selv sit udstyr og sover i telt under sommerhimlen på to afmærkede 
camps. Undervejs kommer man forbi fem checkpoints. Her kan man få fyldt 
vandflaskerne og få kyndig vabelbehandling af samaritterne. Man 
tilbagelægger omkring 25 kilometer per dag, og alle, der gennemfører, får en 
medalje. Middag og kolde øl/vand kan tilkøbes ved målområdet. 
</p><p>
Det skal du have med: 
</p><ul><li>Letvægtstelt</li><li>Brændstof </li><li>Primus eller trangia</li><li>Liggeunderlag</li><li>Sovepose</li><li>Trash bag (udleveres ved start)</li><li>Skalbukser </li><li>Vind- og vandtæt jakke</li><li>Vabelplaster og sportstape</li><li>Drikkeflaske og bestik</li><li class=" bl-elem">Fjällräven Classic 2016</li></ul><p class=" bl-elem">
Dette års Fjällräven Classic 2015 er allerede udsolgt. Datoen for næste års 
Fjällräven Classic ligger ikke fast endnu, men det bliver i juni. Man kan 
melde sig fra januar 2016. Yderligere oplysninger på Fjällrävens 
facebookside. 
</p>
</div>
</div><p>
En moden mand overhaler mig. I Haglöfs støvler og med vandrestok. Hvis der er 
noget, man bliver god til efter 75 kilometers gåtur, er det at spotte folk 
på deres udstyr. 
</p><p>
»Jeg er inde i en god gænge«, siger han og sender et smil bagud. 
</p><p>
Og gænge er, hvad det handler om. At falde ind i et trav, hvor rygsækken, der 
gemmer telt, sovepose, liggeunderlag og alt, hvad du skal bruge de næste tre 
dage, ikke føles mærkbart tung. Hvor du glemmer de støvleskridt, jorden hele 
tiden synger af, og i stedet øjner den natur, der folder sig ud langs en af 
Danmarks absolut smukkeste trampestier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1120374/laesernes-guide-til-gode-vandreture-i-danmark/">Læsernes guide til gode 
vandreture i Danmark</a></p><p>
Lange græsgange mellem bygmarker, hvor valmuer ryster deres røde hoveder 
blandt kornfede aks, kyststrækninger og stigninger i De Sydfynske Alper også 
kaldet Svanninge Bakker. 
</p><p>
Det er nogle af naturoplevelserne på Fjällräven Classic i Danmark. En 
vandretur på i alt 75 kilometer, hvoraf man tilbagelægger omkring 25 om 
dagen. En event, som skal være en årligt tilbagevendende sommerbegivenhed, 
og som ved debuten i fjor trak deltagere fra i alt otte nationer, herunder 
Rusland, Polen, Sverige og Holland, til Fyn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1645448/oplev-syv-utrolige-vildmarkseventyr-i-danmark/">Oplev syv utrolige 
vildmarkseventyr i Danmark</a></p><p>
Flere af deltagerne har allerede gået den gennem årene velafprøvede rute i 
Sverige, der udfordrer med 110 kilometer i mere kuperet terræn på maksimalt 
fem dage. Andre afprøver den danske distance som optakt til turen i 
nabolandet, og atter andre har som overtegnede tænkt, at skønt hiking-formen 
peakede for nogle år tilbage, og vandrestøvlerne ikke just står forrest på 
skohylden, skulle der vel ikke være noget i vejen for at gå små 26 kilometer 
om dagen på en sti på Fyn. Altså hvor svært kan det være? 
</p><h3>
Chokoladebar og dåseleverpostej 
</h3><p>
Senere overhaler jeg manden, da han har sat sig ned for at strække ben og 
spise en chokoladebar. En flok naboer har også smidt sig i græsset. Under 
julefrokosten kom de til at vædde om, hvorvidt de kunne gennemføre en 
Classic. Nu hviler de hoved eller fødder på de sammenrullede liggeunderlag, 
lufter støvler og smører sig en leverpostejmad i solen. Det er den runde 
dåse med leverpostej fra Faaborg, så klassisk som ruten, vi går, så 
genkendelig i både lugt, design og smag. Eller som min makker på turen siger 
det: 
</p><p>
»Den har sgu ikke ændret sig siden Roskilde 95«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2285176/tag-paa-fynsk-vandretur-med-natur-og-kultur-som-foelgesvend/">Tag på fynsk vandretur med 
natur og kultur som følgesvend</a></p><p>
Leverpostejen er sammen med rugbrødet, de lækre energibarer og stempelkaffen i 
poser en af de faste ingredienser i madposen, som vi daglig får udleveret. 
De fleste gemmer frokosten, til de når checkpoint og dermed er halvfærdige 
med dagens etape, men ofte sidder folk i grupper og tager en lynpause, en 
smøg eller en snack. 
</p><p>
Selv i de få øjeblikke, hvor vi sidder ned, afslører udstyret, hvem du er som 
vandrertype. Hvor nogle på forunderlig vis finder små campingstole fra 
rygsækkens folder, hæver andre deres lommelærke over leverpostejen, som jeg 
sågar ser nogle varme op over primussen. Kreativiteten fejler ikke noget, og 
mon ikke mennesket til alle tider vil have det tilfælles: Man vil altid 
forsøge at forfine sin frokost. En flok unge fiskere fra Hvide Sande slæber 
således på en hel ramme øl og hver sin fiskestang. Øllene forsvinder dog som 
vabelplaster på en varm og udfordrende vandretur, efterhånden som vi nærmer 
os Tåsinge og målstregen på Valdemars Slot. 
</p><h3>
14 vabler på tre dage 
</h3><p>
Ruten tager os fra Faldsled Havn over Svanninge Bakker til kysten. Herfra når 
vi Syltemade Ådal og Egebjerg Bakker, hvor andendagen slutter med guitarspil 
og fællessang. Det er næsten som at være spejder igen iblandet lidt 
festival, og som turen skrider frem, genkender man hinanden. I toiletkøen på 
campene, og når man overhaler og overhales undervejs. Sådan går det fremad i 
ryk, vandreturen har sin egen indbyggede rytme, og det er ikke altid til at 
sige, hvem der er forrest, og hvem der er bagest. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1333467/ferie-i-danmark-her-er-7-skoenne-vandreruter/">Ferie i Danmark: Her er 7 
skønne vandreruter</a></p><p>
Flokken af duvende rygsække påsat det skrigorange tørklæde, der markerer, at 
man er med i Fjällräven Classic, er som én lang larve gennem landskabet. 
Ikke særlig hurtigt, men stabilt rykker den fremad mod næste mål. Næste 
checkpoint, næste camp og for mit vedkommende: næste chance for at møde en 
samarit. For som de tre dage går, må jeg sige goddag til intet mindre end 14 
vabler. Jeg er dog langtfra den eneste, og der opstår hurtigt kø til den 
hvide vogn med de helende plastre. »Hvor mange har du«, spørger man 
hinanden. »Otte?!«. 
</p><p>
En hæl mister sin hud, efter at et Compeed-plaster har opløst sig selv i 
varmen (medbring sportstape – sportstape, sportstape, sportstape), en 
lilletånegl må lade livet, og generelt gør mine såler oprør. Især på 
tredjedagen. Der er humøret til gengæld højt over hele linjen. 
</p><h3>
Man er blevet mere friluftsagtig 
</h3><p>
Den sidste del af ruten er kortere end de to første og fører os gennem 
Svendborg By med sine hyggelige huse, ned til vandet og over 
Svendborgsundbroen til det smukke Valdemars Slot på Tåsinge. Solen skinner, 
strabadserne er ovre, og sandelig om ikke arrangørerne har sørget for 
sommerbuffet og kolde fadøl. Målskiltet hænger på rafter, og man kan ikke 
andet end at få en fornemmelse af at være blevet lidt forvandlet. Lidt mere 
friluftsagtig. Også selv om jeg har gået det sidste stykke af turen i mine 
medbragte klipklapper. Dog er det ikke alle, der når så langt. I alt må 11 
personer se sig slået af den danske natur og udgå undervejs. Herunder en 
tysker med blodvabler, der blev samlet op på stranden, samt turens ellers 
ældste deltager på 76 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2328635/saadan-er-det-at-vandre-langs-et-nyt-stykke-dansk-verdensarv/">Sådan er det at vandre langs 
et nyt stykke dansk verdensarv</a></p><p>
Øhavsstien lyder som den rene kystidyl, men det er ikke bare, skulle jeg hilse 
fra mine fødder at sige,<i> a walk in the park</i>. Det er der også 
flere, som taler om, da de skåler i græsset ved målstregen. At Classic i 
Danmark var lige så hårdt som det i Sverige. Mindst.
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00929/REJSER-vandrerute-s_929122a.gif" alt="" border="0"/></span></p>	
</div>

</div></body></html>
