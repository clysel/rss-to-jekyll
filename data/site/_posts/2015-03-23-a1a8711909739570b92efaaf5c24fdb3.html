---
layout:     post
title: 	    "Her får du den bedste startløn"
post_author:	    1474715
post_date:	    Mon, 23 Mar 2015 13:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/brancheloen-rubrik-mangler-2922
---
<html><body><div><section class="body"><p>‘Money makes the world go round’, og som nyudklækket ingeniør kan man se frem til en væsentlig opgradering fra SU’en.</p>
			<p>IDAs Lønstatistik fra 2014 afslører, at startlønnen for nyuddannede ingeniører i den private sektor i gennemsnit ligger på 36.593 kr. Men hvilken branche skal man arbejde i for at hæve en hyre, der er federe end gennemsnittet?</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Se de nyeste ledige jobs på Jobfinder</a></p>
			<p>Der er to brancher, der skiller sig ud: Nyansatte i råstofindvindingsvirksomheder som Mærsk og Shell inkasserer i gennemsnit 39.340 kr., og tæt efter følger brancherne for fødevarer, kemi,træ og industri – hos f.eks. Novozymes eller Arla – med en startløn på 39.295 kr. i snit.</p>
			
			<h2>Nyuddannede i lederjob</h2>
			<p>Men det er også værd at bemærke, at startlønnen for ansatte i forsyningsvirksomhedsbranchen skiller sig ud som usammenlignelig med de øvrige, da en stribe nyuddannede fløj direkte ind på ledelsesgangen, og dermed skød gennemsnittet voldsomt i vejret. Hele 47.291 kr. lød det på.</p>
			<p>I den anden ende tjente nyuddannede, der fik job i bygge- og anlægsbrancen og som rådgivende ingeniør, væsentligt mindre.</p>
			
			<p>Med en startløn på henholdsvis 34.864 kr. og 34.497 kr. var de to brancher i høj grad med til at trække gennemsnittet ned.</p>
			<p>Midt i feltet ligger ansatte i maskin-, jern- og metalindustrien (36.700 kr.), elektronikindustrien (36.412 kr.), it og telekommunikationsbranchen (36.208 kr.), finansbranchen (36.197 kr. ) sant handels- og transportindustrien (36.842 kr.). j</p>
		</section></div></body></html>
