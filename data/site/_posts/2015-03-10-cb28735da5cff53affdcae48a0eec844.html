---
layout:     post
title: 	    "Læsernes tips: Her er de bedste bagere i udlandet"
post_author:	    
post_date:	    Tue, 10 Mar 2015 06:00:13 +0100
post_site:	    politiken.dk 
post_link:	    http://politiken.dk/rejser/laesertip/ECE2576527/laesernes-tips-her-er-de-bedste-bagere-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver uge beder vi læserne om tips til et emne. I sidste uge bad vi om tips til 
de bedste bagerforretninger og konditorier rundt omkring i verden. 
</p><p>
Se læsernes mange bud herunder:
</p><h3><b>1. Norsk rugbrød</b></h3><p>
Jeg kan meget varmt anbefale Bakeriet i Lom, der ligger idyllisk, og som er 
værd at køre lange omveje for at nå. Selv efter at have boet i Danmark i en 
årrække vil jeg også påstå, at de har det bedste rugbrød, jeg har smagt. 
Iværksætteren har tidligere været en del af det norske kokkelandslaget. 
</p><p><i class=" bl-elem">John Richard Hanssen</i></p><h3><b>2. Cypriotiske herligheder </b></h3><p>
Argonya er et lille lokalt bageri på Nordcypern vest for Güzelyurt/Morphou på 
hovedvejen mellem Gaziveren og grænsen til Sydcypern. Her sælges det mest 
fantastiske brød, bagt ud fra traditionelle cypriotiske metoder og 
opskrifter. Jeg er glad for brødet med oliven og helim (lokal cypriotisk 
ost) og deres søde brød med græskar, kanel og rosiner. Ud over brød laver de 
f.eks. yoghurt, syltede kapersblade, marmelade af årstidens frugter mm. 
</p><p><i class=" bl-elem">Karin Genz</i></p><h3><b>3. Vietnamesiske kager i tre etager </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/3_Vietnam_Magnus_Ra_918773y.jpg" alt="" border="0"/><span class="caption"><span class="f-img-caption">Vietnam. 
</span>Lién Hoa Bakery serverer bl.a. 'buddha-dejs-kreationer'- Læserfoto: Magnus Rasmussen</span></span></p><p>
I Dalat, en hyggelig, meget fransk inspireret vietnamesisk bjergby, ligger de 
tre etager højde bageri Lién Hoa Bakery, hvor du kan få både kager, snegle 
og diverse ’buddhadejs-kreationer’. Man kan vælge at tage sine indkøb med 
eller sætte sig øverst og spise løs, mens man kigger ned på den travle gade 
og drømmer sig væk til en fransk alpeby. 
</p><p><i class=" bl-elem">Magnus Rasmussen</i></p><h3><b>4.</b><b>Paris’ bedste croissant </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/4_Paris_Michael_Sch_918800y.jpg" alt="" border="0"/><span class="caption"><span class="f-img-caption">Læserfoto: 
</span>Michael Schmidt</span></span></p><p>
Efter at have spist mig igennem mere end 20 boulangerier kan jeg på anbefaling 
af flere lokale varmt anbefale Comptoir Gana på rue Oberkampf – de leverer 
ganske enkelt den bedste croissant i Paris. Varme, sprøde og perfekt bløde i 
midten. Bagt på smør og til 1 euro pr. styk – man kommer ikke tættere på 
perfektion. 
</p><p><i class=" bl-elem">Michael Schmidt</i></p><h3><b>5.</b><b>En hollænder i Californien</b></h3><p>
I det østlige Californien, nær grænsen til Nevada og med Sierra 
Nevada-bjergene i baggrunden, ligger en kedelig flække ved navn Bishop, der 
stort set kun består af nogle huse på hver side af vejen, som løber gennem 
byen. I et af husene bor en hollandsk bager. Og hvilken bager. Garanteret 
den mest spændende forretning i miles omkreds. Bageriet er især kendt for 
brødet ’Original Sheepherder Bread’, der ligesom deres andre brød 
udelukkende er lavet af naturlige ingredienser uden brug af 
tilsætningsstoffer, formet i hånden og bagt i stenovn. Herudover mange andre 
brød, store som små, konditorkager, småkager og i USA noget så usædvanligt 
som marcipanfigurer. Sandwich og forskellige salater kan også købes. 
</p><p><i class=" bl-elem">Karin Elisabeth Jensen</i></p><h3><b>6.</b><b>Franske Frankfurt </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/6_Frankfurt_Simon_S_918774y.jpg" alt="" border="0"/><span class="caption"><span class="f-img-caption">Frankfurt. 
</span>Baguette Jeanne er et lille stykke Frankrig i Tyskland. Læserfoto: Simon Svit Tanski</span></span></p><p>
Det lille bageri med det absurd franskklingende navn Baguette Jeanette er mit 
favoritsted i Frankfurt til at nyde en café au lait og en pain au chocolat 
eller en macaron. Baguette Jeanette ligger et sted i midten af det hippe 
Bornheim, hvor man kan nyde tysk kvalitet i fransk cuisine. Og man er på 
fransk territorium, når man sætter sig i solen ved markedspladsen i Bornheim 
Mitte og drikker sin udvalgte varme drik. 
</p><p>
Baguette Jeanette laver fransk bagværk til frankofile tyskere (og danskere), 
men også sandwicher, tærter og andet. Især ’Le brunch’ tiltrækker mange unge 
forældre og studerende om lørdagen, hvor alskens pølser, franske oste, 
quiche samt franske kager, til man revner, er et godt alternativ til den 
typisk tyske continental breakfast. 
</p><p><i class=" bl-elem">Simon Svit Tanski</i></p><h3><b>7.</b><b>Traditionelt i Rom </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/7_Rom_Mogens_Bjergb_918799y.jpg" alt="" border="0"/><span class="caption"><span class="f-img-caption">Læserfoto: 
</span>Mogens Bjergby</span></span></p><p>
Den lækreste bager sydpå er nok den butik, der ligger i Rom på Via dei 
Baullari, der fører direkte frem til det herlige marked Campo dei Fiori. Her 
er det lækreste udvalg af traditionelt romersk brød og kager, så gå ikke 
forbi på vejen til markedet, men stik hovedet indenfor og køb et par 
lækkerier. 
</p><p><i class=" bl-elem">Mogens Bjergby</i></p><h3><b>8.</b><b>Londons hippeste surdej</b></h3><p>
E5 Bakery er den bedste bager i London. På overfladen bliver det ikke mere 
typisk østlondonhipt end her med rå træmaterialer, skæggede mænd, der 
drikker flat white, og lokal kunst på væggen. Men! Det er ikke for 
ingenting, at alle restauranter i området får deres surdejsbrød herfra. 
Morgenmad, frokost, søndagspizza, kage, kaffe og brødkurser – alt fås her, i 
allerbedste lokale, økologiske kvalitet. Personalet er dine venner, og 
stemningen som i din stue. 
</p><p><i class=" bl-elem">Sophie Holm-Nielsen, London</i></p><h3><b>9.</b><b>Barndomsminder i Eksjö </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/9_Eksj__Stine_Emili_918798d.jpg" alt="" border="0"/><span class="caption"><span class="f-img-caption">Læserfoto: 
</span>Stine Emilie Knudsen</span></span></p><p>
I mine barndomsdage er turen ikke så få gange gået til Småland i Sverige, og 
ikke så få gange har vi været forbi Lennarts Konditori. For et par vintre 
siden, godt 15 år senere, var vi tilbage. De brune læderstole og damerne bag 
disken er de samme, kageudvalget lige så overdådigt, og den varme chokolade 
lige mindeværdig på en kold vinterdag. 
</p><p><i class=" bl-elem">Stine Emilie Knudsen, København</i></p><h3><b>10.</b><b>Tysk-irsk kærlighed</b></h3><p>
I den lille irske by Slane, tæt på New Grange finder man den tyske bager 
George, som forelskede sig i en irer år tilbage og flyttede med hende til 
landsbyen, hvor han i dag forsøder alle de lokales tilværelser med utroligt 
godt brød og lækre kager, som smelter på tungen og varmer i maven. Hos 
Georges Patisserie går de op i traditioner, økologi og at bage alt fra 
bunden. Med familie i Irland har jeg været her tit, og jeg er stor fan af 
hans Irish soda bread og de små mince pies, som er tærter med frugt og 
likør. En traditionel scone med clotted cream eller en smørret croissant er 
han også skarp til. 
</p><p><i class=" bl-elem">Maria Ann Kristensen</i></p><h3><b>11.</b><b>Kaffepause midt i Budapest </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/11_Budapest_Mona_Kr_918796y.jpg" alt="" border="0"/><span class="caption"><span class="f-img-caption">Læserfoto: 
</span>Mona Kristoffersen</span></span></p><p>
Når man træder ind i café-konditoriet Müvés Kávéhaz fra Budapests travle 
Andrássy-Boulevard, er det som at gå 100 år tilbage i tiden. Her er ældre 
møbler, storslåede lysekroner og spejle med gyldne rammer. Ved indgangen 
står to fyldte vitrineskabe fyldt med lækre flødeskumskager, fyldte tærter 
og kastanjekager, der alle afspejler den ungarske desserttradition. En 
afslappet traditionsfyldt tidslomme midt i Ungarns travle hovedstad. 
</p><p><i class=" bl-elem">Mona Kristoffersen</i></p><h3><b>12.</b><b>Miraklet i Kiel</b></h3><p>
Ved Wilhelmplatz ikke langt fra Exerzierplatz i Kiel ligger Restez, hvis 
komplette franske sortiment i brød, kager og varm atmosfære er et lille 
mirakel. Når jeg har udenbys gæster, går jeg gerne en tidlig onsdag eller 
lørdag morgen over markedet på Exer, tager fisk, ost og pølse med og henter 
dampende kaffe og frisk brød hos Restez. Siddepladser findes både inde og 
ude. 
</p><p><i class=" bl-elem">Niels Cederstrøm, Kiel</i></p><h3><b>13.</b><b>Alsacisk tesalon </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/13_Alsace_Fie_M_lle_918795y.jpg" alt="" border="0"/><span class="caption"><span class="f-img-caption">Læserfoto: 
</span>Fie Møller</span></span></p><p>
I den lille tesalon Boulangerie Patisserie Laugel i Hochfelden, Alsace, laver 
man brød, kager, is og chokolade. Brødet er frisk og lækkert, 
også dagen derpå, hvad der er ret usædvanligt for fransk brød. Og kagerne 
... Udvalget er meget stort. Ved hvert besøg købte vi fire kager, som vi 
delte, og på den måde fik vi smagt mange forskellige kager. De var alle til 
stor fryd. 
</p><p><i class=" bl-elem">Fie Møller</i></p><h3><b>14.</b><b>Citrontærte i Malmø</b></h3><p>
Jeg tager gerne til Malmø et par gange om året med en veninde, primært fordi 
man her kan finde en af verdens bedste bagere. Konditori Hollandia på Södra 
Förstadsgatan 8 kan om nogen give én den der oplevelse af, at man bliver 
lykkelig af en rigtig god kage. Man kan enten købe tage kagerne med hjem 
eller sidde i det fantastisk hyggelige konditori og nyde dem med kaffe ad 
libitum. Prøv deres tarte au citron, som er helt fantastisk. Jeg tager altid 
kanelbullar med hjem og nogle af deres lækre småkager, så jeg kan bevare 
glæden ved besøget lidt længere. 
</p><p><i class=" bl-elem">Signe Nielsen-Refs</i></p><h3><b>15.</b><b>Bagels, bagels, bagels</b></h3><p>
Når man går mod Mount Royal Bagel Factory i Victoria, Canada, bliver ens 
duftsanser bombarderet af aromaerne. De bager kun én ting: bagels, som der 
til gengæld er flere varianter af. Fælles for dem alle er, at de er lette og 
bløde indeni med et sprødt ydre. Desuden sælger de hjemmelavet creamcheese 
samt lox (saltet laks), som er de traditionelle toppings til bagels. 
</p><p><i class=" bl-elem">Joseph Alberti</i></p><h3><b>16.</b><b>Inden dykkerturen i Honduras</b></h3><p>
På øen Utila, Honduras, findes Camillas Bakery, hvor du kan få friskbagte 
pølsebrød, skønne gulerodsboller med Nutella eller creamcheese og alt muligt 
andet lækkert. Perfekt, når du er på vej ud under overfladen eller kommer 
træt hjem fra en smuk dykkertur i Det Caribiske Hav. 
</p><p><i class=" bl-elem">Anne Sørensen, Frederiksberg</i></p><h3><b>17.</b><b>Dansk på kinesisk</b></h3><p>
Forståelsen for, hvordan et godt brød eller et stykke wienerbrød skal se ud, 
præsenteres og smage, er virkelig til stede i det danskejede bageri i 
Shanghai, Baker and Spice. Kvalitet og smag er i fokus til forskel fra andre 
kinesiske bagerier. Der kan fås friskbagt brød bagt på groft mel, sprøde 
kanelsnegle, rugbrød og tærter med jordbær. Med et strejf af Kina, og som vi 
kender det bedst. 
</p><p class=" bl-elem"><i class=" bl-elem">Nicoline Jonasen, Shanghai</i></p>	
</div>
</div></body></html>
