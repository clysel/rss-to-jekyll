---
layout:     post
title: 	    "Google-undersøgelse: Millioner af klienter har adware installeret"
post_author:	    Jakob Møllerhøj
post_date:	    Tue, 12 May 2015 08:51:39 +0000
post_site:	    www.version2.dk 
post_link:	    http://www.version2.dk/artikel/google-undersoegelse-millioner-af-klienter-har-adware-installeret-178224?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Research at Google<a href="http://static.googleusercontent.com/media/research.google.com/da//pubs/archive/43346.pdf"> har forsket sig frem til</a> (PDF), at 5,5 pct. af de unikke ip-adresser, der i perioden 1. juni til 30. september 2014 har besøgt en udvalg af Google-domæner, har mindst en ad-injector installeret. Det fortæller <a href="http://thestack.com/google-ad-injection-superfish-research-070515">The Stack.</a></p>

<p>Ifølge forskerne drejer det sig om millioner af brugere, der har software installeret, der skyder reklamer ind i forbindelsen mellem serveren og klienten, så de fremgår i brugerens browser-billede. Formålet er at tjene penge for tredjeparter.</p>

<p>En af de markedsledende programmer i den sammenhæng er i Google-undersøgelsen Superfish, som står for 3,92 pct. af sidevisningerne fra Google-domænerne.</p>

<p>Adwaren blev verdenskendt, da det tidligere på året kom frem, at en stribe Lenovo-maskiner havde den installeret fra starten af med det resultat, at klientmaskinerne blev sårbare overfor man-in-the-middle angreb.</p>



<p>Superfish foretog i og for sig allerede selv en form for man-in-the-middle angreb på maskinen ved at lægge sig mellem klienten og serveren for at skyde reklamer ind i det browser-billede, brugeren kunne se.</p>

<p>Og for også at kunne gøre tricket på SSL-forbindelser, havde Superfish installeret et rodcertifikat på klienten, der viste sig at være så hamrende usikkert, at uvedkommende ville være i stand til at udgive sig for at være en sikker hjemmeside. Eksempelvis brugerens netbank.</p>

<p>Det er i den forbindelse værd at bemærke, at Googles datasæt er indsamlet før Lenovo i år aktivt begyndte at fjerne Superfish.</p>

<p>Google-forskerne med Kurt Thomas i spidsen, har ved samme lejlighed fundet frem til, at Chrome Store indeholder ikke mindre end 50.870 udvidelsesprogrammer, der gør ad-injection muligt. Derudover har forskerne identificeret 34.407 binære Windows-filer, der gør det samme.</p>

<p>38 pct af Chrome-udvidelserne klassificerer forskerne som direkte ondsindede. Mens det samme tal for Windows er 17 pct.</p>

<p>Forskerne anbefaler desuden i rapporten, at sites skifter over til <a href="http://en.wikipedia.org/wiki/HTTP_Strict_Transport_Security">HTTP Strict Transport Security (HSTS)</a> for at forhindre downgrade-angreb, hvor sikkerheden i forbindelsen bliver svækket.</p>
  </section>

  
      </div></body></html>
