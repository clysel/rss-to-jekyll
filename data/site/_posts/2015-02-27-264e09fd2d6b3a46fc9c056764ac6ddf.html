---
layout:     post
title: 	    "Dansk supertalent starter ny karriere i skrapt selskab"
post_author:	    
post_date:	    Fri, 27 Feb 2015 17:28:19 +0100
post_site:	    politiken.dk 
post_link:	    http://politiken.dk/sport/cykling/ECE2567358/dansk-supertalent-starter-ny-karriere-i-skrapt-selskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Så godt som direkte fra en krævende træningslejr i Sydafrika sender det 
australske storhold Orica-GreenEdge en lille håndfuld af sine mest lovende 
talenter og heriblandt også den danske debutant Magnus Cort i ilden i denne 
weekend på de sydfranske landeveje.
</p><p>
Forventningerne til den 22-årige Cort ligger på et meget højt niveau efter et 
2014, hvor han markerede sig som en af de oftest sejrende på den 
internationale scene og som et af dansk cykelsports mest lysende fremtidshåb.
</p><p>
Spændingen omkring hans formåen i det ny job udløses indledningsvis i de to 
franske endags løb La Classic Sud Ardèche i morgen og La Drôme Classic 
søndag, der begge byder på krævende, kuperede ruter, som normalt passer 
Magnus Cort glimrende.
</p><h3>
Satser stærkt på engelske tvillinger
</h3><p>
Men om han formår at hævde sig blandt de bedste allerede i sine første 
optrædener er dog nok tvivlsomt, for både internt i den australske trup, og 
når det gælder rivalerne, vil Magnus Cort givetvis opleve, at han befinder 
sig i karrierens hidtil skrappeste selskab.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2527190/to-danske-teenagere-faar-skrap-debut-i-selskab-med-verdensstjerner/">To danske teenagere får skrap 
debut i selskab med verdensstjerner</a></p><p>
Orica-GreenEdges unge løver ved denne lejlighed er foruden danskeren de 
engelske tvillinger Simon og Adam Yates, der er et halvt år ældre, samt den 
25-årige colombianer Esteban Chaves, og de har alle et forspring i forhold 
til Cort, eftersom de allerede har en sæson bag sig på allerhøjeste niveau.
</p><p>
»Både Adam og Simon kan i år se frem til at skulle være kaptajner i visse 
WorldTour-løb, så weekendens styrkeprøver byder på en oplagt mulighed for at 
vænne sig til disse roller«, fastslår Orica-GreenEdge-sportsdirektøren David 
McPartland, og indikerer dermed, at meget kan komme til at handle om de 
engelske brødre i de to forestående løb.
</p><h3>
Var blandt verdens mest vindende i 2014
</h3><p>
Under alle omstændigheder synes de to franske begivenheder at rumme glimrende 
muligheder for Magnus Cort til at stille sine kvaliteter til skue – om det 
så bliver i kollektivets tjeneste eller i jagten på personlig succes.
</p><p>
I 2014 mundede sidstnævnte satsning jo ud i et imponerende facit, idet Cort på 
sæsonens vinderliste kun blev overtrumfet af etablerede navne som tyskeren 
André Greipel (Lotto Soudal), med 16, den tidligere franske 
U23-verdensmester Arnaud Démare (FDJ) med 15, nordmanden Alexander Kristoff 
(Katusha) med 14 – han har allerede vundet fire gange i år – og tyskeren 
Marcel Kittel (Giant-Alpecin) med 13, mens danskeren med sine 11 gevinster 
opnåede ligeså mange som WorldTour-ranglistens spanske førstemand Alejandro 
Valverde (Movistar), den britiske eksverdensmester Mark Cavendish 
(Etixx-Quick Step) og franskmanden Nacer Bouhanni (Cofidis).
</p><p><b class="ext-link">Læs også </b><a class="embeddedlink" href="http://politiken.dk/sport/cykling/ECE2492109/slemt-styrt-koster-dansk-stortalents-ny-kaptajn-dyrt/">Slemt styrt koster dansk 
stortalents ny kaptajn dyrt</a></p><p>
Foruden de fire nævnte stiller Orica-GreenEdge også med særdeles rutinerede 
kræfter i schweizeren Michael Albasini, sydafrikaneren Daryl Impey – han er 
noteret for den ene af holdets seks sejre i år, idet han blev national 
mester i enkeltstart – canadieren Christian Meier og italieneren Ivan 
Santaromita.
</p><h3>
Syv hold med WorldTeam-licens til start
</h3><p>
Blandt de 20 firmahold, der deltager i de to franske arrangementer, er syv med 
WorldTeam-status, og foruden Orica-GreenEdge er det de to franske FDJ og 
Ag2r, de amerikanske BMC og Trek, belgiske Etixx-Quick Step og hollandske 
Lotto-Jumbo.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2486753/tour-de-france-favorit-giver-rivalerne-baghjul-fra-start/">Tour de France-favorit giver 
rivalerne baghjul fra start</a></p><p class=" bl-elem">
Ikke mindst Ag2r med de to franske Tour de France-stjerner Jean-Christophe 
Peraud og Romain Bardet, Etixx-Quick Step med colombianeren Rigoberto Uran 
og belgieren Gianni Meersman samt BMC med italieneren Damiano Caruso og 
colombianeren Darwin Atapuma må formodes at kunne volde Cort og Co. kraftige 
kvaler.
</p>	
</div>
</div></body></html>
