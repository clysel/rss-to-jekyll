---
layout:     post
title: 	    "Smagstest: Den bedste olivenolie mangler kun sol og modne tomater"
post_author:	    
post_date:	    Mon, 20 Apr 2015 10:49:15 +0200
post_site:	    politiken.dk 
post_link:	    http://politiken.dk/forbrugogliv/test/ECE2631245/smagstest-den-bedste-olivenolie-mangler-kun-sol-og-modne-tomater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ekstra jomfruolivenolie</h4>
<div class="fakta-body" data-buildingblock="embedded_factboxlink">
<p>
Denne reneste form for olivenolie er udvundet direkte fra oliven uden nogen 
form for opvarmning. Den indeholder under 1 procent fri oliesyre. Olien produceres 
primært i Sydeuropa, og alene i Italien findes der over 700.000 producenter. 
</p><p class=" bl-elem"><i class=" bl-elem">Kilde: Samvirke og Gyldendals Store Danske </i></p>
</div>
</div><div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken købte seks varianter af ekstra jomfruolivenolie og bad to dommere om 
at blindsmage dem: 
</p><p>
Thomas Stig Jørgensen, tjener og kok på Hotel- og Restaurantskolen. 
</p><p>
Ann Krohn Jensen, kok og faglærer på Hotel- og Restaurantskolen. 
</p><p>
Olierne blev dyppet i ciabattabrød og bedømt påsmag, konsistens og udseende. 
Hver dommer har givet en samlet karakter mellem 1 (dårligst) og 6 (bedst). 
</p><p class=" bl-elem">
Bedømmelserne er oprundede gennemsnit af dommernes karakterer. Har flere 
produkter fået samme karakter, er de oplistet efter kilopris med den 
billigste først. 
</p>
</div>
</div><p>
Danskerne har fået øjnene op for ekstra jomfruolivenolie i dressinger, 
marinader og bagværk. 
</p><p>
Den koldpressede olie er især populær i hovedstaden og Nordsjælland, hvor 
forbruget ifølge Coop Analyse er op mod dobbelt så stort som i resten af 
landet. Når olivenolie er ’ekstra jomfru-’, betyder det, at den er af den 
bedste kvalitet og koldpresset af oliven udelukkende ved mekaniske processer 
uden nogen form for opvarmning. Derfor er ekstra jomfruolivenolie dyrere end 
almindelig olivenolie og sælges til priser fra cirka 40 kroner og op til 
hundredvis af kroner flasken. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/test/ECE2564800/smagstest-de-dyreste-tapenader-smager-vaerst/">Smagstest: De dyreste tapenader 
smager værst</a></p><p>
»Jo bedre olien er, jo mere markant er smagen. Derfor egner en ekstra jomfru- 
olivenolie sig bedst til mad i dressinger eller til brød. Den er for bitter 
til at stege i og ødelægges faktisk, hvis den varmes op«, siger Thomas Stig 
Jørgensen, der er tjener og kok på Hotel- og Restaurantskolen. Sammen med 
sin kollega Ann Krohn Jensen har han indvilliget i at være smagsdommer i 
Politikens test af seks forskellige mærker af ekstra jomfruolivenolie. 
</p><h3>
Kraftig i smagen 
</h3><p>
Bevæbnet med lyst ciabattabrød går dommerne i gang med at blindsmage de 
forskellige olivenolier. Det viser sig, at de seks forskellige mærker 
varierer meget i smagen fra det frugtagtige over det fade til det mere 
bitre. Dårligst bedømmelse får Aldis Casa Morando, der er alt for fad til 
dommernes smagsløg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2613773/smagstest-ketchupklassikere-rammer-baade-bund-og-top/">Smagstest: Ketchupklassikere 
rammer både bund og top</a></p><p>
»Den har en meget klæbrig konsistens, så man har ikke lyst til at labbe den i 
sig. En god olivenolie skal være så afbalanceret i smagen, at den kan nydes 
med brød og måske lidt salt uden noget andet«, lyder Ann Krohn Jensens 
vurdering. I den anden ende af smagsspektret befinder olivenolien fra Il 
Fornaio sig. Den er ifølge dommerne for bitter. 
</p><p>
»Det er for dominerende – den fylder simpelthen for meget og ville helt <i>overrule</i> 
i en salat«, siger Thomas Stig Jørgensen. 
</p><p>
Testens vinder er Irmas Ekstra Jomfru Olivenolie, der ifølge dommerne 
balancerer det bitre og det frugtagtige perfekt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2544784/test-wannabe-parmesan-er-for-gummiagtig-og-smagsloes/">Test: Wannabe-parmesan er for 
gummiagtig og smagsløs</a></p><p>
»Der mangler bare noget salt og sol og modne tomater. Den smager virkelig godt 
sammen med brød«, siger Ann Krohn Jensen. De to dommere er også glade for 
Lidls Primadonna, der dog skal bruges med varsom hånd på grund af sin 
bitterhed. Eller som Thomas Stig Jørgensen formulerer det: 
</p><p>
»Den er god, men den ville fuldstændig kunne ødelægge en mayonnaise eller en 
hønsesalat, fordi den er så dominerende i smagen. Så den skal bruges med 
omtanke«. 
</p><p class=" bl-elem"><i class=" bl-elem">Research: Nanna Claridge Foldschack</i></p>	
</div>

</div></body></html>
