---
layout:     post
title: 	    "Slut med bøvlet medarbejdersignatur: Til efteråret kan enmandsvirksomheder bruge privat NemID"
post_author:	    Adam Fribo
post_date:	    Wed, 06 May 2015 08:42:38 +0000
post_site:	    www.version2.dk 
post_link:	    http://www.version2.dk/artikel/slut-med-boevlet-medarbejdersignatur-til-efteraaret-kan-enmandsvirksomheder-bruge-privat?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Til efteråret bliver et stort antal virksomhedsejeres bønner hørt, når enkeltmandsvirksomheder slipper for at bøvle med medarbejdersignatur til NemID.</p>

<p>Det skriver <a href="http://www.business.dk/digital/enmandsfirmaer-slipper-for-nemid-boevl">Berlingske Business</a>.</p>

<p>Som en del af regeringens nye vækstudspil bliver det tilladt for enkeltmandsvirksomheder at identificere sig over for det offentlige med privat NemID, og det samme gør sig gældende for foreninger og anpartsselskaber, der drives af enkeltpersoner.</p>

<p>I praksis bliver brugeren, der har sit CPR-nummer registreret i forbindelse med virksomhedens CVR-nummer, spurgt, om vedkommende vil logge på med privat eller virksomheds-NemID, når der eksempelvis skal indberettes til Skat.</p>



<p>Medarbejdersignaturen vil stadig eksistere, da den er nødvendig, hvis flere personer skal agere digitalt på virksomhedens vegne.</p>

<p>»Jeg er rigtigt glad for, at vi gør det lettere for især de små virksomheder og de frivillige foreninger, når de f.eks. skal indberette moms og få refusion for syge medarbejdere. Fremover vil flere hundrede tusinde virksomhedsejere kunne anvende deres private NemID i stedet for den noget mere besværlige medarbejdersignatur. Det er et skridt i den rigtige retning for vores digitale Danmark,« lyder det fra Finansminister Bjarne Corydon (S).</p>

<p>Regeringens vækstudspil blev offentliggjort i dag, onsdag, klokken 10.30.</p>
  </section>

      </div></body></html>
