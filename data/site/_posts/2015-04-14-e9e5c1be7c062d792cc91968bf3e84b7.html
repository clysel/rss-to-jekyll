---
layout:     post
title: 	    "800.000 børn er på flugt fra Boko Haram"
post_author:	    
post_date:	    Tue, 14 Apr 2015 06:37:34 +0200
post_site:	    politiken.dk 
post_link:	    http://politiken.dk/udland/ECE2626850/800000-boern-er-paa-flugt-fra-boko-haram/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mere end 800.000 nigerianske børn er ifølge en ny rapport fra Unicef fordrevet 
fra deres hjem af den islamistiske gruppe Boko Haram.
</p><p>
Antallet af børn på flugt er fordoblet i det forgangne år, og de udgør nu 
halvdelen af de 1,5 millioner hjemløse i Nigeria.
</p><p>
»Børn er blevet bevidste mål og udsættes for ekstrem vold - fra seksuel 
udnyttelse, tvungen ægteskab til bortførelse og brutalt mord«, skriver 
Unicef i rapporten.
</p><h3>
201 piger savnes
</h3><p>
Rapporten kommer i forbindelse med etårsdagen for 276 pigers bortførelse af 
Boko Haram. 201 af pigerne er stadig savnede.
</p><p><b class="ext-link">NY RAPPORT DOKUMENTERER BOKO HARAMS HÆRGEN </b><a class="embeddedlink" href="http://politiken.dk/udland/ECE2626713/ny-rapport-dokumenterer-boko-harams-haergen-de-draebte-27-foran-mig/">»De 
dræbte 27 foran mig« </a></p><p>
Boko Haram har angrebet mere end 300 skoler er ødelagt eller svært beskadiget, 
og 314 elever og 196 lærer er dræbt.
</p><p>
Otte millioner børn gik ikke i skole i 2007, det tal er steget til 10,5 
millioner, det højeste tal i verden skriver Unicef.
</p><p>
Gruppen har svoret loyalitet til Islamisk Stat.
</p><h3>
Ekspert: Boko Haram er blevet mere brutale
</h3><p>
Siden bortførelsen i april er Boko Harams brutalitet eskaleret, blandt andet 
fordi gruppen vil vise sig og fortælle, at de er seriøse i deres kamp om et 
islamisk kalifat, mener Afrika-kender og professor emeritus ved Københavns 
Universitet Holger Bernt Hansen.
</p><p>
»De er blevet langt mere voldelige og brutale. De plejede at gå efter kristne 
og officielle personer fra regeringen. Nu går de efter næsten hele 
befolkningen. Landsbyer bliver plyndret, ligene brændes bagefter og 
efterlades til offentligt skue«, siger Holger Bernt Hansen til Ritzau.
</p><p><b class="ext-link">NYHED </b><a class="embeddedlink" href="http://politiken.dk/udland/ECE2626805/boko-harams-raedsler-blotlagt/">Boko Harams rædsler blotlagt</a></p><p>
Samtidig med Unicefs rapport udgiver Amnesty International også en. Den bygger 
blandt andet på næsten 200 vidneudsagn og melder om mindst 2000 kidnappede 
kvinder og piger samt 5500 dræbte civile siden starten af 2014.
</p><p class=" bl-elem">
I slutningen af marts blev tidligere militære leder Muhammadu Buhari valgt som 
ny præsident. Han gik til valg på et løfte om at knuse Boko Harams oprør.
</p>	
</div>

</div></body></html>
