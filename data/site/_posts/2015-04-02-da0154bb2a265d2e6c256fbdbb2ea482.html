---
layout:     post
title: 	    "Pikspilleri i Poul Kjærholm-møbler: Jonatan Spang planker 'Seinfeld' med held"
post_author:	    
post_date:	    Thu, 02 Apr 2015 21:48:13 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2615028/pikspilleri-i-poul-kjaerholm-moebler-jonatan-spang-planker-seinfeld-med-held/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lillemand</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Sitcom. TV 2 Zulu, Koncept: Jonatan Spang, Danmark, 2015
</p></div>
</div><p>
Kan man gøre Jerry Seinfeld kunsten efter og lave et ’show about nothing’? 
</p><p>
En sitcom om en flok voksne venner med faste jobs, men løse forbindelser til 
en normal tilværelse med familie, børn, moralsk modenhed og noget, der 
ligner fremtidsplaner. 
</p><p>
Uden at skamme sig har den danske komiker og skuespiller Jonatan Spang 
kalkeret konceptet med sin nye komedieserie ’Lillemand’ om sit liv som 
36-årige Jonatan Spang, en populær komiker uden moralsk kompas. Og det 
lykkes ham faktisk at revitalisere skabelonen ved at skrue op for 
grovhederne i en tidssvarende tone. 
</p><h3>
I pinlighedens tjeneste 
</h3><p>
I dansk tv-comedy har ’Klovn’ skabt nye grænser for, hvad man kan tillade sig 
at grine af i pinlighedens tjeneste. 
</p><p>
»Giv mig en god grund til, at du ikke skal tage imod et par trusser fra en 
evnesvag,« siger Linda P. i det hylende skægge pilotafsnit, hvor Spang har 
fået en pikant gave fra en beundrer, der med sin mors tilskyndelse forsøger 
at få Spang i kanen. Problemet er bare, at hun er hjerneskadet, og så går 
diskussionen mellem vennerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2069856/jonatan-spangs-nye-comedyshow-er-brillant-dygtigt-haandvaerk/">Jonatan Spangs nye comedyshow 
er brillant dygtigt håndværk</a></p><p>
Kan man tillade sig at være sammen med sådan en? 
</p><p>
Er det ikke diskriminerende at modsætte sig hendes ønske bare fordi hun er 
handikappet? 
</p><p>
Senere i serien gør han en gymnasiepige gravid, som han egentlig ville slå op 
med, og forsøger som en George Costanza at manipulere hende til at få en 
abort, men ender som en Frank Hvam med at kramme hendes far, fordi han ikke 
har rygrad til at trodse patriarken. 
</p><h3>
Tager ingen gidsler 
</h3><p>
Spangs skuespil er troværdigt og præcist i skildringen af en vægelsindet 
lillemand, der forsøger at gøre det gode, men hvert øjeblik bliver 
distraheret af egne behov og katastrofale fejllæsninger af problemerne. 
</p><p>
Men som standupper tager han ingen gidsler, når han i indlagte klip, igen 
fuldstændig planket fra ’Seinfeld’, strammer afsnittets plot til i glidende 
tacklinger af punchlines: 
</p><div class="art-quote article-box">
<p class="quote"/>
<blockquote>
<p class="quote-txt">
Det er selvfedme i skandinavisk design
</p>
</blockquote>
</div><p>
»Jeg har også prøvet, at der er en udviklingshæmmet, som har været inde at se 
mit show og tilsyneladende har haft en formidabel oplevelse. Og jeg kan ikke 
lade være med at tænke, jamen er der noget galt med showet? (...) Jeg kan 
forstå, at der er enormt mange mongoler, der elsker Kim Larsen. Han må da 
også sidde og nogle gange lige kigge indad og tænke ’er det øh...’«.</p><p>
Ved siden af ham spiller flere velkendte komikere fra den danske scene, og 
særligt Linda P. er god som sig selv, når hun leverer nogle af seriens 
bedste linjelussinger: »Der findes ingen kvindelig intuition. Der findes kun 
kællinger, der glor i ens sms’er«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1780798/jonatan-spang-maend-er-usexede-naar-de-klynker/">Jonatan Spang: »Mænd er 
usexede, når de klynker«</a></p><p>
Det er selvfedme i skandinavisk design, det gode liv i rene linjer, men der er 
ingen hjemme i cockpittet. Det er pikspilleri i Poul Kjærholm-møbler, 
selvudleverende skildringer af den hvide velfærdsdrengs ligegyldige 
problemer, der fungerer godt i det korte format på godt tyve minutter. Et 
problem per afsnit. 
</p><p class=" bl-elem">
Skarpt optegnet, veloplagt eksekveret og ualmindeligt skægt skrevet af Spang, 
Mads Grage og Mette Heeno. 
</p>	
</div>

</div></body></html>
