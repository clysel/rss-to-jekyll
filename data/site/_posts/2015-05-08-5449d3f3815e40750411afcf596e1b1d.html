---
layout:     post
title: 	    "Spis øko-mad og tis dine sprøjtegiftrester ud"
post_author:	    
post_date:	    Fri, 08 May 2015 21:40:15 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2660881/spis-oeko-mad-og-tis-dine-sproejtegiftrester-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om undersøgelsen</h4>
<div class="fakta-body" data-buildingblock="embedded_factboxlink">
<p>
Svenska Miljöinstitutet testede på vegne af Coop Sverige en familie med tre 
børn i alderen 3, 10 og12 for at undersøge, hvordan en forandring i 
fødeindtaget i økologisk retning påvirker indholdet af rester af 
plantebeskyttelsesmidler i deres urin. 
</p><p>
Familien spiste i den første uge af forsøget udelukkende konventionel mad, 
hvorefter fulgte en uge med udelukkende økologisk mad. I hele perioden blev 
deres urinprøver analyseret for indhold af rester af 
plantebeskyttelsesmidler. 
</p><p>
Forsøget blev lavet hos en familie, som nomalt ikke spiser økologisk mad. 
</p><p><b class="ext-link">LINK:</b><a class=" bl-elem" target="_blank" href="https://www.coop.se/PageFiles/430210/Coop%20Ekoeffekten_Rapport_eng.pdf">Find 
hele rapporten (på engelsk) </a></p><p class=" bl-elem"><b class="ext-link">LINK:</b> Se filmen <a class=" bl-elem" target="_blank" href="https://www.youtube.com/watch?feature=player_embedded&amp;v=oB6fUqmyKC8">The 
organic effect</a></p>
</div>
</div><p>
Sætter man en familie til at spise udelukkende økologisk mad i en uge, vil 
dens medlemmer udvise et markant fald i indholdet af sprøjtegifte som 
insekt- og svampemidler og stråforkortere i deres urin i forhold til, hvad 
de havde, mens de spiste konventionel mad. 
</p><p>
Det viser et eksperiment hos en familie med tre børn, som Svenska 
Miljöinstitutet har lavet for Coop Sverige. 
</p><p>
Eksperimentet påviser, at en stor del af vores udsættelse for kemikalierester 
tilføres kroppen sammen med konventionelle fødevarer, og at koncentrationen 
af udvalgte pesticider i urinen på en uge blev formindsket meget markant, 
efter at forsøgsfamilien skiftede over til kun at spise økologisk mad. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE1963958/minister-om-sproejterester-i-boerns-urin-det-er-virkelig-virkelig-bekymrende/">Minister om sprøjterester i 
børns urin: »Det er virkelig, virkelig bekymrende«</a></p><p>
Især børnenes sprøjtegiftrester i urinen faldt til næsten nul på en uge. 
Eksperimentet viser nemlig også klart, at børn og voksne reagerer 
forskelligt på forandringer i fødens indhold af pesticidrester. 
</p><p>
I ugen med økologisk mad blev børnenes urin næsten fri for pesticider. De 
voksne reagerer på samme måde, men i langsommere tempo. 
</p><p>
Forskerne mener, at det simpelthen skyldes, at børns fødeindtag er større i 
forhold til kropsvægten end voksnes, og dermed reagerer de også kraftigere 
på forandringer i fødens sammensætning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE1686978/slip-for-giftrester-giv-frugt-og-groent-en-skylle/">Slip for giftrester: Giv frugt 
og grønt en skylle </a></p><p>
Det svenske Kemikalieinspektionen påviste omvendt i en undersøgelse fra 2014, 
at den samme udsættelse for kemikalierester i føden resulterer i højere 
koncentrationer i kroppen hos børn end hos voksne. 
</p><p>
»Valg af økologisk mad reducerer ikke kun niveauet af en række pesticider, som 
vi er udsat for gennem vores mad, men reducerer også risikoen for en 
langsigtet virkning og kombinationseffekter«, påpeger forskerne Jörgen 
Magnér, Petra Wallberg, Jasmin Sandberg og Anna Palm Cousins. 
</p><p>
De skriver også, at i betragtning af, at vi i vores dagligliv er udsat for et 
betydeligt antal andre kemiske stoffer, afhængigt af vores valg af 
fødevarer, rengøringsmidler, shampoo, møbler og andre genstande, er det 
vanskeligt at foretage en fuldstændig vurdering af, hvor meget den totale 
kemiske belastning reduceres. Det kræver yderligere forskning, skriver de. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/ECE2606461/saadan-goer-du-haven-til-et-fristed-uden-gift/">Sådan gør du haven til et 
fristed uden gift</a></p><p>
Den sprøjtegiftrest, der blev fundet i størst mængde hos forsøgspersonerne var 
chlormequat chloride (CCC) i en urinprøve fra det yngste barn, en dreng på 
tre år. Moderen havde også en relativt stor mængde af stoffet i sig.
</p><p>
Chlormequat chloride er en stråforkorter, der anvendes til for eksempel korn, 
og ud fra familiens oplysninger om hvilke konventionelle fødevarer, især 
drengen havde spist, kunne forskerne forklare tilstedeværelsen af den store 
mængde med, at drengen havde spist flere kornprodukter som grød, brød og 
pasta end de andre familiemedlemmer. 
</p><p>
Forskerne understreger, at selv om forsøget viste markante forskelle i 
indholdet af sprøjtegiftrester i familiemedlemmernes urin i de to uger, hvor 
de spiste henholdsvis konventionelt og økologisk, var der på intet tidspunkt 
tale om høje koncentrationer, og indholdet overskred ikke det højst 
accepterede daglige indtag som fastsat af miljømyndighederne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE1686978/slip-for-giftrester-giv-frugt-og-groent-en-skylle/">Slip for giftrester: Giv frugt 
og grønt en skylle </a></p><p>
Forskerne bag det aktuelle eksperiment påpeger dog, at de officielle grænser 
for højst acceptabelt dagligt indtag af de omtalte sprøjtegiftrester gælder 
for hvert enkelt stof isoleret set. Der findes ingen opgørelse over eller 
grænser for eventuelle cocktaileffekter - altså, at forskellige kemikalier 
kan forstærke hinandens skadelige virkning på kroppen. 
</p><p>
Herunder viser tabellerne, hvor stor en indflydelse ugen med økologiske 
fødevarer havde på hvert enkelt familiemedlem. Den venstre del af skemaerne 
viser den første uge med konventionel mad, mens den højre viser ugen, hvor 
familien spiste udelukkende økologisk mad. 
</p><p>
Læg mærke til drengens høje indhold af stråforkortningsmidlet chlormequat 
chloride. TCP, som fandtes i urinen fra de to yngste børn, er et 
insektmiddel, som bruges til både frugt og grøntsager. 
</p><p>
3-PBA er en sprøjtegift, som anvendes mod insekter både i fødevareproduktion 
og i hjemmene. 
</p><p>
Det høje fund af TCP i farens urin i ugen med økologiske madvarer kan ifølge 
forskerne skyldes indtag af vin og kaffe, selvom de to drikkevarer også blev 
købt som økologiske. 
</p><p>
Man skal også lægge mærke til, at de forskellige familiemedlemmer er anført 
med forskellige skalaer på Y-aksen - altså den akse, der angiver mængden af 
sprøjtegifte i urinen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/0__ko_dreng_3_934885y.jpg" alt="" border="0"/></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/0__ko_pige_10_934883y.jpg" alt="" border="0"/></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/0__ko_pige_12_934881y.jpg" alt="" border="0"/></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/0__ko_mor_39_934879y.jpg" alt="" border="0"/></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00934/0__ko_far_40_934878y.jpg" alt="" border="0"/></span></p>	
</div>

</div></body></html>
