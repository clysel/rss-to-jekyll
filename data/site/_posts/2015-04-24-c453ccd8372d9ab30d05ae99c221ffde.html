---
layout:     post
title: 	    "Frederiksberg Kommune forbyder at fyre natten over i brændeovnen "
post_author:	    
post_date:	    Fri, 24 Apr 2015 21:27:44 +0200
post_site:	    politiken.dk 
post_link:	    http://politiken.dk/indland/ECE2642490/frederiksberg-kommune-forbyder-at-fyre-natten-over-i-braendeovnen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nye bestemmelser om brugen af brændeovne i Frederiksberg Kommune har fået 
debatten til at gløde på nettet. 
</p><p>
Indbyggerne på Frederiksberg skal nu indstille sig på, at »der ikke må fyres 
over natten. Dvs. om natten må lufttilførslen ikke skrues ned mhp. at have 
gløder den næste morgen«, som der står i det nye <a href="http://www.frederiksberg.dk/~/media/eDoc/2/6/0/2601411-2789667-1-pdf.ashx" target="_blank">forskrift</a>. </p><p>
På nettet betegner oprørte borgere tiltaget som »at kriminalisere borgerne« og 
»formynderi«, mens andre bakker op og glæder sig over initiativet med 
henvisning til, at det begrænser den dødelige partikelforurening i 
hovedstadsområdet. 
</p><p>
Liberal Alliances medlem af by- og miljøudvalget i kommunen, Laura Lindahl, 
stemte som den eneste imod de nye regler, som hun kalder formynderiske. 
</p><p>
»Der er fem klager over generende røg på Frederiksberg om året. Det er en 
overreaktion at skride til med forbud. Det ville være meget bedre at starte 
med at oplyse om, hvordan folk bedst fyrer miljørigtigt med brændeovnene«, 
siger hun. 
</p><h3>
70 dødsfald om året i hovedstadsområdet 
</h3><p>
Undersøgelser fra Nationalt Center for Miljø og Energi ved Aarhus Universitet 
viste i 2013, at luftforureningen fra København og Frederiksberg Kommuner 
resulterer i cirka 70 for tidlige dødsfald om året. Det er hovedsageligt 
biler og brændeovne, der foranlediger de cirka 70 dødsfald. Brændeovne står 
for cirka 75 procent af bidraget, mens biler står for cirka 25 procent, lød 
det dengang fra forskerne bag undersøgelsen. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/sundhedogmotion/ECE2005053/meget-af-koebenhavns-luftforurening-er-blaest-herop-fra-europas-storbyer/">Meget af Københavns luftforurening 
er blæst herop fra Europas storbyer</a></p><p>
De konservatives medlem af by- og miljøudvalget i Frederiksberg Kommune, Simon 
Aggesen, har de seneste dage undret sig over den medfart, som de nye regler 
har fået i flere medier. 
</p><p>
»Jeg vil gerne slå en tyk streg under, at vi på ingen måde har forbudt folk at 
fyre om natten. Det er en udbredt misforståelse. Derimod gør det nye 
regelsæt det klart, at man må ikke skrue ned for ilten om natten og lade en 
ovn stå og brænde ud med meget lav ilttilførsel. For det er det, der skaber 
den skadelige luftforurening«, forklarer han. 
</p><p><i class=" bl-elem">Betyder det, at man gerne må lægge en pind i brændeovnen, inden man går i 
seng, hvis man undlader at skrue ned for ilttilførslen?</i></p><p>
»Ja. Man må gerne fyre om natten på Frederiksberg. Og vælger man at stå op 
klokken 4 for at hygge sig ved pejsen med morgenkaffen, må man også gerne 
det«, siger han. 
</p><h3>
K: Det handler om at tage hensyn 
</h3><p>
Laura Lindahl mener, at de nye bestemmelser foranlediger flere spørgsmål end 
svar. For »hvorfor gælder forbuddet kun om natten? Hvordan vil man håndhæve 
det? Og hvad er konsekvensen?«, spørger hun. 
</p><p>
Simon Aggesen forklarer, at de nye regler er vedtaget af hensyn til 
fællesskabet. 
</p><p>
»Vi er en tætbefolket by på Frederiksberg, og så må vi også tage hensyn til de 
mange, vi bor klos op og ned ad. Vi ved, at disse partikler er 
sundhedsskadelige«, siger han. 
</p><p><b class="ext-link">GUIDE</b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE1431836/taend-braendeovnen-paa-den-sunde-maade/">Tænd brændeovnen på den sunde måde</a></p><p>
I den nye bestemmelse fra kommunen står, at hvis ikke borgerne retter sig 
efter forskriften, kan der straffes med bøde. 
</p><p>
Simon Aggesen ønsker ikke at gå ind i, hvad det konkret vil koste, hvis en 
borger ikke retter sig efter de nye bestemmelser. Men klager over generende 
røg vil blive behandlet i kommunens miljøforvaltning, forklarer han. 
</p><p>
»Her vil man finde ud af, om der er noget om snakken. Kommunen skal ikke være 
en slags skorstenspoliti. Jeg er overbevist om, at langt det fleste sager 
vil kunne klares ad dialogens vej. Men i yderste konsekvens har en borger 
selvfølgelig mulighed for at indgive en politianmeldelse, og så må politiet 
vurdere, om der er grundlag for at udskrive en bøde og den eventuelle 
størrelse af den. Det er ikke min opgave at gå ind i det som 
kommunalpolitiker«, siger han. 
</p><p>
Hos Astma- Allergi Danmark har man kun ros til initiativet på Frederiksberg. 
</p><p class=" bl-elem">
»Det er fint at se en kommune, som ønsker at tage ansvar for borgenes sundhed. 
Luftforurening er et sundhedsproblem, og vi ved, at brændeovnsrøg er med til 
at forværre en lang række sygdomme, og særlig folk med astma er ekstra 
følsomme over for luftforurening«, skriver Anne Holm Hansen, vicedirektør i 
Astma-Allergi Danmark, i en pressemeddelelse. 
</p>	
</div>

</div></body></html>
