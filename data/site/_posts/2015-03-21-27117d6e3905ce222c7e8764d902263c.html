---
layout:     post
title: 	    "Forbrugerne lokkes med tv og musik til mobilen "
post_author:	    
post_date:	    Sat, 21 Mar 2015 18:17:17 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2596336/forbrugerne-lokkes-med-tv-og-musik-til-mobilen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det tilbyder teleselskaberne blandt andet oven i</h4>
<div class="fakta-body" data-buildingblock="embedded_factboxlink">
<p><b>Telmore: </b>Telmore Play giver for 249 kroner adgang til Telmore Music, 
HBO, TV 2 Play, C More, Min Bio, politiken.dk, ekstrabladet.dk, Euroman, 
Eurowoman, Rum, Gastro og bogtjenesten Mofibo. 
</p><p><b>3: </b>Med 3likehome kan du ringe, sende sms og mms samt bruge data til 
samme priser som i Danmark i 19 lande. Kræver fri tale- eller 
bredbåndsabonnement. Musiktjenesten Deezer kan tilkøbes for 79 kroner/md. 
</p><p><b>Telenor: </b>Tryg surf i udlandet kan tilkøbes. 40 MB koster 29 kroner per 
dag. Musiktjenesten Wimp kan tilkøbes for 79 kroner. Med familieabonnement 
får man en Microsoft 365 Home Office-pakke. 
</p><p><b>TDC: </b>Tilkøb særlige takster og opkaldsafgifter i 33 lande. Med 
rejseklar data kan du købe 25 MB for 29 kroner per dag. Musik via TDC hører 
til alle abonnementer. Hvis du samler flere abonnementer, får du film- og 
seriepakke med. 
</p><p><b>Telia: </b>Kunder kan vælge mellem Spotify, HBO, Telia TV og bogtjenesten 
Storytel i pakkerne. 
</p><p class=" bl-elem"><i class=" bl-elem">Kilde: Selskabernes oplysninger til Politiken og deres websites </i></p>
</div>
</div><p>
Ser du stribevis af tv-serier på HBO, henter elektroniske bøger på Mofibo 
eller streamer al din musik fra Spotify? Så kan det måske godt betale sig 
for dig at købe dig adgang til tv, bøger og musik via dit mobilabonnement. 
</p><p>
Men du skal være meget opmærksom. For har du i forvejen Netflix, iTunes og 
andre tjenester, kan de avancerede mobilpakker ofte være en dyr og 
overflødig løsning for dig. 
</p><p>
Mange teleselskaber er begyndt at tilbyde avancerede pakker til smartphones 
oven i dit normale tale- og dataabonnement. På den måde kan de tjene flere 
penge, end de kan bare på telefonien. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2412749/telenor-bruger-microsoft-som-trumf-i-krigen-om-kunderne/">Telenor bruger Microsoft som 
trumf i krigen om kunderne</a></p><p>
Det viser en rundspørge, som Lørdagsliv har foretaget sammen med vores 
halvårlige pristjek af mobilabonnementer. Og tendensen bekræftes af 
teleanalytiker Torben Rune fra firmaet Netplan, som rådgiver virksomheder om 
teleabonnementer. 
</p><p>
»Teleselskaberne er i gang med at bundte forskellige tjenester sammen med 
mobilabonnementet på kryds og tværs, og det kommer vi til at se mere og mere 
af. De gør det for at markedsføre og sælge deres pakker til kunderne«, siger 
Torben Rune. 
</p><p>
Ifølge teleselskabet Telia har størstedelen af de 1,6 millioner privatkunder 
tilvalgt en eller flere forskellige tjenester, som i Telia omfatter for 
eksempel Spotify, Telia TV, bogtjenesten Storytel og HBO. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2276802/smserne-er-paa-vej-i-graven/">SMS'erne er på vej i graven</a></p><p>
Det mindre teleselskab Telmore har 30.000 kunder til sin Telmore Play-pakke, 
som for 249 kroner sikrer kunderne adgang til en række medier, 
filmtjenester, e-bøger og musik ved siden af den almindelige taletid og 
data. 
</p><p>
Hos TDC har 800.000 kunder enten musik, tv- og filmpakke eller begge dele 
sammen med enten mobil- tv- eller bredbåndsabonnementer. Flere selskaber 
leverer også datadeling til kunderne, mens teleselskabet 3’s store 
slagnummer er, at kunderne kan ringe og bruge data lige så billigt i 19 
udvalgte lande, som de kan her i Danmark. 
</p><p>
»Selv om selskaberne ikke laver pakkerne for at snyde kunderne, kan 
forbrugerne let ende i en situation, hvor det er billigere for dig som kunde 
at købe de forskellige tjenester hver for sig i stedet for samlet i pakker«, 
siger Torben Rune. 
</p><h3>
Pakker binder forbrugeren 
</h3><p>
Det er positivt, at teleselskaberne forsøger at udvikle deres produkter og 
giver forbrugerne nye muligheder, mener cheføkonom i Forbrugerrådet Tænk 
Martin Salamon. 
</p><p>
»Hvis forbrugerne tager udgangspunkt i deres egne behov på mobiltelefonen, så 
kan det sagtens være en god ide at købe et abonnement med musik eller andre 
fordele. Problemet opstår der, hvor du ender med at blive bundet til en 
pakke, selv om det kun er dele af den, du er tilfreds med«, siger Martin 
Salamon. 
</p><p>
Har man for eksempel vænnet sig til en musiktjeneste og lavet sine playlister 
på den, kan det være svært at forlade den, selv om man er utilfreds med den 
dækning, der er på telefonen. Pakkerne kan også ændre sig, blive dyrere 
eller undergå andre forandringer, som gør, at der skal holdes øje med de nye 
vilkår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2265096/en-billig-smartphone-kan-koste-dig-4000-kroner-ekstra/">En billig smartphone kan koste 
dig 4.000 kroner ekstra</a></p><p>
»De bundtede tjenester gør det vanskeligere at sammenligne prisen på pakkerne 
og gennemskue, hvad selve det at bruge telefonen egentlig koster. Det skaber 
en træghed i markedet, som kan fastholde forbrugerne i for dyre 
abonnementer«, siger Martin Salamon. 
</p><p>
Han sammenligner pakkerne med en situation, hvor en forbruger går ind i 
butikken for at købe et køleskab, men så får en mulighed for at få et 
strygejern med i handlen. Det ekstra ’gratis’ har ofte den effekt, at det 
fjerner forbrugerens fokus fra, hvad det egentlig var, de kom efter. Når 
forbrugeren så går hjem med strygejern og køleskab, er det måske ikke det 
køleskab, som bedst levede op til forbrugerens behov. 
</p><p>
»Hvis det vigtigste for dig er en god dækning, hastighed, og en god pris på at 
ringe og bruge data i udlandet, så er det ærgerligt, hvis det er en 
musiktjeneste eller filmtjeneste, der kommer til at bestemme, hvilket 
mobilabonnement du køber«, siger Martin Salamon. 
</p><p>
Pakkerne med musik, udlandstelefoni og tv er en del af et marked, som 
forbrugerne i forvejen finder utrolig vanskeligt og uigennemsigtigt. Det 
viser Konkurrence- og Forbrugerstyrelsens undersøgelser af forbrugerforhold. 
Her endte mobiltelefoni i december sidste år som en af de 5 ringeste 
markeder af 50, fortæller kontorchef Niels Enemærke fra styrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/940px_forbrug/ECE2264243/grafik-saa-meget-kan-du-spare-naar-du-koeber-telefon/">Grafik: Så meget kan du spare, 
når du køber telefon</a></p><p>
»Mobilmarkedet ligger i bunden i forhold til gennemsigtighed og tillid. 
Forbrugernes tillid til, at de kan finde det rigtige abonnement til den 
rigtige pris, er lav, og deres oplevelse af, om markedet opfylder deres 
forventninger, ligger også i bunden«, siger Niels Enemærke. 
</p><p>
Analyser viser, at hver anden forbruger ikke undersøger markedet for 
abonnementer, når de køber en ny mobil og skifter abonnement. Derfor ender 
abonnementerne med ikke at leve op til forventningerne og i pakker, der gør 
dem sværere at gennemskue. 
</p><p>
»Det er naturligt, at abonnementerne udvikler sig, i takt med at telefonerne 
kan mere og mere. Spørgsmålet er bare, om selskaberne differentierer deres 
produkter mere, end forbrugerne efterspørger«, siger Niels Enemærke. 
</p><p>
Har familien eller husstanden allerede en tv-pakke, de ønskede 
computerprogrammer og musiktjenester, kan man ende med at betale for det 
samme i flere sammenhænge, påpeger Martin Salamon fra Forbrugerrådet Tænk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2217180/dyr-mobildata-i-udlandet-kan-vaere-fortid-fra-naeste-aar/">Dyr mobildata i udlandet kan 
være fortid fra næste år</a></p><p>
»Jeg vil foreslå familier, som ofte har mange abonnementer i spil, at de 
sætter sig ned og ser på deres aftaler samlet. Måske har de flere adgange 
til HBO og Spotify og kan spare den ene væk mod at få et billigere 
mobilabonnement«, siger Martin Salamon, som anbefaler, at man tjekker og 
eventuelt genforhandler sine abonnementer cirka hvert halve år. 
</p><p>
I et halvårligt tjek kan man måske opdage, at abonnementet indeholder fordele, 
som man ikke anede var med i prisen. Eller at det, som i tilbuddet fra 
selskabet var gratis det første halve år, nu er begyndt at koste ekstra. 
</p><h3>
Alle burde sælge data til rejsen 
</h3><p>
De billigste mobilselskaber satser på at sælge den rå vare, telefoni og data 
uden nogen tilkøb eller ekstra ydelser. Til priser, der går helt ned til 
mellem 69 til 99 kroner om måneden, kan de tre typer i Lørdagslivs pristjek 
ringe, sms’e, mms’e og bruge det nødvendige data hver måned. Derefter kan 
kunderne selv styre, om de vil tilkøbe andre tjenester til mobilen. 
</p><p>
Men flere af de billige abonnementer har en alvorlig slagside, når det handler 
om at tage mobilen med til udlandet. De giver ikke som TDC, CBB, Telia og 
Telenor kunderne mulighed for at købe datapakker og billigere taletid til 
lande i Norden og Europa. Det undrer Martin Salamon. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2473129/forbrugerraad-telefusion-goer-mobilregningen-dyrere/">Forbrugerråd: Telefusion gør 
mobilregningen dyrere</a></p><p>
»Kunderne bliver straffet med kæmpe regninger, hvis de bruger deres mobil i 
udlandet. Det er ærgerligt, for det er oplagt for billige netbaserede 
selskaber at tilbyde deres kunder den slags udlandspakker«, siger Martin 
Salamon. 
</p><p>
De små discountselskaber er alle ejet af store selskaber. TDC ejer Telmore og 
Fullrate, Telia ejer Call Me, Oister hører hjemme hos 3 og CBB hos Telenor. 
Men selv om datapakker ligger klar til salg hos moderselskaberne, fås de 
ikke nødvendigvis hos de mere prisvenlige datterselskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2231868/gratis-roaming-har-lange-udsigter-for-tdc-kunder/">Gratis roaming har lange 
udsigter for TDC-kunder</a></p><p>
»De før så sprælske mindre teleselskaber er blevet lidt sløve i det. Det 
viser, at markedet ikke er så dynamisk, når det handler om at fjerne de 
kunstigt høje priser, forbrugerne afkræves, når de bruger telefonen 
eller data i udlandet«, siger Martin Salamon. 
</p><p>
Et af de selskaber, der har gjort op med det, er teleselskabet 3. Her kan 
kunderne bruge deres telefon og data i Sverige, Norge, England, Frankrig, 
Italien, Lichtenstein, Nordirland, Irland, Hongkong, San Marino, Schweiz, 
Skotland, Tyskland, Wales, Østrig, Holland, Belgien, Luxembourg og Finland 
på samme vilkår, som gælder i Danmark. 
</p><p>
Teleekspert Torben Rune forudser, at problemet med høje roamingpriser vil 
forsvinde de kommende år, fordi forbrugerne i stigende grad vil koble på 
lokale wi-fi-netværk, når de skal ringe. 
</p><p>
Til gengæld vil selskaberne forsøge at tjene penge ved at udvikle deres egne 
produkter til telefonerne. 
</p><p>
»Vi kommer til at se mere avancerede applikationer over de kommende år. For 
eksempel apps, der kan hjælpe telefonens ejer med den personlige 
sundhedskontrol. Det ligger lige til højrebenet. Og betalingssystemer på 
telefonen. På den måde kan selskaberne selv komme til at stå for mere 
indhold på telefonerne«, forudser Torben Rune. 
</p><p class=" bl-elem"><b>Rasmus Hørmand-Pallesen (Research)</b></p>	
</div>
</div></body></html>
