---
layout:     post
title: 	    "Ryanair-demonstranter på plads igen torsdag"
post_author:	    
post_date:	    Wed, 18 Mar 2015 21:49:50 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2593867/ryanair-demonstranter-paa-plads-igen-torsdag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Torsdag vil der igen være demonstrationer mod Ryanair i Københavns Lufthavn.
</p><p>
Det bekræfter Jane Larsen, der er talsmand for de demonstrerende i Københavns 
lufthavn, efter at de onsdag aften mødtes for at diskutere situationen.
</p><p>
» Vi kommer til at fortsætte vores oplysning til passagererne torsdag«, siger 
hun til Ritzau.
</p><p>
I løbet af dagen har hun sammen med en gruppe lufthavnsansatte oplyst 
passagererne i København lufthavn om deres bekymringer i forbindelse med 
Ryanairs indtog i lufthavnen.
</p><p>
Blandt andet ved at uddele flyers og ved at give det Ryanair-fly, der i dag 
landede i Københavns lufthavn, 'en kærlig velkomst', som Jane 
Larsen selv kalder det.
</p><p>
»Vi synes, det har været en god dag. Vi havde en fin happening foran flyet, og 
vi er kommet rigtig fint ud med vores budskab om vores bekymring og omkring 
vigtigheden af ordentlige arbejdsvilkår i Danmark«, siger Jane Larsen.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/arbejdsmarked/ECE2593785/ryanair-myndigheder-skal-forhindre-demonstrationer/">Ryanair: Myndigheder skal 
forhindre demonstrationer</a></p><p>
Hun afviser i øvrigt, at dagens demonstration var en blokade, som Ryanair 
ellers kalder det i en udtalelse onsdag aften.
</p><p>
»Vi synes, vi har været ordentlige. Vi har fulgt de sikkerhedsregler, der er 
blevet givet af sikkerhedspersonalet i lufthavnen«, siger hun.
</p><p>
Ryanair-flyet, der i dag skulle være fløjet fra København mod Dublin klokken 
15.30 blev mere end tre timer forsinket. De fremmødte demonstranter var 
blandt andet en af årsagerne til forsinkelsen.
</p><p>
»Det er rigtig beklageligt, og derfor valgte vi også at gå af hensyn til 
passagererne«, siger Jane Larsen.
</p><p>
Hun oplyser, at nogenlunde det samme billede vil tegne sig i Københavns 
Lufthavn i morgen i forhold til flypersonalets demonstrationer.
</p><p class=" bl-elem">
Hun ønsker dog ikke at gå yderligere ind i spørgsmålet om, hvorvidt der igen 
vil troppe ansatte op omkring selve flyet, når Ryanair lander i Københavns 
lufthavn torsdag kl. 15.05.
</p>	
</div>
</div></body></html>
