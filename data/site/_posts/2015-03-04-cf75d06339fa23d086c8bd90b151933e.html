---
layout:     post
title: 	    "304 danskere har søgt om at skifte køn"
post_author:	    
post_date:	    Wed, 04 Mar 2015 11:42:18 +0100
post_site:	    politiken.dk 
post_link:	    http://politiken.dk/forbrugogliv/livsstil/ECE2572593/304-danskere-har-soegt-om-at-skifte-koen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For et halvt år siden blev det lovligt at ændre kønnet til kvinde i sit pas, 
selv om man stadig har et mandligt kønsorgan. Og omvendt. 
</p><p>
Siden har 304 danskere søgt Økonomi- og Indenrigsministeriet om et juridisk 
kønsskifte, hvoraf 67 i dag allerede kan skrive et andet køn i deres pas og 
frit kan skifte til enten et pige- eller drengenavn, skriver Metroxpress. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2388133/maia-faar-oestrogen-hormonerne-er-det-bedste-der-er-sket-i-mit-liv/">Maia får østrogen: Hormonerne 
er det bedste, der er sket i mit liv</a></p><p>
Kontorchef Carsten Grage fra ministeriet regner med en bølge af kønsskifter i 
den næste tid. 
</p><p>
»Det tal kommer til at stige en del de næste uger, i takt med at en del 
ansøgere bekræfter deres ønske om juridisk kønsskifte efter udløbet af den 
seks måneders refleksionsperiode«, siger han til Metroxpress. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2388242/foerste-transperson-faar-juridisk-koensskifte/">Første transperson får 
juridisk kønsskifte</a></p><p>
Før lovændringen 1. september sidste år skulle man gennem en behandling hos 
sexologisk klinik, hvor det var omstændeligt at skifte køn. 
</p><p>
I dag skal man bare udfylde en blanket på ministeriets hjemmeside, hvis man 
vil skifte køn. Samt altså bekræfte kønsskiftet et halvt år efter. Og man 
kan senere skifte tilbage. 
</p><p>
»Der er et skema på vores hjemmeside, som man kan udfylde, hvis man vil skifte 
køn, men der er sådan set ikke nogen formkrav – man kan også blot sende en 
mail. Her skal vi dog lige sikre os, at det er den rigtige person«, siger 
kontorchefen. 
</p><p><b class="ext-link">LÆS OGSÅ <a class="embeddedlink" href="http://politiken.dk/debat/debatindlaeg/ECE2255827/nyt-lovforslag-om-juridisk-koensskifte-er-det-rene-nonsens/"/></b><a class="embeddedlink" href="http://politiken.dk/debat/debatindlaeg/ECE2255827/nyt-lovforslag-om-juridisk-koensskifte-er-det-rene-nonsens/">Nyt 
lovforslag om juridisk kønsskifte er det rene nonsens </a></p><p>
Det var et flertal af alle partier på nær Venstre, Konservative og DF, der 
vedtog muligheden for juridisk kønsskifte. 
</p><p>
Venstres ligestillingsordfører Fatma Øktem mener, at man mindst skal forbi en 
ekspert. 
</p><p class=" bl-elem">
»Vi mener, at det at skifte køn er så stor en beslutning, at den ikke bare 
burde kunne gøres på nettet, men man i det mindste bør tale med en fagperson 
som en læge, før man får lov«, siger hun. 
</p>	
</div>
</div></body></html>
