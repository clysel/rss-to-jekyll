---
layout:     post
title: 	    "Kritikere: It-giganter vil fastlåse afrikanske internetbrugere"
post_author:	    Adam Fribo
post_date:	    Wed, 25 Mar 2015 07:27:39 +0000
post_site:	    www.version2.dk 
post_link:	    http://www.version2.dk/artikel/kritikere-it-giganter-vil-fastlaase-afrikanske-internetbrugere-115823?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Store, vestlige it-virksomheder samarbejder flittigt med teleudbydere om at komme ind på det voksende marked for internettjenester i Afrika. Både Google og Facebook fører an, og eksempelvis tilbyder Google i samarbejde med Safaricom gratis internetadgang – så længe brugeren udelukkende bruger Googles tjenester.</p>

<p>Men ifølge flere kritikere er det iskold kapitalisme forklædt som digital filantropi.</p>

<p>Det skriver <a href="http://www.reuters.com/article/2015/03/24/us-africa-internet-idUSKBN0MK10F20150324">Reuters</a>.</p>

<p>»Det svarer til en pusher, der giver dig en lille dosis stoffer og siger: Hvis du vil have mere, må du købe det,« siger Mike Jensen, der er ekspert i afrikanske internetforhold.</p>

<p>Facebook tilbyder også gratis internetadgang visse steder gennem sit internet.org-projekt, men i lighed med Google gælder det kun en skrabet version af Facebooks egne tjenester og et par andre sider.</p>

<p>Flere kritikere påpger, at de afrikanske lande ikke har regler for netneutralitet, ligesom det også bekymrer dem, at det er umuligt at få indsigt i it-virksomhedernes aftaler med teleudbydere og andre, hvilket igen gør det umuligt at kortlægge potentielle interessekonflikter.</p>

<p>»Man giver folk en idé om, at de er forbundne til internettets frie og åbne verden. Men i virkeligheden bliver de holdt fanget i et digitalt fængsel drevet af virksomheder,«siger Niels Ten Oever, der leder gruppen Article 19, som arbejder for digitale rettigheder.</p>

<p>Der forventes at være omkring 360 millioner smartphones i brug i Afrika inden år 2025.</p>
  </section></div></body></html>
