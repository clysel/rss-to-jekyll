---
layout:     post
title: 	    "Ngo'er: 70.000 flygter fra luftangreb i Yemen"
post_author:	    
post_date:	    Sun, 10 May 2015 20:48:50 +0200
post_site:	    politiken.dk 
post_link:	    http://politiken.dk/udland/ECE2663919/ngoer-70000-flygter-fra-luftangreb-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
70.000 mennesker herunder 28.000 børn flygter ifølge hjælpeorganisationer nu 
fra provinsen Sadaa i det nordvestlige Yemen, hvor en arabisk koalition 
udfører talrige luftangreb for at få ram på houthi-oprørere.
</p><p>
17 hjælpeorganisationer herunder Oxfam, Red Barnet og Islamic Relief fordømmer 
luftangrebene, som ifølge dem er tiltagende. De kræver en øjeblikkelig 
våbenhvile i området.
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2639251/yemen-er-en-brik-i-mellemoestens-tvekamp/">Yemen er en brik i Mellemøstens tvekamp </a></p><p>
»Der er et akut behov for at stoppe fjendtlighederne, så man kan få humanitær 
hjælp til landet«, siger Daw Mohamed, landechef i Care International i Yemen 
ifølge nyhedsbureauet AFP.
</p><h3>
Forhandler om fred
</h3><p>
I dag var der da også ifølge AFP et gennembrud i forhandlingerne om en 
våbenhvile, efter at koalitionen ledet af Saudi-Arabien i mere end seks uger 
har udført bombeangreb i landet.
</p><p>
Angrebene begyndte, efter at houthi-bevægelsen tog magten i det meste af 
landet i januar.
</p><p>
Ifølge AFP har oprørerne sagt, at de er villige til at stille sig positivt 
over for skridt, der tages, for at få en ende på "lidelserne".
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2663283/yemen-accepterer-kortvartig-vaabenhvile/">Yemen accepterer kortvartig 
våbenhvile</a></p><p>
FN udtrykte i går bekymring over de mange civile i Sadaa-provinsen og advarede 
om, at angreb mod befolkede områder er imod international lov.
</p><p>
Tidligere har FN og hjælpeorganisationer skønnet, at 20 millioner mennesker 
eller 80 procent af befolkningen lider af sult eller "fødevareusikkerhed".
</p><p>
Der er også alvorlig mangel på brændstof til at drive hospitalerne.
</p><p class=" bl-elem">
Forsyningsruterne har været blokeret, siden den arabiske koalition indledte 
bombardementer 26. marts.
</p>	
</div>

</div></body></html>
