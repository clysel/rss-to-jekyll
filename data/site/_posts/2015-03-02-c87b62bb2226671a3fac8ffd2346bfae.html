---
layout:     post
title: 	    "Google+ i omvæltning: Chefrokade og omstrukturering"
post_author:	    Christian Loiborg
post_date:	    Mon, 02 Mar 2015 13:34:40 +0000
post_site:	    www.version2.dk 
post_link:	    http://www.version2.dk/artikel/google-skifter-strategi-google-opdeler-tjenesten-90188?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den sociale netværkstjeneste Google+ har længe haft det hårdt. Og det vil Google nu lave om på, med en omprioritering af tjenesten, der nu skal opdeles efter fokusområder. Det betyder også et farvel til den hidtidige chef, der tiltrådte for mindre end et år siden, skriver <a href="http://www.theverge.com/2015/3/2/8131425/head-of-google-has-reportedly-quit-job">The Verge</a>.</p>

<p>De visuelle elementer af Google+ bliver nu flyttet til separate produkter kaldet Photos og Streams. Også området for kommunikationer - der formentlig dækker over bl.a. Hangouts - vil få sit eget fokusområde.</p>

<p>David Besbris har siden april været ansvarlig for Google+, men har nu - mindre end et år efter - angiveligt forladt sin stilling. Google-vicedirektør Bradley Horowitz skriver på sin egen <a href="https://plus.google.com/+BradleyHorowitz/posts/TCABnE5Jkwh">Google+</a>-profil, at han nu står i spidsen for Googles Photos- og Streams-produkterne. Efter sigende kan Hangouts også blive et produkt, der fremstår mere selvstændigt fremfor at være en så integreret del af Google+.</p>
  </section></div></body></html>
