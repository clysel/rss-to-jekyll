---
layout:     post
title: 	    "Venstre vil fremme integration med gulerod og pisk"
post_author:	    
post_date:	    Wed, 01 Apr 2015 23:25:46 +0200
post_site:	    politiken.dk 
post_link:	    http://politiken.dk/indland/politik/ECE2614611/venstre-vil-fremme-integration-med-gulerod-og-pisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Regeringens integrationsplan, 'Alle skal bidrage'</h5>
<div class="fakta-body" data-buildingblock="embedded_factboxlink">
<ul><li>Flygtninge skal fra dag ét kunne tilbydes job. Danskundervisning skal 
foregå sideløbende.</li><li>Man skal tage de job, der bliver tilbudt. Ellers bliver der trukket i ydelserne.</li><li>Flygtninge får ret og pligt til at deltage i for eksempel nyttejob, løntilskud 
eller virksomhedspraktik inden for tre måneder efter, at 
integrationsindsatsen begynder.</li><li>Kravet om 37 ugers aktivering fjernes.</li><li>Det erstattes med et krav om en virksomhedsrettet indsats.</li><li>For unge under 30 år gælder, at de skal i uddannelse.</li><li>Flygtninges erfaringer og uddannelser skal hurtigere identificeres og bruges i deres 
integration på arbejdsmarkedet.</li><li>Indvandrere, der i dag er ude af integrationsprogrammet, skal tilbage i programmet, 
hvis de har været mindst seks måneder på kontanthjælp. 
I tre måneder skal de i løntilskudsjob, nyttejob eller 
virksomhedspraktik.</li><li class=" bl-elem">Såfremt indvandreren seks måneder efter, at forløbet er slut, 
stadig er arbejdsløs, gentages indsatsen.</li></ul><p class=" bl-elem"><i class=" bl-elem">Kilde: Statsministeriet</i></p>
</div>
</div><p>
Der venter en krukke guld for enden af regnbuen til de kommuner, der bliver 
bedre til at integrere indvandrere og få dem i arbejde eller uddannelse.
</p><p>
Omvendt skal de kommuner, der yder den ringeste indsats, fremover have færre 
penge mellem hænderne.
</p><p>
Det er en del af Venstres integrationsudspil som følger i kølvandet på 
regeringens, der blev fremlagt for nylig. Det skriver Berlingske.
</p><p>
»Jeg tror aldrig, at det bliver millimeterretfærdighed, men princippet er, at 
en kommune bliver præmieret, hvis den får én procent flere indvandrere i 
uddannelse eller arbejde, og det er ligegyldigt, om det er i Billund eller 
Odense«, siger Martin Geertsen til Berlingske.
</p><p>
Kommunernes integrationsindsats skal måles på uddannelse og beskæftigelse. 
Pengene skal hentes ved at sløjfe 16 statslige puljer, som alle kommuner i 
dag har mulighed for at ansøge.
</p><p>
Det er eksempelvis puljer til at fremme unges mentale sundhed eller klippekort 
til ekstra hjemmehjælp.
</p><h3>
V-borgmestre ikke begejstrede
</h3><p>
I seks af de 10 kommuner, som Kora ranglister som de dårligste til at få 
indvandrere i beskæftigelse, sidder en Venstre-borgmester.
</p><p>
Berlingske har taget kontakt til flere af disse V-borgmestre, og flere af dem 
er ikke udpræget begejstrede for deres partis udspil.
</p><p>
»Jeg er dybt bekymret for, at det her udspil bliver til virkelighed«, siger 
borgmester i Langeland Kommune, Bjarne Nielsen (V), til Berlingske.
</p><p>
Frederikssunds borgmester, John Schmidt Andersen (V), tvivler også på, at en 
kombination af kontant belønning og straf til kommunerne vil få flere 
indvandrere i arbejde.
</p><p>
I regeringen mener social- og integrationsminister Manu Sareen (R), at Venstre 
overser kommunernes forskellige forudsætninger og kalder forslaget for »problematisk«.
</p><p class=" bl-elem">
»Vi skal hjælpe vores medspillere i stedet for at rive tæppet væk under dem, 
og jeg bryder mig heller ikke om, at det skal finansieres ved at skære i 
puljer, som er målrettet folkeskolen eller psykiatrien«, siger Manu Sareen 
til Berlingske.
</p>	
</div>

</div></body></html>
