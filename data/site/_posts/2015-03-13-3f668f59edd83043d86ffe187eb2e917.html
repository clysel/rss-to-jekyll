---
layout:     post
title: 	    "Her er 10 lande, du måske ikke lige havde overvejet til din ferie"
post_author:	    
post_date:	    Fri, 13 Mar 2015 06:00:29 +0100
post_site:	    politiken.dk 
post_link:	    http://politiken.dk/rejser/temarejser/ECE2584409/her-er-10-lande-du-maaske-ikke-lige-havde-overvejet-til-din-ferie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Er du i tvivl om, hvor du skal tage hen på din næste rejse? Så kan du måske 
lade dig inspirere af den seneste opgørelse fra den amerikanske organisation 
'Adventure Travel Trade Association'. 
</p><p>
Organisationen tager hvert år pulsen på de hotteste rejsemål indenfor såkaldt 
'Adventure travel'. Dette defineres som rejser, der sikrer interaktion med 
naturen, interaktion med den lokale kultur og mulighed for fysisk aktivitet. 
To ud af disse tre kriterier skal være opfyldt for at kunne få betegnelsen 
'Adventure travel'. 
</p><p>
Mere end 315 turoperatører, rejseskribenter, turistbureauer og 
rejsebrancheeksperter er blevet bedt om at rangere landene efter ti faktorer 
inklusiv bæredygtighed, sikkerhed, sundhed, natur, kultur og infrastruktur. 
</p><p>
Her er deres liste over ni af de hotteste adventure rejsemål netop nu, plus en 
enkelt anbefaling fra Politiken Rejser. 
</p><h3>
Letland 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00681/Rejs_Riga_174-web_681291y.jpg" alt="" border="0"/><span class="caption"><span class="f-img-caption">Letlands 
</span>hovedstad Riga har et hyggeligt centrum. Foto: Karin Larsen</span></span>
Letland, der grænser op til Østersøen midt imellem Estland og Litauen, er en 
naturskøn destination med masser af bølgeskvulp og smuk kystlinje. 
Nationalparken Kemeri er et besøg værd med sin tætte bevoksning og 
skovstrækninger, der lokker et væld af fugle til. Her er adskillige 
udkigsposter, hvor du kan studere dyrelivet på helt tæt hold og nede på 
jorden igen bevæge dig igennem skoven ad stier på kryds og tværs. 
</p><p>
Hovedstaden Riga ligger i Rigabugten og karakteristisk for byen er floden, 
Daugava, der flyder igennem byen, der er delt i tre. Den gamle bydel, byens 
centrum, der ligger på østbredden og Pardaugava, der ligger på vestbredden. 
Både i den gamle bydel og i centrum finder du mange bygninger i art nouveau 
stil, ligesom det i den gamle bydel ikke er usædvanligt at støde på 
bygninger, der kan dateres tilbage til middelalderen. Her er adskillige 
smukke kirker, blandt andet Peterskirken, som er bygget i 1408. Det er også 
i hovedstaden du finder Letlands Nationalhistoriske Museum, der er et af 
landets største og mest interessante museer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1762965/tag-med-til-letlands-summende-og-snurrende-hovedstad/">Tag med til Letlands summende 
og snurrende hovedstad</a></p><h3>
Rumænien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Bran_Castle__Rum_ni_920195y.jpg" alt="" border="0"/><span class="caption"><span class="f-img-caption">Rumænien 
</span>er andet end hovedstaden Bukarest. Foto: Stefi Cujma/Stock.xchng</span></span>
Rumænsk athenæum er navnet på koncerthuset i Bukarest, hovedstaden i Rumænien. 
Og koncerthuset, der er opført i 1888 som en rund kirkelignende bygning, er 
hjemsted for George Enescu Filharmoniske Orkester, ligesom det er her, den 
årlige George Enescu Festival bliver afviklet. Det er også i Bukarest, du 
finder Rumæniens National Museum of Art, et storslået museum, hvor den 
rumænske afdeling blandt andet rummer skulpturer af Constantin Brancusi og 
malerier af Theodor Aman og Nicolae Gregorescu. 
</p><p>
Forlader du hovedstaden, er der rig mulighed for at vandre og campere i 
Karpater Bjergene, en 1500 meter lang buet bjergkæde. En stor del af 
bjergkæden er dækket af skov, og dyrelivet er rigt. Det er her, du møder den 
største udbredelse af både brune bjørne, los, ulve og vildsvin i hele 
Europa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1956434/diktatorens-megapalads-kom-med-ind-i-verdens-naeststoerste-bygning/">Diktatorens megapalads: Kom 
med ind i verdens næststørste bygning</a></p><h3>
Jordan 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Jordan_topsights_Th_920205y.jpg" alt="" border="0"/><span class="caption"><span class="f-img-caption">En 
</span>af Jordans største turistattraktioner er oldtidsbyen Petra. Foto: Thomas Pullicino</span></span>
Jordan ligger i Mellemøsten øst for Jordanfloden og er et monarki regeret af 
Kong Abdullah den anden. Han tilhører den hashemitiske kongeslægt, der 
betragter sig som efterkommere af profeten Muhammed, og kongemagten er 
stærk. En af de helt store turistattraktioner i Jordan er Petra, en 
oldtidsby 170 kilometer syd for Amman. Byen, der ligger i en smal dal 
omgivet af stejle sandstensklipper, er på UNESCOs liste over verdensarv og 
byen, der var beboet så langt tilbage som i jernalderen, antages i sin 
storhedstid at have haft op mod 40.000 indbyggere. 
</p><p>
Hovedstaden, Amman, ligger 40 kilometer øst for Jordanfloden og er landets 
eneste egentlige storby. Byen byder blandt andet på indtil flere 
arkæologiske udgravninger, ligesom det er her, du finder Jordans 
arkæologiske museum. Et imponerende syn er også Kong Abdullah den første 
moskeen, der er opført mellem 1982 og 1989 og har plads til hele 7000 
bedende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2482041/mellemoestens-alternative-charterdestination/">Mellemøstens alternative 
charterdestination</a></p><h3>
Slovenien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/IDbillede_web_Misti_920190y.jpg" alt="" border="0"/><span class="caption"><span class="f-img-caption">Bled 
</span>søen i den nordlige ende af Slovenien. Foto: Mistika/iStockPhoto</span></span>
Slovenien ligger mellem Kroatien, Østrig, Ungarn og Italien. Et lille land, 
kun halvt så stort som Danmark, og smukt er det. Blandt andet byen Bled, der 
ligger omkranset af bjerge ved Bled søen i den nordlige del af landet. Med 
en fantastisk udsigt ligger Bled borgen, der er opført i middelalderen højt 
hævet over søen, ligesom du kan besøge Vor Frue kirke, der ligger på en 
lille ø i søen. 
</p><p>
I hovedstaden, Ljubljana flyder floden, Ljubljanica gennem byen, og det er 
oplagt at opleve byen fra vandsiden på en af de populære sejlture. Landet er 
kendt for sine huler og grotter, og blandt andet hulerne i Skocjan er på 
UNESCOs verdensarvsliste, og en af hulerne er sågar Europas største. Et 
imponerende syn møder dig også, hvis du følger den underjordiske flod og det 
helt særlige univers, der åbenbarer sig her langt under jorden. Har du ikke 
fået nok kan du fortsætte til Postojna Grotterne, som strækker sig over ikke 
mindre end 20 kilometer. Og ved at tage en jernbane, der går gennem 
grotterne, kan du komme langt ind i bjerget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1919295/otte-fascinerende-balkan-byer-hvilken-passer-bedst-til-dig/">Otte fascinerende Balkan-byer: 
Hvilken passer bedst til dig?</a></p><h3>
Bulgarien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/ID_Sofia_web_DIMITA_920194y.jpg" alt="" border="0"/><span class="caption"><span class="f-img-caption">Aleksandar 
</span>Nevski katedralen er Sofias vartegn. Foto: Dimitar Deinov/AP</span></span>
Bulgarien har de senere år trukket en del overskrifter, ikke mindst på grund 
af de to badebyer, Sunny Beach og Golden Sands, der hvert år tiltrækker unge 
fra hele Europa i hobetal, men Bulgarien er så meget mere end paraplydrinks 
og natklubber. Varna, Bulgariens tredjestørste by, ligger smukt ved 
Sortehavet, men er meget mere end en badeby, og det er blandt andet her, en 
af Europas ældste guldskatte er blevet udgravet. 
</p><p>
Aleksandar Nevski katedralen er med sine strålende gyldne kupler for længst 
blevet Sofias vartegn, og kirken, der er opkaldt efter en russisk general, 
er opført i 1920erne og et imponerende syn, ude som inde. Det er også i 
Sofia, du finder et enormt kulturpalads, som er opført under kommunismen. 
Tænkt som et sted, hvor byens borgere kunne mødes om kulturelle aktiviteter, 
og her er blandt andet cafeer og boghandlere. Bulgarien er et bjergrigt 
land, og hvor vinterhalvåret står i skiløbets tegn, kan du om sommeren komme 
på smukke trekking-, vandre- eller mountainbike ture i det kuperede terræn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/bulgarien/sofia/ECE2264600/hold-weekend-i-byen-der-ikke-ligner-andre-europaeiske-hovedstaeder/">Hold weekend i byen der ikke 
ligner andre europæiske hovedstæder</a></p><h3>
Tjekkiet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Id_web_Tjekkiet_mam_920202y.jpg" alt="" border="0"/><span class="caption"><span class="f-img-caption">De 
</span>fleste kender nok Tjekkiets hovedstad Prag, men landet har meget andet at udforske. Foto: Mammuth/iStockPhoto</span></span>
Karlovy Vary eller Karlsbad, byens tyske navn, er en by i Karlovy Vary 
regionen i Tjekkiet. Byen, der ligger smukt ved Teplás flodens munding blev 
grundlagt i 1358, hvor Kejser Charles den fjerde byggede en jagthytte netop 
her. Dette er en af de bedst kendte og bedste kurbyer i verden, og her er 
blandt andet 13 varme kilder med en temperatur på 72 grader. Den mest 
berømte, Vridlo, pumper flere tusind liter drikkeklart vand ud i minuttet. 
Af historisk interesse er blandt andet Karlstein Borgen, der ligger 
strategisk placeret på toppen af en klippe omgivet af tæt skov. Borgen, der 
i sin tid blev bygget til landets kronjuveler, ligger i et naturskønt område 
30 kilometer fra Prag. 
</p><p>
Også naturparken, Cesky ráj, er et besøg værd. Her er enorme 
klippeformationer, dybe kløfter og perfekte udsigtspunkter. Her er noget for 
ethvert temperament, hvad enten du har lyst til at prøve kræfter med de 
flotte basalt-klipper eller er mere til en knap så hård vandretur ad stierne 
i området. Krkonose Nationalparken er i vinterhalvåret et elsket område at 
stå på ski og dyrke vintersportsgrene, mens stedet i sommerhalvåret er det 
perfekte sted at henlægge en vandreferie og flere steder ligger hyggelige 
hytter, hvor du kan overnatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tjekkiet/ECE1949759/kom-med-til-prags-ukendte-vesterbro/">Kom med til Prags ukendte 
Vesterbro </a></p><h3>
Estland 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Enrico_Corno_SXC_Ta_920185y.jpg" alt="" border="0"/><span class="caption"><span class="f-img-caption">Estlands 
</span>hovedstad Tallinn. Foto: Enrico Corno/Stock.xchng</span></span>
Estland, er et land i den baltiske region og grænser blandt andet op til 
Østersøen og Rusland, og ikke mindst naturen lokker her. Næsten halvtreds 
procent af landet er dækket af skov, med smukke vandrestier, søer og 
marskland og ikke mindst gratis campingfaciliteter. Her er adskillige 
nationalparker, blandt andet Lahemaa og Soomaa, hvor anlagte stisystemer 
fører dig igennem marsk og vådområder. 
</p><p>
Vilsandi Nationalparken er karakteriseret ved mere end 150 småøer, og 
mangeartede klippeformationer, og det er en af de største ynglepladser for 
den grå sæl i hele Estland, ligesom tusindvis af edderfugle og gæs gør holdt 
eller overvintrer her. Kulturelt har landet også masser at byde på, og 
eksempelvis Alexander Nevsky katedralen er et smukt syn. Den ortodokse 
katedral ligger i Tallinns gamle bydel, og katedralen, der er opført mellem 
1894 og 1900, er med sine kupler, smukke farver og guldbelagte interiør et 
smukt eksempel på datidens imponerende byggerier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2054858/billig-fremadstormende-og-smuk-hovedstad-taet-paa-danmark-fortjener-et-besoeg/">Billig, fremadstormende og 
smuk: Hovedstad tæt på Danmark fortjener et besøg</a></p><h3>
Chile 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Chile_topsights_Dav_920198y.jpg" alt="" border="0"/><span class="caption"><span class="f-img-caption">Chile 
</span>er blandt andet kendt for sine mange smukke bjerge. Foto: David Mathies</span></span>
Chile er et land på den sydvestlige kyst af Sydamerika mellem Andesbjergene og 
Stillehavet. Og naturen viser sig fra sin mere vilde side her. El Tatio er 
eksempelvis berømt for sine gejsere. Området, der ligger i 4300 meters højde 
er et imponerende syn, når flere hundrede gejsere syder og bobler. 
</p><p>
Torres del Paine nationalparken ligger i Chiles største region, hvor de 
primære indtægtskilder er fåreopdræt og olieboringer, men også turisme er 
blevet en stor indtægtskilde og populært er blandt andet trekking og ture på 
hesteryg med fuld oppakning. Området er rigt på dyr og her lever blandt 
andet ræve, pumaer og et væld af fugle. Turen rundt om bjergmassivet Paine 
er blandt de mest populære og perfekt, hvis du er den eventyrlystne type. 
Turen fører dig forbi adskillige floder, Grey gletcheren og spektakulære 
udsigtspunkter og om natten camperer du ved Pehoe søens tyrkisblå bredder. 
</p><p>
Også Atacama ørkenen, der strækker sig over 100 kilometer langs Sydamerikas 
vestkyst i det nordlige Chile og sydligste Peru, er en usædvanlig oplevelse 
med sit golde og vindblæste udtryk. San Pedro de Atacama er en lille ørkenby 
i den nordlige ende af Atacama ørkenen, og øst for byen knejser store 
vulkaner, hvoraf flere stadig er aktive, og skal du nyde solnedgangen, er 
Valle de la Luna det oplagte sted. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1931026/top-10-her-er-nogle-af-verdens-mest-vanvittige-pools/">Top 10: Her er nogle af 
verdens mest vanvittige pools</a></p><h3>
Slovakiet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/bratislavia_web_920204y.jpg" alt="" border="0"/><span class="caption"><span class="f-img-caption">Slovakiets 
</span>hovedstad Bratislava. Foto: Arkivfoto</span></span>
Naturen i Slovakiet er særdeles varieret og består af bjerge, lavland, 
kløfter, søer, skove og store vidder med græsarealer. Borge, slotte og 
ruiner knejser den dag i dag på mange bjergtoppe og ikke mindst de smukke 
bjerge, er en populær attraktion med deres spændende vandreruter. Karpaterne 
udgør med sine 1500 kilometer den største bjergkæde, og en anden kendt er 
Tatrabjergene, der har hele fem vegetationsbælter. Både på den sydlige og 
nordlige side er der store dale, og set fra Podhale og særligt i morgenlys 
udgør disse bjerge mange landskabsfotografers foretrukne motiv. 
</p><p>
Det er muligt at køre rundt om Tatrabjergene på cykel, en tur på hele 230 
kilometer, men samtidig blandt de smukkeste i Europa. Turistherberger på 
ruten sikrer dig et sted at puste ud inden næste dags distance. Spredt over 
landet findes mere end 400 grotter, og heraf er to isgrotter, som også er 
åbne for turister. Flere af landets små middelalderbyer og minebyen, 
Kremnica står på UNESCOs liste over vigtig kulturarv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2459903/besoeg-den-tidligere-kejserby-der-er-ved-at-genfinde-sin-storhed/">Besøg den tidligere kejserby, 
der er ved at genfinde sin storhed</a></p><h3>
Nicaragua 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Granada_Delirante-b_920199y.jpg" alt="" border="0"/><span class="caption"><span class="f-img-caption">Granada 
</span>er en populær by at besøge i Nicaragua. Foto: Delirante Bestiole</span></span>
Nicaragua er en republik i Mellemamerika, der blev opdaget i 1502 af Columbus. 
Arealmæssigt er det det største land i området, men har samtidig den laveste 
befolkningstæthed. Mod nord deler landet grænse med Honduras og mod syd med 
Costa Rica. Storslået natur, smukke strande og pulserende natteliv, er noget 
af det, der trækker turister til, og blandt andet byerne, Granada og Leon er 
populære. 
</p><p>
Men også den bjergrige region, Matagalpa, hvor du kan bliver klogere på, 
hvordan man dyrker kaffe på en af de mange kaffefarme, er et besøg værd. En 
hel række vulkaner løber fra nord mod syd, og mange er stadig aktive. Den 
højeste er San Cristobal tæt på Chinandega. Området Rio San Juan er en ny 
øko turisme-destination, og regnskoven er blandt andet kendetegnet ved en 
stor biodiversitet. Her er rig mulighed for at studere det imponerende 
fugleliv, og ikke mindst Reserva Silvestre Privada Montecristo er et vigtigt 
område for fugleinteresserede. 
</p><p class=" bl-elem"><i class=" bl-elem">Kilde: Forbes </i></p>	
</div>
</div></body></html>
