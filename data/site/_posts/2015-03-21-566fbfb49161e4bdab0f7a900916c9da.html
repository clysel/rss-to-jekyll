---
layout:     post
title: 	    "Syv børn er døde efter brand i New York"
post_author:	    
post_date:	    Sat, 21 Mar 2015 10:39:21 +0100
post_site:	    politiken.dk 
post_link:	    http://politiken.dk/udland/ECE2598023/syv-boern-er-doede-efter-brand-i-new-york/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Syv børn afgik ved døden i morges, da de blev fanget af en brand i bydelen 
Brooklyn i New York, USA. Det oplyser de lokale myndigheder.
</p><p>
Talsmand for New Yorks brandvæsen Jim Long siger, at to andre også er kommet 
alvorligt til skade, skriver både Fox News og Sky News.
</p><p>
Børnene er i alderen fem til 15 år og menes at være fra samme familie.
</p><h3>
Brandårsag vides ikke
</h3><p>
Brandvæsnet modtog meldingen om branden på en privat adresse lidt over midnat 
lokal tid. Branden fandt sted på Belford Avenue.
</p><p>
Flere end 100 brandmænd deltog i slukningsarbejdet, og ilden er blevet bragt 
under kontrol.
</p><p>
Det står endnu ikke klart, hvad der er skyld i branden. Ifølge talsmanden 
bliver branden efterforsket af brandmyndighederne.
</p><p class=" bl-elem">
Yderligere detaljer er endnu ikke tilgængelige, lyder det ifølge flere 
internationale medier.
</p>	
</div>
</div></body></html>
