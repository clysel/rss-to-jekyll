---
layout:     post
title: 	    "Strejkende SAS-medarbejdere skaber forsinkelse i lufthavnen"
post_author:	    
post_date:	    Tue, 24 Feb 2015 11:47:56 +0100
post_site:	    politiken.dk 
post_link:	    http://politiken.dk/rejser/ECE2560565/strejkende-sas-medarbejdere-skaber-forsinkelse-i-lufthavnen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS' bagagehåndteringsfolk indledte tirsdag formiddag en uvarslet 
arbejdsnedlæggelse i Københavns Lufthavn. 
</p><p>
Det forstyrrer flytrafikken hos SAS. 
</p><p>
»Lige nu har vi en række fly, der er forsinket. Vi forsøger at få fly af sted 
og har ledere, der udfylder funktionerne. Men der vil være forsinkelser, og 
det er rigtig beklageligt«, siger Trine Kromann-Mikkelsen, pressechef i 
flyselskabet. 
</p><p>
De SAS-kunder, der er berørt af arbejdsnedlæggelsen vil få direkte besked, og 
ellers bør man holde øje med SAS' eller Københavns lufthavns hjemmeside. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2417547/sas-eftermiddagens-strejke-vil-paavirke-afgange-resten-af-dagen/">SAS: Eftermiddagens strejke 
vil påvirke afgange resten af dagen </a></p><p>
Ekspeditions Arbejdernes Klub vil ikke kommentere arbejdsnedlæggelsen overfor 
Politken, men henviser til en tekst på sin hjemmeside. Arbejdsnedlæggelsen 
sker efter alt at dømme, fordi SAS Ground Handling (SGH), altså 
bagagehåndteringsfolkene, er utilfredse med en ny overenskomst, der blev 
indgået den 30. oktober. 
</p><p>
SAS opsagde før sommerferien lokalaftaler for omkring 900 bagagemedarbejdere i 
SGH i Københavns Lufthavn. Herefter fulgte flere måneder med strid og 
uenighed. Utilfredsen blev blandt andet markeret med to uvarslede 
arbejdsnedlæggelser. Først i tre timer i juni måned og lige op til en af 
årets største rejsedage og igen den 7. oktober. 
</p><h3>
Ude af trit med aftaler 
</h3><p>
Ifølge branchesitet check-in.dk er kernen i striden, at SGH vil have mere 
fleksibilitet, så bagagehåndteringsfolkene er flere på arbejde, når der er 
myldretid og mange fly at betjene om morgenen og sidst på eftermiddagen og 
så spare på bemandingen midt på dagen, hvor der ikke er så travlt. 
</p><p>
SAS ville justere aftalen, så den passede bedre til flyselskabets behov og gav 
større fleksibilitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2328081/bagagepersonale-strejker-og-holder-fly-paa-jorden/">Bagagepersonale strejker og 
holder fly på jorden</a></p><p>
Trine Kromann-Mikkelsen fra SAS kan ikke forstå, hvorfor SGH har nedlagt 
arbejdet, når der er indgået en aftale. 
</p><p>
»Det er helt uacceptabelt og helt ude at trit med de aftaler, vi har. Det 
påvirker kunder i en grad, som er til enorm stor gene. Det må vi have en 
dialog om«. 
</p><p>
Ifølge en skrivelse på Ekspeditions Arbejdernes Klubs hjemmeside, blev der på 
et mæglingsmøde i går IKKE opnået enighed i fortolkningen af en del af 
overenskomsten, som omhandler den såkaldte byttevagtsaftale. 
</p><p>
»Dette var desværre ikke muligt, der blev derfor skrevet et uenigheds referat, 
hvor det nu er muligt at viderefører sagen i det fagretslige system«, står 
der i skrivelsen. 
</p><p class=" bl-elem">
SAS er i øvrigt i forhandlinger med handlingvirksomheden Swissport om en 
gradvis overtagelse af SGH. Første skridt var ifølge check-in.dk, at 
Swissport i november 2013 købte 10 procent af SGH. I slutningen af 2014 blev 
forhandlingerne mellem SAS og Swissport genoptaget. 
</p>	
</div>
</div></body></html>
