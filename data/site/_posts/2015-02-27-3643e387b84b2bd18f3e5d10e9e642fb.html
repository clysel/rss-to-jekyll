---
layout:     post
title: 	    "Union truer Tour-vinders hold med ekskludering "
post_author:	    
post_date:	    Fri, 27 Feb 2015 11:14:00 +0100
post_site:	    politiken.dk 
post_link:	    http://politiken.dk/sport/cykling/ECE2566163/union-truer-tour-vinders-hold-med-ekskludering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Truslen om udelukkelse fra det fineste selskab hænger nu med fornyet styrke 
over det kasakhiske Astana-mandskab med blandt andre den italienske Tour de 
France-vinder Vincenzo Nibali og Danmarks bedste etapeløbsrytter Jakob 
Fuglsang på lønningslisten.
</p><p>
Den Internationale Cykelunion, UCI, oplyser nemlig nu i en pressemedelelse, at 
den har indstillet til den uafhængige licenskomité, at Astana i kølvandet på 
de dopingaffærer, holdet var involveret i sidste sæson, fratages sin 
WorldTeam-licens.
</p><p>
Sker det, vil holdet ikke længere være at finde blandt de 17, der automatisk 
har adgang til samtlige sæsonens mest betydningsfulde udfordringer herunder 
de tre nationale rundture Tour de France, Giro d’Italia og Vuelta a España.
</p><h3>
Italiensk affære spiller også ind
</h3><p>
UCI tilkendegiver, at baggrunden for denne ny og tilsyneladende dramatiske 
udvikling er en rapport fra instituettet for sportsvidenskab ved 
universitetet i Lausanne, ISSUL, som UCI har bestilt i kølvandet på de fem 
dopingsager Astana-kollektivet involveredes i sidste sæson – de to med 
brødrene Maxim og Valentin Iglinskiy fra det professionelle mandskab og tre 
som ramte talentholdet i 3. division.
</p><p>
Desuden har unionen fået indsigt i den omfattende sag, som myndighederne i den 
italienske by Padova i øjeblikket arbejder med, og den skulle også have 
berøring til Astana.
</p><h3>
Fik licensen i første omgang
</h3><p>
10. december meddelte licenskomiteen, at Astana kunne bibeholde sin aktuelle 
status på visse betingelser. En af disse lød, at holdets ledelse skulle 
afgiven en tilbundsgående forklaring til ISSUL, og det er bl.a. den rapport, 
som er affødt af disse samtaler, der nu bringer Astana i ny, særdeles 
alvorlige vanskeligheder.
</p><p>
I første omgang besluttede licenskomitéen, at der ikke var basis for at 
degradere Astana, og de færreste tog det synderligt alvorligt, da UCI’s 
præsident Brian Cookson i den forbindelse gav udtrylk for, at unionen 
bestemt ikke var tilfreds med den afgørelse og agtede at forfølge sagen 
yderligere.
</p><p>
Det er så det, der åbenbart nu er sket og har ført til det meget drastiske 
skridt, at UCI nu ligefrem opfordrer til, at licenskomitéen smider Astana ud 
fra det fineste selskab.
</p><h3>
Vil undgå en gentagelse af Katusha-sagen
</h3><p>
UCI vil ikke gå i nærmere detaljer om, hvad rapporten for ISSUL indeholder, 
men fastslår dog, at den efter uniuonens mening afslører, at forklaringerne 
fra Astanas ledelse om den antidopingpolitik, som holdet har praktiseret, 
ikke stemmer overens med virkeligheden
</p><p>
UCI’s advokater har studeret sagen uhyre nøje for at undgå en gentagelse af 
den situation, der opstod for to år sidan, da unionen også med henvisning 
til dopinproblematikken nægtede at udstede licens til russiske Katusha.
</p><p class=" bl-elem">
Det førte til en appel ved den internationale sportsdomstol, Cas, som 
tilkendegav, at der ikke var grundlag for at tage dette skridt, og dermed 
blev Katusha atter lukket ind i varmen, så 1. division i 2013 bestod af 19 
firmahold i stedet for de planlagte 18.
</p>	
</div>
</div></body></html>
