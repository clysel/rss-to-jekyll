---
layout:     post
title: 	    "Lagt ned af stress: »Jeg fik et chok, men også en ny chance«"
post_author:	    
post_date:	    Wed, 08 Apr 2015 06:20:16 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2618486/lagt-ned-af-stress-jeg-fik-et-chok-men-ogsaa-en-ny-chance/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han kunne mærke det fra morgenstunden. Tankemylderet i hjernen, de hurtige 
hjerteslag. Et indre kaos, som han bare ikke kunne kontrollere, lige meget, 
hvor ihærdigt han prøvede. 
</p><p>
Ud i bilen, tæt trafik, alt for hurtig hjertebanken afløst af en voldsom 
svimmelhed, da han endelig nåede frem til arbejdspladsen og vaklede ud af 
bilen. 
</p><p>
»Så var jeg klar over, at jeg ikke kunne trække den længere«. 
</p><p>
Jens Kristian Jensen kalder det et gult kort, en sidste advarsel, inden han 
blev lagt ned af den stressfaktor, der havde angrebet ham i takt med, at 
hans ansvar og arbejdsopgaver som civilingeniør og projektleder i 
Farvandsvæsenet voksede i omfang og størrelse og tvang ham til at arbejde 
hurtigere og hurtigere samtidig med, at han insisterede på at holde et 
forsvarligt, fagligt niveau. 
</p><p>
Nu gik den ikke længere 
</p><h3 class="tvheader">Sociolog: Derfor bliver vi stressede</h3>
<div class="tvplayer">
<p class="tvplayer-container" data-tvarticle-id="2435107">

</p>
<p class="art-imgdesc clip-source">
Kilde: politiken.tv / Mikkel Stoumann Fosgrau
</p>
</div><p/><h3>
Et nyt liv på nedsat tid 
</h3><p>
Han kørte selv til lægen, der lyttede bekymret til symptomerne, lyttede på 
hjertet og sendte ham hjem med besked om at tage nogle fridage, hvile 
sindet, finde roen og balancen og overveje, hvordan arbejdslivet kunne 
drejes ned i lavere gear – det her er alvor, lød beskeden fra lægen. 
</p><p>
Lige siden har Jens Kristian Jensen kørt i lavere gear, nu arbejder han på 
nedsat tid, 30 timer om ugen, og faktisk er han ikke sikker på, om han 
nogensinde kommer op på fuld tid igen, selvom det efterhånden er seks år 
siden, at han fik det gule kort. 
</p><p><b class="ext-link">LÆS OGSÅ</b><a class="embeddedlink">Advokatbranchen plages af 
stress og personaleflugt</a></p><p>
»Jeg fik et chok, men jeg fik også en ny chance«. 
</p><p>
»Langsomt gik det op for mig, at det her jo dybest set handler om, hvad du 
synes, der skal stå på din gravsten. Jeg vil gerne have, der kommer til at 
stå, at jeg var en god far for mine to børn, og det kan jeg kun være, hvis 
jeg er i live og til stede. Vi skal vide, at det er livet, vi sætter på 
spil, når vi løber stærkere og stærkere og påtager os flere og flere opgaver 
i den tro, at vi kan klare det hele, det kan vi ikke«, siger Jens Kristian 
Jensen, der ikke står alene med sit stressproblem. 
</p><p>
72 procent af landets akademikere, oplever at deres arbejdsplads er præget af 
stress, viser den hidtil mest omfattende undersøgelse af det psykiske 
arbejdsmiljø blandt jurister, magistre og andre akademikere. 
</p><p>
28.000 akademikere har deltaget i undersøgelsen, der også viser, at det især 
er de offentligt ansatte, der oplever, at de må slås med stressproblemer. Og 
der er, mildt sagt, store forkelle på håndteringen af stress fra 
arbejdsplads til arbejdsplads. 
</p><p>
I hvert fald oplever mere end hver femte akademiker, ifølge undersøgelsen, at 
stress anses som den enkeltes eget ansvar. 
</p><h3>
Dumpekarakterer til chefen 
</h3><p>
Og næsten 4 ud af 10 oplever ikke, at at stress forebygges i tilstrækkeligt 
grad på deres arbejdspladser. Mens 35 procent af de adspurgte akademikere 
giver dumpekarakterer til de nærmeste ledere, når det gælder deres faglige 
forudsætninger og evner til at håndtere stress og psykiske 
arbejdsmiljøproblemer. 
</p><p>
Undersøgelsen efterlader ingen tvivl om, hvad der er kilden til akademikernes 
stress; det er og bliver arbejdet. 
</p><p>
Kun de akademikere, der har små børn under syv år, peger også på familielivet 
som en stressfaktor, på lige fod med arbejdet. 
</p><p>
»Røg, støj og møg er jo ikke det, der belaster arbejdsmiljøet for en 
akademiker under normale omstændigheder. Til gengæld må vi konstatere, at 
der er store problemer med det psykiske arbejdsmiljø og især med stress. 
Bekymrende mange akademikere går ned med store og små stressproblemer og har 
svært ved at komme tilbage på arbejdsmarkedet«, siger Finn R. Larsen, 
formand for hovedorganisationen Akademikerne, der står bag undersøgelsen. 
</p><p>
Han kalder det helt afgørende, at ledelsen på de enkelte arbejdspladser, 
offentlige som private, er med til at løse og håndtere de psykiske 
problemer, når de opstår: 
</p><p>
»Løsningen er ikke bare at sende folk hjem med en sygemelding og så se dem 
igen efter et par uger eller måneder. Der skal skabes en stresspolitik, som 
ikke bare bliver skrevet ned på papir og gemt i en rummelig 
skrivebordsskuffe, men som bliver taget alvorligt i det daglige og håndteret 
i et tæt samarbejde med de ansatte«, siger Finn R. Larsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/permichael/ECE2592204/vores-jagt-paa-effektivitet-tager-livet-af-os/">Vores jagt på effektivitet 
tager livet af os</a></p><p>
Jens Kristian Jensen priser sig lykkelig for, at han fik al den hjælp, han 
kunne ønske sig på sin arbejdsplads. 
</p><p>
»Både min daværende chef og HR-afdelingen vidste nøjagtig, hvad de skulle 
gøre, da jeg efter en uges hvile, mødte ind på arbejdet og troede, at jeg 
kunne tage fat, hvor jeg slap. Selvfølgelig kunne jeg ikke det, jeg skulle 
finde en ny rytme, en ny puls og lære at forstå, hvordan stress påvirker 
kroppen og psyken. Hvis jeg ikke havde været på en arbejdsplads, der så 
konsekvent og fra starten havde hjulpet mig, så tror jeg ikke, jeg havde 
været på arbejdsmarkedet i dag«, siger han og tilføjer: 
</p><p>
»Problemet er at stress er blevet sådan et tohovedet uhyre; på den ene side er 
det en slidt floskel, fordi vi hele tiden går og siger til hinanden, at vi 
er så frygtelig stressede, uanset hvor alvorligt det er. Og på anden side er 
stress en alvorlig en tilstand, der i værste fald kan slå os ihjel, eller 
invalidere os for livet.«
</p><p>
Det kommer ikke bag på Jens Kristian Jensen, at det især er offentligt ansatte 
akademikere, der er ramt af stress. 
</p><p>
»Det er som om, det er blevet et varemærke for offentlige virksomheder, at når 
der er en medarbejder, der siger op eller springer fra, jamen så klarer de 
andre da lige den pågældendes arbejdsopgaver ved siden af deres egne. Der er 
da ingen grund til at ansætte en afløser sådan lige med det samme, og det 
ser også godt ud i budgettet. Det var også det, der skete for mig, jeg var 
fanget i en situation, hvor arbejdsopgaverne tog til i omfang, samtidig med, 
at vi havde små børn at passe derhjemme«. 
</p><h3>
Meditation bedre end medicin 
</h3><p>
»Jeg skulle løbe stærkere og arbejdet har det med at søge derhen, hvor det 
bliver gjort, det er også godt nok indtil det ikke bliver gjort mere – fordi 
der er nogle, der knækker sammen«. 
</p><p>
Selv holder Jens Kristian Jensen fast i den nedsatte arbejdstid som et værn 
mod nye livstruende stressbelastninger. Også selvom det kan være svært for 
kollegerne at forstå og acceptere. Og så er konsekvensen også et 
»håndgribeligt indtægtstab«. 
</p><p>
»Men for mig har det virket. Og undervejs i denne proces har jeg lært så meget 
om mig selv og mine egne grænser, at jeg nogle gange overvejer at skrive en 
bog, så andre stress-ramte kan få glæde af alle de erfaringer, jeg har gjort 
mig. Et af de bedste værktøjer, jeg har fundet på vejen er meditation. Det 
er bedre end medicin, og det giver mig mulighed for at skabe ro i hovedet og 
få tankerne til at falde på plads, når mylderet melder sig, og det sker 
stadig ind imellem«. 
</p><p>
»Og så er det en god idé, i en periode, at bruge sine kræfter på noget helt 
andet end det arbejde, man bliver stresset af. Jeg bad om og fik tre 
måneders selvbetalt orlov, som jeg brugte på at bygge vores nye køkken fra 
gulv til loft«, fortæller Jens Kristian Jensen, og viser stolt det nye 
køkken, der er blevet så vellykket, at det har fået plads i flere 
gør-det-selv-fagbalde. 
</p><p>
»Føler du dig stresset er det utroligt vigtigt, at du giver dig tid til at 
mærke efter og prøver nøgternt og ærligt at vurdere, hvor stresset du 
egentlig er. Er du i tvivl om, hvorvidt du befinder dig i det gule eller 
røde stressfelt, så kan du gøre som mig, tage gravstens-prøven og stille dig 
selv spørgsmålet; hvad har jeg lyst til, at der skal stå på min gravsten, og 
hvad for en dato, skal der stå på den«, siger han. 
</p><h3>
Staten peger på øget fokus på problemet 
</h3><p>
I Moderniseringsstyrelsen, der er arbejdsgiver og personalekontor for alle statens 
ansatte, har direktør Niels Gotfredsen sendt denne skriftlige kommentar: 
</p><p>
»Som offentlige arbejdsgivere har vi selvfølgelig en interesse i, at ansatte 
ikke går ned med stress. Derfor har vi også sat fokus på god 
arbejdsgiveradfærd og senest i forbindelse med de netop overståede 
overenskomstforhandlinger aftalt en indsats, hvor vi i samarbejde med de 
faglige organisationer understøtter det psykiske arbejdsmiljø på de 
statslige arbejdspladser«. 
</p><p class=" bl-elem">
»God arbejdsgiveradfærd handler netop om, at et godt arbejdsmiljø og et 
tillidsfuldt samarbejde skal gå hånd i hånd med en effektiv anvendelse af 
ressourcerne, hvis de offentlige institutioner skal skabe de bedst mulige 
resultater for borgerne«, skriver Moderniseringsstyrelsen. 
</p>	
</div>

</div></body></html>
