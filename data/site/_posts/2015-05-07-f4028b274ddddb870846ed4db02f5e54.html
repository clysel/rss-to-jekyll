---
layout:     post
title: 	    "Danske it-studerende afviger fra normen og arbejder gerne for udenlandske firmaer"
post_author:	    Martin Bernth
post_date:	    Thu, 07 May 2015 08:22:39 +0000
post_site:	    www.version2.dk 
post_link:	    http://www.version2.dk/artikel/danske-it-studerende-afviger-fra-normen-og-arbejder-gerne-udenlandske-firmaer-173523?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Sommetider er det logoet i toppen af en ansættelseskontrakt, der er det allerbedste argument for at skrive under. Store it-virksomheder afhænger i høj grad af styrken af deres employer-brand, altså virksomhedens omdømme som arbejdsgiver, når der skal tiltrækkes nye talenter fra universiteterne.</p>



<p>Employer-branding konsulenten Universum Global har netop offentliggjort sin årlige undersøgelse af virksomhedernes employer-brands, der er mundet ud i en rangliste over hvilke arbejdsgivere, de danske studerende allerhelst vil arbejde for, og resultatet på it-fronten er måske ikke så overraskende.</p>

<p>På toppen af listen finder man nemlig suverænt Google, som næsten to-tredjedele (63,28 procent, <em>red.</em>) af de it-studerende angiver som deres idéelle arbejdsgiver. Den nærmeste konkurrent er i år Microsoft, der dermed har overhalet danske Lego i popularitet i forhold til sidste år.</p>



<p>De to top-placeringer er symptomatiske for de it-studerendes ønsker, der på ét punkt afviger fra deres kolleger på de øvrige fakulteter. Ifølge direktør i Universum Global Jesper Dansholm er der generelt en udpræget begejstring for danske virksomheder blandt danske studerende, hvilket kan aflæses af den overordnede ranglistes nummer ét: Lego.</p>

<p>»Legos massive kommercielle succes de seneste år har forplantet sig til virksomhedens employer brand. De studerende vil gerne være en del af en succes, som tilmed er dansk og har et produkt, som de fleste stiller sig positivt over for,« udtaler Jesper Dansholm, i en pressemeddelelse.</p>



<p>Men hos de it-studerende er det blot fem ud af ti af de øverste placeringer, der besættes af danske virksomheder. Top ti-listen tæller foruden Microsofts udviklingscenter i København også IBM og Oracle.</p>

<p>It-studerende lægger ifølge undersøgelsen vægt på, at deres arbejdsplads har et omdømme som en innovativ virksomhed og samtidig tilbyder et kreativt og dynamisk arbejdsmiljø, hvilket umiddelbart forklarer Googles topplacering.</p>


  </section>

  
  
  
  </div></body></html>
