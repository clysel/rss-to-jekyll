---
layout:     post
title: 	    "Brevkasse: Sådan får du mest ud af børneopsparingen"
post_author:	    
post_date:	    Sun, 29 Mar 2015 12:05:08 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2605174/brevkasse-saadan-faar-du-mest-ud-af-boerneopsparingen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><h3>
En læser skriver 
</h3><p>
Jeg har fire børnebørn, og jeg vil gerne oprette en børneopsparing til dem. 
Jeg er lidt i tvivl om, hvordan reglerne er, og hvordan jeg får mest muligt 
ud af opsparingen. Er det for eksempel smartest at oprette en opsparing, 
hvor pengene er låst, indtil barnet når en vis alder? Får jeg mere ud af at 
investere i for eksempel aktier? Hvordan er skatteforholdene, og hvor meget 
må jeg maksimalt give? 
</p><p/><h3>
Kære læser 
</h3><p>
Mange vil, ligesom dig, gerne hjælpe børn og børnebørn på vej, og det kan være 
en rigtig god idé, hvis man har økonomi til det. 
</p><p>
Der findes flere forskellige måder, man kan gøre det på i praksis. 
</p><p>
En børneopsparing er en særlig skattemæssig ordning. Hvert barn kan have én 
børneopsparing, og der kan indskydes 3.000 kroner om året på den. 
Indskyderne kan være forældre, bedsteforældre eller oldeforældre, men de kan 
ikke indskyde 3.000 kroner hver. 
</p><p>
Det beløb er alt i alt, og der kan desuden kun indskydes 36.000 kroner i alt, 
altså for eksempel 3.000 kroner om året i 12 år. Børneopsparingen kan senest 
oprettes, når barnet er 14 år. Pengene tilhører barnet, og man har på 
forhånd bestemt, hvornår de bliver udbetalt – for eksempel, når barnet 
bliver 18 år. Skattefordelen består i, at renter og afkast, som løber på 
undervejs, er skattefri. 
</p><h3>
Flere alternativer til børneopsparingen 
</h3><p>
36.000 kroner plus renter vil være kærkomment for en, der for eksempel skal 
til at betale depositum for sin første lejlighed eller tage et kørekort. 
</p><p>
Men mange ønsker at give mere, og det kan også sagtens lade sig gøre. 
</p><p>
Man kan oprette en gavekonto (modsat børneopsparing varier navnet mellem 
banker), hvor pengene ligeledes er bundet, til barnet for eksempel bliver 18 
år. Du har lov til at give hvert barnebarn 60.700 kroner om året på sådan en 
konto, uden at barnet skal betale afgift af gaven. Afkast og renter er ikke 
skattefri som på børneopsparingen, men det er barnet selv, der skal betale 
skatten. I praksis vil det ofte betyde, at en stor del er skattefrit 
alligevel, fordi barnets samlede indtægter ikke når over bundfradraget. 
</p><h3>
Attraktiv rente og mulighed for investering 
</h3><p>
Børneopsparinger og gavekonti er nogle af de få konti, hvor renten ikke er sat 
ned til nul. Men pengene kan også investeres i aktier og obligationer, 
typisk via en puljeordning. Det vil almindeligvis give et bedre afkast, men 
det er på bekostning af risiko for tab. 
</p><p>
Der findes ikke rigtige eller forkerte svar på, om det er risikoen værd, for 
det er et temperamentsspørgsmål. Personligt har jeg valgt at investere mine 
børns opsparing i forventning om, at de får mere ud af det, men altså også 
med risiko for, at det set i bakspejlet vil vise sig at have været en dårlig 
ide. 
</p><h3>
Barnet råder over opsparingen 
</h3><p>
I den slags opsparinger er pengene barnets. Det kan være, at barnet får penge 
udbetalt og klatter dem væk, og det kan man som giver ikke gøre noget ved. 
Det skal man selvfølgelig lige overveje, især hvis det er store beløb. Men 
omvendt kan forældre eller andre ikke få fat i pengene før tid. Og man kan 
eventuelt sætte frigivelsen senere end 18 år, for eksempel 21 år. 
</p><p>
Alternativt kan du også bare forære børnene penge og selv lade dem placere 
eller investere dem med hjælp fra forældrene. Her kan du ligeledes give dem 
60.700 kroner om året hver, uden at de skal betale afgift. Så er pengene 
ikke bundet, med de fordele og ulemper der er ved det. 
</p><p>
Også hvis du gør det på den måde, er det barnet selv, der betaler skat af 
afkastet. Hvis det derimod er forældrene, der giver penge til barnet eller 
skyder ind på en gavekonto, så er det også forældrene selv, der skal betale 
skatten, indtil barnet bliver 18 år. Men det gælder altså ikke for dig som 
bedsteforælder. 
</p><p/><h3>
Venlig hilsen 
</h3><p class=" bl-elem"><b>Las Olsen</b></p>	
</div>
</div></body></html>
