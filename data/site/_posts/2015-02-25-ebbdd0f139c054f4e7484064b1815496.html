---
layout:     post
title: 	    "Undertippede Monaco udnytter effektivt Arsenals mange svagheder"
post_author:	    
post_date:	    Wed, 25 Feb 2015 23:01:23 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2563905/undertippede-monaco-udnytter-effektivt-arsenals-mange-svagheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Fem spillere skadede hos Monaco, der kun scorede fire mål i gruppespillet. 
Arsene Wenger har aldrig tabt til en af sine tidligere klubber. Og Arsenal 
havde kun tabt 2 af 10 kampe mod franske hold. 
</p><p>
Og så havde oddssættere, eksperter og alle os andre nok overset, at AS Monaco 
var gruppevinderen, og at Arsenal var toeren, hvilket plejer at pege på 
udeholdet som den lille favorit i den første ottendedelsfinale i Champions 
League. 
</p><p>
Men AS Monaco straffede i dén grad hjemmeholdets fejl, og de var så mange og 
graverende, at udeholdet vandt 3-1 og har overtaget favoritværdigheden inden 
returkampen om tre uger. 
</p><h3>
5-6 gode minutter 
</h3><p>
Arsenal var ellers mægtigt god - men kun i de første 5-6 minutter, hvor det 
blev til adskillige nærgående angreb, en enkelt afslutning og et par 
lige-ved-og-næsten-situationer i Monacos straffesparksfelt. 
</p><p>
Men stormen løjede af, tempoet og intensiteten ligeledes, og så blev det 
nærmest lidt småkedeligt på Emirates. 
</p><p>
Monacos unge hold fik mere selvtillid og var nok bedre end ventet, og efter 38 
minutter sparkede 22-årige Geoffrey Kondogbia på mål langt udefra, bolden 
strejfede Per Mertesacker og efterlod den colombianske VM-målmand David 
Ospina prisgivet i Arsenals mål. 
</p><h3>
Et par afbrændere og et kontraangreb 
</h3><p>
Anden halvleg formede sig efter samme mønster med en tidlig Arsenalopblussen - 
uden udbytte. 
</p><p>
Oliver Giroud og Danny Welbeck brændte gopt nok et par gevaldige chancer, men 
effektiviteten var langt større i den anden ende. 
</p><div class="art-fakta article-box">
<h4 class="">
Sådan fortsætter CL</h4>
<h5>
1/8-finaler</h5>
<div class="fakta-body" data-buildingblock="embedded_factboxlink">
<p><b>Returkampe</b></p><ul class=" bl-elem"><li>10. marts: Real-Schalke, Porto-Basel</li><li>11. marts: Chelsea-PSG, Bayern-Shakhtar</li><li>17. marts: Atletico-Leverkusen, Monaco-Arsenal</li><li class=" bl-elem">18. marts: Barcelona-Man. City, Dortmund-Juventus</li></ul></div>
</div><p>
Fabinho vandt en nærkamp i eget straffesparksfelt, løb bolden frem, spillede 
den videre i dybden til 19-årige Anthony Martial, der sendte den videre til 
den 15 år ældre bulgarske angrebsræv Dimitar Berbatov hvis store rutine blev 
brugt til lige akkurat at holde tre Arsenalforsvarere væk, inden 
2-0-scoringen blev sparket ind efter 53 minutter. </p><p>
Så var den kamp og ottendedelsfinale ligesom punkteret. 
</p><h3>
To mål i overtiden 
</h3><p>
Indskiftede Alex Oxlade-Chamberlein skaffede sig godt nok på en returbold 
efter et hjørnespark på skudhold med en kropsfinte og udlignede, men helt 
symptomatisk var det også overtidens målscorer, der med et boldtab 
uforvarent igangsatte det kontraangreb, som Yannick Ferreira-Carrasco kynisk 
afsluttede effektivt ved at score fladt via den fjerneste stolpe. 
</p><p class=" bl-elem">
Arsenal er de seneste fire år røget ud af Champions Leagues 
ottendedelsfinaler. Der skal en sensation til i returkampen for at forhindre 
den femte exit i træk - selv om Arsenal aldrig har tabt i Frankrig. 
</p>	
</div>
</div></body></html>
