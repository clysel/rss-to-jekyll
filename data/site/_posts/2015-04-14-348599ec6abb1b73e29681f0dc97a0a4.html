---
layout:     post
title: 	    "Forfatterstafet med Mette Moestrup: »De andre, det er grisene«"
post_author:	    
post_date:	    Tue, 14 Apr 2015 07:32:42 +0200
post_site:	    politiken.dk 
post_link:	    http://politiken.dk/kultur/boger/ECE2624771/forfatterstafet-med-mette-moestrup-de-andre-det-er-grisene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Litteratur og samfund</p>
<h5>
Forfatterstafetten</h5>
<div class="fakta-body" data-buildingblock="embedded_factboxlink">
<p>
Den ene forfatter giver den anden ordet i en <b>stafet</b> om meninger og 
sprog. 
</p><p class=" bl-elem">
Forfatter Mette Moestrup holder i denne uge forfatterstafetten, som hun har 
modtaget fra Simon Bjørkman. 
</p>
</div>
</div><p>
»De andre, det er grisene«, sagde min mormor ikke sjældent. 
</p><p>
Det var en talemåde, hun selv havde opfundet. Hun brugte den, når nogen 
forsøgte at pege andre ud, udgrænse en gruppe. Hvis jeg som gymnasieelev i 
firserne talte grimt om pige med affarvet hår, sagde hun: »Ja, ja. De andre, 
det er grisene«. Hendes talemåde var ironisk, som man nok kan ane. 
</p><p>
Hun mente netop <i>ikke</i>, at nogle mennesker er (som) grise. Derimod 
forsøgte hun vel at mane til eftertanke hos den, der måske uden at tænke 
over det var i færd med at kategorisere en gruppe som ’de andre’. Ikke ved 
at tilsvine (som man jo faktisk siger) den udgrænsende, men ved at mime 
eller overdrive udgrænsningen. Tydeliggøre den. 
</p><p>
Nu var hun landmandskone, så det er ikke særlig mærkeligt, at hun brugte et 
landbrugsdyr i sin talemåde. Det skal måske også tilføjes, at hun ikke havde 
noget imod svin, og at hun bl.a. viste sin kærlighed gennem at servere 
frikadeller, karbonader osv. 
</p><p>
Men det er klart, at hendes talemåde spillede på den gængse opfattelse, at det 
er nedsættende at kalde nogen for en gris eller et svin. Din lille gris, dit 
store svin. 
</p><h3>
Os/dem 
</h3><p>
Åh, nej! Lige nu, mens jeg skriver dette, tikker den triste nyhed ind, at 
ukendte hærværkspersoner lige har skrevet ’Jødesvin’ på facaden af en jødisk 
forretning! 
</p><p>
Suk. Jeg støtter hovedet i hænderne. Lukker øjnene og sidder sådan lidt. 
Tænker, at ’De andre, det er grisene’ på en meget enkel måde siger: Når man 
udgrænser en gruppe som ’de andre’, og dermed opdeler i ’os/dem’, så 
dehumaniserer man ’dem’. 
</p><p>
Min mormor var hverken venstreorienteret, (halal)hippie eller abonnine på 
noget som helst ’godhedsregime’, men på sin egen måde gjorde hun mig fra 
barnsben opmærksom på det ubehagelige ved nedsættende sammenligninger af 
mennesker med dyr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE198091/at-moede-sin--begraensning/">At møde sin begrænsning</a></p><p>
Hareskår. Sorte får. Dumme ko. Din tæve. Din hund. Sorte abe. Jødesvin. 
</p><p>
Sproglige dehumaniseringer kan antage mange former. Ud over ’dyregørelse’ 
finder der også umenneskeliggørelse sted gennem opløsning af den enkeltes 
ansigt i en amorf masse – ’flygtningene <i>strømmer </i>ind’. 
En anden type sproglig dehumanisering er ’madgørelse’, hvor den anden gøres 
til et objekt, der kan indtages, snarere end et subjekt, der fordrer 
indlevelse og respekt. 
</p><p>
’Chokoladebrun hud’, ’jødekager’, ’negerboller’ osv. Endnu en type er 
patologisering – den og den gruppe er som ’en kræftsvulst’. Tingsliggørelse 
og barbarisering er andre eksempler på sproglig umenneskeliggørelse af 
medmennesker, ja, listen er lang. 
</p><div class="art-quote article-box">
<p class="quote"/>
<blockquote>
<p class="quote-txt">
Min mormor var hverken venstreorienteret, (halal)hippie eller abonnine på 
noget som helst 'godhedsregime', men på sin egen måde gjorde hun mig fra 
barnsben opmærksom på det ubehagelige ved nedsættende sammenligninger af 
mennesker med dyr. 
</p>
</blockquote>
</div><p>
Men dyregørelse er måske en af de mest brugte. Ud over grise florerer rotter 
og kaniner ret ofte. Et lidt pudsigt eksempel fra dansk politisk retorik er 
dengang (det var i 2009), en dansk politiker i radioprogrammet 
’Sproglaboratoriet’ blev citeret for at sige, at »de fremmede formerer sig 
som rotter«.</p><p>
Men så havde hun i virkeligheden sagt »de fremmede formerer sig som kaniner«. 
Sagen kom nu til at handle om det formastelige i, at hun var blevet citeret 
for at have sagt rotter i stedet for kaniner. Rotter er helt sikkert også 
mere klamme end kaniner. 
</p><p>
Men det er – rotter eller kaniner – en alvorlig ting at dyregøre medmenneskers 
reproduktion, for så dehumaniseres også børn. Og ufødte børn. 
</p><h3>
Overnaturligt 
</h3><p>
Problemet med dehumaniseringer i sproget er, at de kan påvirke 
indlevelsesevnen. Hvis man ofte nok får koblet ’de andre’ sammen med 
kræftsvulster eller skadedyr, begynder man måske at sætte parentes om 
empatien lige netop over for den gruppe. 
</p><p>
Hvor katastrofalt det kan gå med sproglig dehumanisering skildres uafrysteligt 
i den jødiske filologs Victor Klemperers ’LTI – Det Tredje Riges sprog’, som 
jeg ville ønske, mine teenagere skulle læse i skolen. Det er egentlig 
ubegribeligt, at man den dag i dag kan finde på at bruge ’dyregørelse’ 
bevidst retorisk. 
</p><p>
Det ’sjove’ er, at myterne og eventyrerne jo er propfulde af dyremennesker 
eller menneskedyr (havfruer, kentaurer) dyr, der forvandler sig til 
mennesker (frøen, der bliver til en prins), mennesker, der forvandler sig 
til dyr (varulven), og at også det gudelige og det dyriske ofte forbindes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1608587/der-er-langt-mellem-naalene-i-mette-moestrups-hoestak/">Der er langt mellem nålene i 
Mette Moestrups høstak</a></p><p>
Den indiske gud Ganesha. Leda og svanen (guden Zeus antog svaneform og 
besvangrede således kvinden Leda). Selv har jeg udviklet en duefobi, fordi 
jeg som konfirmand fattede, at helligånden kom i form af en due og parrede 
sig med Jomfru Maria. Engle. Spiderman. Batman. Osv., osv. 
</p><p>
Frygten og fascinationen for sammenblandingen mellem det dyriske og det 
menneskelige kan både give udsving i retning af det overmenneskelige og det 
umenneskelige. Det kan godt være, det er meget menneskeligt med både 
fascinationen og frygten. 
</p><p>
Alligevel er det fjollet og forfærdeligt, at en nation, der bryster sig af at 
have dyremennesket Den Lille Havfrue som nationalsymbol, også har et 
modersmål med en hvalhalestor vifte af nedsættende sammenligninger af 
mennesker med dyr. 
</p><p class=" bl-elem">
Det øjeblik, jeg tager mig selv i at tænke, at de, der sammenligner andre med 
dyr, er nogle dumme svin, hører jeg min mormor sige: »Ja, ja. De andre, det 
er grisene«. 
</p>	
</div>

</div></body></html>
