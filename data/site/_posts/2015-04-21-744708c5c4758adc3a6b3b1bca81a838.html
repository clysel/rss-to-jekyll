---
layout:     post
title: 	    "Eksperter: EU får svært ved at bremse flygtningestrøm"
post_author:	    
post_date:	    Tue, 21 Apr 2015 16:14:27 +0200
post_site:	    politiken.dk 
post_link:	    http://politiken.dk/udland/ECE2636495/eksperter-eu-faar-svaert-ved-at-bremse-flygtningestroem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
559 asylansøgere tog til det stenrige Saudi-Arabien. Sverige modtog 114.175 
asylansøgere. 
</p><p>
Oliestaten Qatar registrerede 130 asylansøgere. 126.055 asylansøgere valgte at 
tage til Storbritannien. De Forenede Arabiske Emirater - en række særdeles 
velhavende sheikdømmer, der blandt andre tæller Dubai - registrerede 603 
asylansøgere. Østrig fik 34.503 asylansøgere. 
</p><p>
Tallene er fra 2013 og indgår i Verdensbankens opgørelse over mængden af 
flygtninge i verden. Den viser, at et meget stort antal flygtninge vælger at 
sætte kursen mod EU frem for eksempelvis de nærmere oliestater. 
</p><p><b class="ext-link">DOKUMENTATION</b><a href="http://data.worldbank.org/indicator/SM.POP.REFG" target="_blank">Læs 
tallene fra Verdensbanken her</a> (<i>eksternt link</i> - på engelsk) 
</p><p>
I øjeblikket forsøger EU at få kontrol over situationen, udløst af en række 
kæntringer i Middelhavet, hvor flygtningebåde fra Libyen er havareret med 
flere hundrede mennesker om bord ad gangen. 
</p><h3>
EU kan få svært ved at dæmme op for migrantskibene 
</h3><p>
Flere eksperter peger på, at flygtningestrømmene er vanskelige at dæmme op 
for, så længe krig og andre faktorer får mennesker til at være rede til at 
ofre livet for at komme til Europa, og at EU's reaktion kan vise sig at være 
utilstrækkelig, når det gælder om at få løst de bagvedliggende problemer. 
</p><div class="art-quote article-box">
<p class="quote"/>
<blockquote>
<p class="quote-txt">
Der kan være mange grunde til, at man ender de steder, man lander. Der kan 
være noget med økonomi: Hvad har man råd til? Har man råd til nogen, der kan 
hjælpe én til Europa. Har man familie eller netværk der?
</p>
<p class="sender">
Helle Stenum 
</p>
</blockquote>
</div><p/><p><b class="ext-link">KOLLAPS</b><a class="embeddedlink" href="http://politiken.dk/udland/int_europa/ECE2635116/asylsystemet-der-splitter-europa/">Asylsystemet, der splitter Europa</a></p><p>
De hæfter sig ved, at en række lande op ad krigsramte områder såsom Syrien og 
Irak har modtaget et meget stort antal mennesker på flugt fra 
stridighederne. FN's Flygtningeorganisation har registreret 3,9 millioner 
flygtninge fra Syrien alene. Langt størstedelen er at finde i lande som 
Jordan, Libanon og Tyrkiet. 
</p><p>
Men mange har også sat kursen mod de europæiske lande, der har slået dørene op 
for de tilrejsende. 
</p><p>
Det afgørende er mulighederne, vurderer en af eksperterne, migrationsforskeren 
Helle Stenum fra Roskilde Universitet. 
</p><p>
»Der kan være mange grunde til, at man ender de steder, man lander. Der kan 
være noget med økonomi: Hvad har man råd til? Har man råd til nogen, der kan 
hjælpe én til Europa. Har man familie eller netværk der?«, forklarer hun. 
</p><p>
»Det kan være, at man bliver skubbet så meget bagfra, at man ikke har et mål, 
men mere er presset af krig og uro«. 
</p><h3>
Nabolandene tager broderparten af flygtningene 
</h3><p>
Hun hæfter sig ved, at det reelt er de færreste flygtninge, der ender i 
Europa. En meget stor del flygter ind i nabolandene og er foreløbig blevet 
der. 
</p><p>
At en oliestat som Saudi-Arabien ikke tager imod flere hænger sammen med, at 
landet har undladt at tilslutte sig FN's flygtningekonvention. Landet er 
tidligere af menneskeretsorganisationer blevet kritiseret for at smide 
asylansøgere ud, selv om ofrene var søgt i sikkerhed fra krigsramte områder. 
</p><p>
»På den anden side bidrager de økonomisk til UNHCR's flygtningearbejde«, siger 
RUC-forskeren. 
</p><p><b class="ext-link">SMUGLERFORRETNING</b><a class="embeddedlink" href="http://politiken.dk/udland/int_europa/ECE2635154/migranterne-paa-middelhavet-er-en-milliardforretning/">Migranterne på Middelhavet er 
en milliardforretning</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Italy_Europe_Migran_929906w.jpg" alt="" border="0"/><span class="caption"><span class="f-img-caption">Nyankomne 
</span>migranter i havnen i Augusta på Sicilien. De har netop taget færden over Middelhavet for at nå op til Europa. Arkivfoto: AP/Carmelo Imbesi.</span></span>
I Europa er flygtningemængderne i lande som Portugal - 598 asylansøgere - og 
Litauen - 916 tilrejsende asylansøgere - også til at overse på et tidspunkt, 
hvor tilstrømningen af nye flygtninge er massiv. De tal står i kontrast til 
de meget høje tal for asylansøgere i andre EU-lande. 
</p><p>
»Der er forskellige traditioner og stor forskel inden for EU. Hvis man kigger 
på Danmark og Sverige, så er der stor forskel på den måde, man politisk 
formulerer sig om flygtningesituationen på. Man har i Sverige et humanitært 
billede af sig selv – af at man vil hjælpe flygtninge i nød, hvor man i 
Danmark taler meget om flygtninge som en trussel og et problem for os. Så en 
del af svaret kunne være, at man har forskellige opfattelser af, hvordan man 
forholder sig til flygtninge i den politiske debat«, siger Helle Stenum. 
</p><h3>
Hasteindgreb fra EU-Kommissionen 
</h3><p>
EU-kommissionen har i al hast fremlagt en plan med 10 forslag, der skal 
gennemføres for at dæmme op for menneskesmuglingerne over Middelhavet. 
</p><p><b class="ext-link">DOKUMENTATION</b><a href="http://europa.eu/rapid/press-release_IP-15-4813_en.htm" target="_blank">Læs 
om EU's 10-punktsplan mod migrantkrisen</a> (<i>eksternt link</i> - på 
engelsk) 
</p><p>
Dens effekt er eksperterne ikke sikker på. 
</p><p>
»Flere af punkterne er ting, som allerede bliver gjort i et vist omfang, uden 
dog at have opnået store resultater«, finder seniorforsker Ninna Nyberg 
Sørensen fra Dansk Institut for Internationale Studier. 
</p><p>
»Der er meget gammel vin på nye flasker; ting, der har været i gang længe. 
Forstærkede maritime patruljer har været gjort før. Det er ikke sikkert, at 
det får den store effekt. Der skal politisk vilje bag og rent faktisk komme 
flere penge. EU's medlemslande skal ikke bare blive enige om at bidrage 
økonomisk, men også med fartøjer, som Frontex ikke selv har«, påpeger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en fejlantagelse, at menneskesmuglerne skaber problemerne. Det er 
markedskræfterne, der styrer det.
</p>
<p class="sender">
Ninna Nyberg Sørensen 
</p>
</blockquote>
</div><p/><p>
»Spørgsmålet er, hvad de fartøjer skal lave. Skal de ligge ud for Libyens kyst 
og sørge for, at folk ikke kommer til Europa eller for, at de kan komme til 
Europa og dermed fungere som en sikker flugtrute?«
</p><h3>
Vil have standset menneskesmuglerne 
</h3><p>
En væsentlig del af EU-kommissionens plan er at få styr på grænserne og de 
mennesker, der kommer ind i unionen via migrantbådene - og at få ram på 
menneskesmuglerne. 
</p><p>
»Men det er ikke smuglerne, der er problemet. De er - som jeg ser det - et 
symptom. Der er mennesker, der har brug for at komme til Europa og søge asyl<b>.</b> 
Det er en fejlantagelse, at menneskesmuglerne skaber problemerne. Det er 
markedskræfterne, der styrer det. Vil nogen have en vare, så vil der være 
andre, der tilbyder den. Det er et kæmpestort marked i og med, at ingen 
tilbyder åbne veje ind i Europa«, siger Nyberg Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2635899/europas-topledere-kaldes-til-krisemoede-om-baadflygtninge/">Europas topledere kaldes til 
krisemøde om bådflygtninge</a></p><p>
Helle Stenum ser ikke de store indgreb mod årsagerne til, at så mange vælger 
at begive sig ud på Middelhavet i plimsollere i håb om at komme mod nord. 
</p><p>
»Hvis man ser på det fra migranternes synspunkt, så er der ikke så meget, der 
handler om at ændre deres situation, sådan som den nu er i Libyen. I 
øjeblikket bliver situationen accelereret af, at landet er i en kaotisk 
situation. Med de igangværende krige og konflikter vil der fortsat være 
mennesker, der søger til Europa«, mener migrationsforskeren fra RUC. 
</p><p>
Hun fortsætter: »På den længere bane kan man håbe, at der kommer mere fokus på 
at få skabt stabilitet og udvikling, så folk ikke føler, at de er nødt til 
at flytte sig og sætte deres liv på spil«. 
</p><h3>
Advarer mod at opfatte forfulgte flygtninge som en trussel 
</h3><p>
»Vi ved jo godt, hvad problemet er. Vi ved, hvor de kommer fra. Vi ved meget 
om, hvordan det fungerer. Det er ikke mangel på viden, der skaber problemet, 
men viljen til at reagere på den viden, vi allerede har«, finder Ninna 
Nyberg Sørensen. 
</p><p>
Hun tager afstand fra EU-kommissionens forslag om at sikre, at der bliver 
taget fingeraftryk af alle migranter ved ankomsten. 
</p><p>
»Det er en kriminalisering af migranterne. Og et kriminaliserende sprogbrug, 
hvis vi snakker om, at vi her har mennesker, der har behov for beskyttelse«. 
</p><p>
Antiterroreksperter har advaret om, at der blandt migranterne kan være 
mennesker, der sniger sig ind for at få ram på mål i Vesten. 
</p><p>
»Der får man flyttet fokus. Hvis vi ikke kan finde beviser historisk set på, 
at terrorhandlinger i Vesten stammer fra de mennesker, skrider argumentet«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span></p>	
</div>

</div></body></html>
