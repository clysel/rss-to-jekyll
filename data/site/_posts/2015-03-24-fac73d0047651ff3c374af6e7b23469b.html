---
layout:     post
title: 	    "Apoteker må oprette filialer i dit supermarked"
post_author:	    
post_date:	    Tue, 24 Mar 2015 14:12:25 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2600651/apoteker-maa-oprette-filialer-i-dit-supermarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når regeringens længe ventede apotekerlov efter alt at dømme vedtages efter 
påske, er det kulminationen på to et halvt års bitter krig mellem Danmarks 
Apotekerforening og detailhandelen, anført af kosmetikkæden Matas. 
</p><p>
Stod til til Matas, var det frit for enhver butik i detailhandelen at indrette 
velassorterede apoteker betjent af det nødvendige antal uddannede 
farmakonomer og farmaceuter. 
</p><p>
Men det bliver ikke til noget med den nye apotekerlov. Her er det fortsat 
apotekernes ejere, der bevarer eneretten på at sælge receptpligtige 
lægemidler, mens supermarkeder og Matas-butikker alene må sælge 
håndkøbsmedicin som hovedpinepiller og nikotintyggegummi. 
</p><h3>
50 miniapoteker i Matas 
</h3><p>
Men det får ikke Matas til at smide håndklædet i ringen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2309454/apotekerne-faar-lov-at-beholde-deres-400-aar-gamle-monopol/">Apotekerne får lov at beholde 
deres 400 år gamle monopol</a></p><p>
»Vi mener, det vil være en kæmpe fordel for forbrugerne, hvis man får brudt 
monopolet. Og det er vi ikke alene om at mene«, siger Matas’ informations- 
og miljøchef, Henrik Engberg Johannsen. Han henviser til, at blandt andre 
Konkurrence- og Forbrugerstyrelsen, Forbrugerrådet Tænk og 
Produktivitetskommissionen har anbefalet et monopolbrud. 
</p><p>
Selv om kosmetikkæden ikke må åbne sine egne egentlige apoteker i Danmark, har 
kæden i stedet indrettet miniapoteker i 50 Matas-butikker, hvor kunderne kan 
få udleveret deres receptpligtige lægemidler dagen efter bestillingen. Den 
model er kommet i stand i et kontroversielt samarbejde med det jyske Uldum 
Apotek, der står for håndteringen og leveringen af de lægemidler, der bliver 
bestilt i Matas butikker. 
</p><p>
Ikke den bedste ordning, men bedre end ingen ting, mener Matas: 
</p><p>
»Vi ser en stigende interesse for at bruge vore medicin-udleveringssteder, men 
det optimale er selvfølgelig, at kunderne kan få deres medicin med det 
samme. Og det vil vi fortsat kæmpe for«, siger Henrik Engberg Johannsen, der 
samtidig har forhåbninger til en anden nyskabelse i apotekerloven. 
</p><h3>
Apotek i supermarkedet 
</h3><p>
Nok fastholder apotekeren deres monopol, men for at sikre en større grad af 
konkurrence mellem de eksisterende apotekere får de fremover mulighed for at 
etablere 7 apoteksfilialer i helt andre butikstyper, eksempelvis i Føtex, 
Kvickly eller i Matas-butikkerne. Og de nye shop-i-shop-filialer kan 
oprettes i en radius på 75 kilometer fra hovedapoteket. 
</p><p>
»Dermed bliver det jo faktisk muligt at købe receptmedicin samme sted, som man 
køber dagligvarer eller kosmetik, og det giver også nye muligheder for os, 
som vi vil kigge nærmere på, når den endelige lovtekst er klar«, siger 
Henrik Engberg Johansen og tilføjer: 
</p><p>
»Men lad os nu se om apotekerne vil oprette apoteker ude i andres butikker, vi 
har vores tvivl. Husk på, at apoteket i Uldum, som vi samarbejder med, blev 
ekskluderet af de øvrige apoteker. Det er ikke vores indtryk, at 
Apotekerforeningen er særligt glad for at apotekerne får denne mulighed, men 
kommer vi ikke i løbet af få år til at se en øget tilgængelighed af apoteker 
og skærpet konkurrence mellem dem, tror jeg politikerne vil reagere 
negativt. Så kan man ikke udelukke, at man politisk vil overveje en regulær 
liberalisering og dermed et opgør med apotekernes monopol«, siger han og 
tilføjer: 
</p><p class=" bl-elem">
»Så vi kæmper videre«. 
</p>	
</div>
</div></body></html>
