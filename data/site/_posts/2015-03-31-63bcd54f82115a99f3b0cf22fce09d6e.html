---
layout:     post
title: 	    "Rapport fra Amnesty: Markant flere får dødsstraf på verdensplan"
post_author:	    
post_date:	    Tue, 31 Mar 2015 23:00:04 +0200
post_site:	    politiken.dk 
post_link:	    http://politiken.dk/udland/ECE2612473/rapport-fra-amnesty-markant-flere-faar-doedsstraf-paa-verdensplan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi ser flere eksempler på massedomme, som er fuldstændigt forrykte
</p>
<p class="sender">
Trine Christensen, Amnesty International 
</p>
</blockquote>
</div><p>
Om årsagen var skræk eller politisk modvilje vides ikke, men beslutningen om 
at modsætte sig en militær ordre fik ikke desto mindre fatale konsekvenser 
for 54 nigerianske soldater i december sidste år. 
</p><p>
Soldaterne nægtede at gribe geværerne og gå i kamp mod den islamistiske 
terrororganisation Boko Haram. Modviljen blev efterfølgende kvitteret af det 
nigerianske retsvæsen med dommen af hårdeste karakter: Dødsstraf. 
</p><p>
De nigerianske soldater, der venter på at blive hængt eller på anden vis 
straffet med døden, er en del af en »alarmerende udvikling«, siger 
vicegeneralsekretær i Amnesty International Danmark, Trine Christensen. 
</p><p>
En ny rapport fra menneskerettighedsorganisationen, der samler statistik om 
dødsstraffe og henrettelser, viser nemlig en eksplosion i antallet af 
personer, som dømmes til døden på verdensplan. 
</p><h3>
Dødsstraf bliver brugt som middel mod uro 
</h3><p>
Ifølge rapporten blev mindst 2.466 mennesker rundt omkring på kloden idømt 
dødsstraf med det Trine Christensen kalder »den ultimative krænkelse af 
retten til liv«. Sammenligner man med 2013, er der tale om en stigning på 28 
procent, viser rapporten. 
</p><p>
»Vi kalder udviklingen alarmerende, fordi det handler om stater, som er 
begyndt at bruge dødsstraffe som middel mod terror og politisk ustabilitet. 
Vi ser flere eksempler på massedomme, som er fuldstændigt forrykte, hvor 
uretfærdige retssager ligger til grund for de voldsomme domme«, siger Trine 
Christensen. 
</p><p><b class="ext-link">DANMARK</b><a class="embeddedlink" href="http://politiken.dk/indland/politik/ECE2611010/doedsstraf---en-populaer-sag-som-ingen-politiker-vil-laegge-navn-til/">Dødsstraf - en populær sag, som ingen 
politiker vil lægge navn til</a></p><div class="art-fakta article-box">
<h4 class="">
Lande med flest dødsdomme</h4>
<h5>
Top fem i 2014</h5>
<div class="fakta-body" data-buildingblock="embedded_factboxlink">
<ul><li>1. Nigeria: 659* </li><li>2. Egypten: Mindst 509 </li><li>3. Pakistan: 231 </li><li>4. Bangladesh: Mindst 142 </li><li class=" bl-elem">5. Tanzania 91 </li></ul><p class=" bl-elem">
*Ifølge rapporten er Kina det land med flest henrettelser og dødsstraffe, men 
rapporten rummer intet præcist tal. 
</p>
</div>
</div><p>
Stigningen skyldes særligt en række sager i de to afrikanske lande Nigeria og 
Egypten, hvor mange personer er blevet dømt til døden på samme tid, 
forklarer rapporten. </p><p>
Egyptens retssystem tildelte således en gruppe på 37 personer dødsstraf i 
april sidste år, mens hele 183 fik samme straf i juni i en massedom. 
</p><p>
I Nigeria har der været flere lignende sager for eksempel de 54 soldater, der 
blev dømt til døden for mytteri. Set over hele året blev i alt 659 personer 
idømt dødsstraf i landet i 2014, hvilket er over 500 flere end i 2013, hvor 
nigerianske domstole gav dødsstraffe til 141 personer. 
</p><h3>
Tallene for Nigeria er usædvanlige 
</h3><p>
Niels Kastfelt er lektor på Københavns Universitet med speciale i Nigeria. Han 
kalder tallene »usædvanlige« og kæder udviklingen i Nigeria sammen med den 
tilspidsede situation i landet, hvor den islamistiske terrororganisation 
Boko Haram kæmper med regeringens tropper om landets territorier. 
</p><div class="art-quote article-box">
<p class="quote"/>
<blockquote>
<p class="quote-txt">
Regeringen griber ind over for alle, som mistænkes for at være en del af Boko 
Haram
</p>
<p class="sender">
Niels Kastfelt, Københavns Universitet 
</p>
</blockquote>
</div><p/><p>
»Regeringen griber ind over for alle, som mistænkes for at være en del af Boko 
Haram. Stigningen handler derfor efter alt at dømme om en generel optrapning 
af sikkerhedssituationen i landet, hvor dødsstraf bliver brugt i kampen mod 
terror og uro«, siger Niels Kastfelt. 
</p><p>
Han siger samtidig, at man skal se tallene i lyset af de store mængder vold, 
der præger det afrikanske land. Igennem en årrække har der »været et højt 
niveau af dødsdomme i forbindelse med kriminalitet og civile konflikter i 
landet«. 
</p><p>
De mange dødsstraffe hjælper dog ikke på den politiske uro i landene, siger 
Trine Christensen, vicegeneralsekretær i Amnesty. 
</p><p>
»Intet tyder på, at dødsstraf har en afskrækkende virkning. Det er en falsk 
præmis, og der er ingen undersøgelser, som viser, at det har en effekt«, 
siger hun. 
</p><h3>
Færre bliver henrettet på verdensplan 
</h3><p>
Rapporten fra Amnesty International indeholder også en opløftende konklusion. 
Sidste år blev 22 procent færre end i 2013 henrettet på globalt plan. I alt 
blev 607 mennesker straffet med døden i 2014. 
</p><p>
De seneste år har udviklingen vist en nedgang i antallet af lande, som har 
udført dødstraf. Verden er gået fra at have 42 lande med henrettelser i 1995 
til 22 lande i 2014, fremgår det af rapporten. Men Amnesty frygter, at de 
mange dødsdomme i 2014 vil føre til, at flere fremover mister livet som 
følge af en dødsstraf. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2486794/pakistan-genindfoerer-doedsstraf-efter-skolemassakre/">Pakistan genindfører dødsstraf 
efter skolemassakre</a></p><div class="art-fakta article-box">
<h4 class="">
De 22 lande med henrettelser</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Afghanistan: 6</li><li>Hviderusland: Mindst 3</li><li>Kina: Intet tal er oplyst</li><li>Egypten: Mindst 15</li><li>Ækvatorialguinea: 9</li><li>Iran: Mindst 289</li><li>Irak: Mindst 61</li><li>Japan: 3</li><li>Jordan: 11</li><li>Malaysia: Mindst 2</li><li>Nordkorea: Ukendt</li><li>Pakistan: 7</li><li>Gaza: Mindst 2</li><li>Saudia-Arabien: Mindst 90</li><li>Singapore: Mindst 2</li><li>Somalia: Mindst 14</li><li>Sudan: Mindst 23</li><li>Taiwan: 5</li><li>Forenede Arabiske Emirater: 1</li><li>USA: 35</li><li>Vietnam: Mindst 3</li><li class=" bl-elem">Yemen: Mindst 22</li></ul>
</div>
</div><p/><p>
»Vi råber vagt i gevær nu, da stigningen er meget voldsom. Det vil udligne de 
fremskridt, der er blevet gjort, hvis dødsdommene bliver eksekveret«, siger 
Trine Christensen: »Derfor opfordrer vi nu det internationale samfund til at 
lægge et massivt pres på de lande, som står for størstedelen af 
dødsstraffene«. 
</p><p>
Kina ligger øverst på Amnestys liste over de lande, hvor flest personer 
straffes med døden, men der er ingen officielle tal fra landet. Derefter 
kommer Iran, Saudi-Arabien, Irak og USA, hvor 35 personer sidste år blev 
straffet med døden for en forbrydelse. 
</p><p class=" bl-elem">
I Europa er Hviderusland det eneste land, der stadig henretter kriminelle - 
tre blev straffet med døden i 2014 efter en pause på 24 måneder uden 
henrettelser, fremgår det af rapporten. 
</p>	
</div>

</div></body></html>
