---
layout:     post
title: 	    "Hotel i Pisserenden er på international eliteliste"
post_author:	    
post_date:	    Mon, 04 May 2015 20:14:15 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2654029/hotel-i-pisserenden-er-paa-international-eliteliste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ethvert hotel drømmer formentlig om at blive omtalt i magasiner, der har 
velhavende og rejselystne personer blandt deres læsere. 
</p><p>
Det er netop sket for det københavnske boutiquehotel SP34, der er blevet 
optaget på en liste over de 60 mest spændende nye hoteller i verden. Denne 
liste er udarbejdet af rejsemagasinet <a href="http://www.cntraveler.com/stories/2015-04-20/hot-list-2015-world-s-best-new-hotels" target="_blank">Condé 
Nast Traveller</a> i New York. Det er et magasin, der i hvert fald ikke 
skriver om billige charterrejser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2649501/hoteltjek-en-nat-paa-vandet-i-hamburg/">Hoteltjek: En nat på vandet i 
Hamburg</a></p><p>
De 60 hoteller på listen er spredt over hele kloden. SP34 er det eneste danske 
hotel i år, men der er et pænt udvalg af andre europæiske hoteller på samme 
nyskabende niveau. 
</p><p>
I billedserien over artiklen har vi udvalgt 10 hoteller. 
</p><h3>
Ligger i Pisserenden 
</h3><p>
SP34 er en forkortelse af adressen Sankt Peders Stræde 34 i det indre 
København. 
</p><p>
Om de udenlandske gæster er bekendt med, at gaden også kaldes Pisserenden, er 
uvist, men det vil næppe skræmme dem væk, men måske blot være en attraktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2597552/amerikansk-storby-lokker-med-fantastisk-cykelterraen/">Amerikansk storby lokker med 
fantastisk cykelterræn</a></p><p>
Hotellets centrale beliggenhed med mange cafeer, restauranter og butikker i 
nærheden udnyttes bevidst i markedsføringen, siger administrerende direktør 
Karim Nielsen i Brøchner-kæden, som SP34 er en del af. 
</p><p>
»Det er kvaliteter, som tiltrækker en ny gruppe af kosmopolitiske, 
kulturinteresserede luksusbohemer«, tilføjer han. 
</p><h3>
Gæster bruger mange penge 
</h3><p>
Klientellet beskrives også som tilhørende gay-segmentet, der rejser meget og 
bruger mange penge undervejs. For dem kan det være et mål i sig selv at 
opleve et nyt, spændende hotel, tilføjer direktøren i en pressemeddelelse. 
</p><p>
De kommer dog ikke til at bruge alle deres penge på hotellet, for et pristjek 
viser, at en overnatning for personer i dobbeltværelse kan fås fra omkring 
1.000 kroner i sommermånederne. 
</p><p class=" bl-elem">
I 2014 kom SP34 med på magasinet Wallpapers liste over de mest spændende nye 
hoteller. Hotellet åbnede i april 2014. Det har tidligere været drevet under 
navnene Park Hotel og Fox Hotel. 
</p>	
</div>

</div></body></html>
