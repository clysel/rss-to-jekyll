---
layout:     post
title: 	    "Politimand fra Ferguson-drab er renset"
post_author:	    
post_date:	    Wed, 04 Mar 2015 19:17:13 +0100
post_site:	    politiken.dk 
post_link:	    http://politiken.dk/fasttrack/ECE2573916/politimand-fra-ferguson-drab-er-renset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politimanden Darren Wilson, som dræbte den ubevæbnede teenager Michael Brown i 
Ferguson, retsforfølges ikke.
</p><p>
Den nu tidligere politimand Darren Wilson bliver ikke retsforfulgt for at have 
skudt den ubevæbnede sorte teenager Michael Brown i Ferguson i delstaten 
Missouri i august i fjor. 
</p><p>
Det meddeler justitsministeriet i Washington, som konkluderer, at Wilson ikke 
forbrød sig mod den 18-årige Browns borgerrettigheder. 
</p><p><b>Storjury traf samme beslutning</b></p><p>
En storjury har også tidligere besluttet, at der ikke skulle rejses tiltale 
mod Wilson, der efter episoden har forladt politiet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2464135/politimand-gaar-fri-i-sagen-om-fergusondrab/">Politimand går fri i sagen om 
Fergusondrab</a></p><p>
Darren Wilson har efter at have skudt Michael Brown forklaret, at han følte 
sig truet af den fysisk store teenager, som efter politimandens forklaring 
ikke adlød ordrer og bevægede sig mod betjenten. 
</p><p>
Efter nedskydningen udbrød der voldsomme uroligheder i Ferguson med kampe 
mellem civile og politifolk, og forretninger i den overvejende sorte by blev 
plyndret under volds- og hærværksorgiet. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2465845/fem-spoergsmaal-efter-ferguson/">Fem spørgsmål efter Ferguson</a></p><p class=" bl-elem">
Samtidig satte drabet fokus på politiets behandling af sorte, og der kom i 
tiden efter Ferguson-drabet flere tilfælde, hvor sorte mænd blev skudt af 
hvide politifolk. 
</p>	
</div>
</div></body></html>
