---
layout:     post
title: 	    "Se den kollapsede, norske motorvejsbro blive sprængt i luften"
post_author:	    Adam Fribo
post_date:	    Mon, 23 Feb 2015 07:00:00 +0000
post_site:	    ing.dk 
post_link:	    http://ing.dk/artikel/se-den-kollapsede-norske-motorvejsbro-blive-spraengt-i-luften-174302
---
<html><body><div><section class="body"><p>Dele af den norske Skjeggestad-bro blev lørdag eftermiddag sprængt i luften. Den sydgående del af broen kollapsede delvist 2.februar, og mens den nordgående del sandsynligvis kan benyttes igen inden for kort tid, så blev den kollapsede del altså sprængt med 100 kilo sprængstof lørdag.</p>
			<p>Af frygt for at hele broen skulle kollapse, eller at eksplosionen skulle afstedkommet et jordskred, blev arbejdet foretaget med fjernstyrede maskiner.</p>
			
			<p>Ifølge projektleder Arvid Veseth fra det norske vejvæsen er alt tilsyneladende gået efter planen.</p>
			<p>»Det hele ser ud til at være gået rigtig godt,« siger han til <a href="http://www.tu.no/samferdsel/2015/02/21/video-fra-drone-her-sprenges-skjeggestadbrua">Teknisk Ukeblad</a>.</p>
			<p>Den sydgående bro skal bygges op igen, og de to store spørgsmål er nu, om man kan tage den nordgående bro i brug igen, og hvornår den nye bro kan være klar.</p>
			
			<p>Ifølge Arvid Veseth ser den nordgående bro ikke umiddelbart beskadiget ud, men den skal inspiceres nærmere, inden man med sikkerhed kan sige, hvornår der kan køre biler på den.</p>
			<p>Tidshorisonten for den nye bro vurderes til at være omkring halvandet år, men det afhænger af, om man kan bruge de resterende dele af den ødelagte bro.</p>
			<p>»Hvis vi kan bruge nogle af fundamenterne og søjlerne fra broen, så vil vi kunne spare noget tid,«siger Arvid Veseth.</p>
			<p>Nedenfor kan du se en video sprængningen optaget af en drone, ligesom der findes en slow-motion-udgave optaget fra noget kortere afstand.</p>
			<p><section class="video plugin"/></p>
			
			<p/></section></div></body></html>
