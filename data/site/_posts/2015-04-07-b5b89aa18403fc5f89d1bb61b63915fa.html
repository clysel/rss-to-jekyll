---
layout:     post
title: 	    "I søgelyset: Lovudkast om overvågning møder skepsis"
post_author:	    
post_date:	    Tue, 07 Apr 2015 20:35:37 +0200
post_site:	    politiken.dk 
post_link:	    http://politiken.dk/indland/ECE2617996/i-soegelyset-lovudkast-om-overvaagning-moeder-skepsis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En video af al-Qaedas afdeling i Syrien, Jabhat al-Nusra, som indtager den 
syriske by Idlib. Et direkte link til en tale af Islamisk Stats talsmand. En 
hyldest til den afdøde leder af al-Qaeda på Den Arabiske Halvø, Ayman 
al-Zawahiri. 
</p><p>
Det kræver kun få klik på Facebook at finde frem til de fora, hvor herboende 
personer deler deres ekstremistiske tankegods. Det er netop personer, der 
deler den slags materiale – og altså ikke alene de såkaldte fremmedkrigere, 
som ellers hidtil antaget – regeringen har haft til hensigt at give 
Forsvarets Efterretningstjeneste (FE) lov til at spionere imod. 
</p><p><b class="ext-link">LÆS ARTIKLEN</b><a class="embeddedlink" href="http://politiken.dk/indland/ECE2617721/regeringen-ville-overvaage-andre-end-syrienskrigere/">Regeringen ville overvåge andre 
end syrienskrigere</a></p><p>
Et lovudkast fra februar, som Politiken er i besiddelse af, viser, at planen 
reelt har været at brede FE’s overvågningsnet langt bredere ud, så det også 
omfatter personer, der propaganderer eller »faciliterer«, at andre vil 
deltage i aktiviteter, som kan true Danmarks sikkerhed – en intention, der 
nu kritiseres skarpt af jurister. Men hvem er disse propagandister og 
facilitatorer? Og hvorfor vil FE gerne overvåge dem? 
</p><p>
De vage juridiske vendinger gør det svært at indkredse, præcis hvem der er 
tale om, men følge PET’s seneste vurdering af det militante islamistiske 
miljø i Danmark skriver tjenesten, at »der findes nogle hundrede, der aktivt 
støtter en militant islamistisk ideologi i Danmark, og at der findes et 
langt større antal sympatisører«. 
</p><p>
Det er svært at blive mere konkret om, hvor mange der er tale om, vurderer 
terrorekspert Magnus Ranstorp fra den svenske forsvarshøjskole. Men: 
</p><div class="art-quote article-box">
<p class="quote"/>
<blockquote>
<p class="quote-txt">
Det virker, som om man vil prøve endnu en grænse af, i forhold til hvor vidt 
man kan gå i at overvåge mennesker, der udtrykker bestemte holdninger
</p>
<p class="sender">
Fatih Alev, Dansk Islamisk Center 
</p>
</blockquote>
</div><p>
»Gruppen er meget sammensat. Den rummer alt fra uskyldige ungdomsoprørere til 
de mere centrale radikale skikkelser. De fleste ville aldrig gøre noget, men 
er søgende og interesseret i ideologien«, siger Ranstorp. </p><p>
Når regeringen vil give FE nye beføjelser, betyder det langtfra, at enhver, 
som har udtrykt sig mistænkeligt, kommer på radaren, siger han. Men øgede 
beføjelser vil have klare fordele for tjenesterne: »Dels har du 
soloterrorister, som ikke har kontakt til andre. Dels har du mulighed for at 
identificere radikal adfærd, sociale strukturer og et eventuelt 
internationalt kontaktnetværk«. 
</p><p>
En meget elastisk formulering i lovudkastet handler om at give FE lov til at 
overvåge nødhjælpsorganisationer, der ikke »anses som anerkendte«. Hos 
Viomis Aid, der driver en flygtningelejr i Syrien, er næstformand Kocher 
Dilsher Taher uforstående: »Det er en skidt idé. Ét er at mistænkeliggøre 
organisationer som os, noget andet er at mistænkeliggøre alle dem, der 
bidrager til os. Vi ser det som en hæmsko for vores arbejde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570117/regeringen-lover-ingen-overvaagning-af-familier-og-journalister/">Regeringen lover: Ingen 
overvågning af familier og journalister</a></p><p>
Regeringens intention »vækker undren« hos talsmand for Dansk Islamisk Center 
Fatih Alev. De elastiske formuleringer gør det utydeligt at forstå, hvad 
regeringen konkret sigter imod: »Det virker, som om man vil prøve endnu en 
grænse af, i forhold til hvor vidt man kan gå i at overvåge mennesker, der 
udtrykker bestemte holdninger«, siger han. 
</p><p>
Alev vurderer, at forslaget vil blive mødt med to forskellige reaktioner 
blandt danske muslimer. 
</p><p class=" bl-elem">
»Jeg er ret overbevist om, at der vil være en stærk utilfredshed fra nogle 
muslimer, som i forvejen føler, at ytringsfrihed kun gælder, når den bruges 
til at tale imod muslimerne. Og så vil der være en anden gruppe af muslimer, 
som vil betragte det som fair«. 
</p>	
</div>

</div></body></html>
