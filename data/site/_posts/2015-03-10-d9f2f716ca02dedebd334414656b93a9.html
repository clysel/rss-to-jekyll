---
layout:     post
title: 	    "Nordiske transportarbejdere vil strejkelamme Norwegian"
post_author:	    
post_date:	    Tue, 10 Mar 2015 15:49:52 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2581551/nordiske-transportarbejdere-vil-strejkelamme-norwegian/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konflikten mellem Norwegian og selskabets norske piloter er på vej til at 
blive optrappet yderligere. 
</p><p>
I sidste uge varslede Serviceforbundet i Danmark, der foruden piloter også 
organiserer blandt andet kabinepersonale og sikkerhedsfolk, at man vil 
sympatistrejke med piloterne. 
</p><p>
Og nu følger Nordisk Transportarbejderføderation trop og opfordrer sine 
365.000 medlemmer i hele Norden til at gøre det samme. 
</p><p>
»Jeg har i dag opfordret alle vores medlemsforbund til at iværksætte 
sympatiaktioner«, siger generalsekretær Peter Lövkvist ifølge NTB. 
</p><p>
Udmeldingen kommer efter et møde i Oslo, hvor fagforeningsrepræsentanter fra 
hele Norden har været samlet for at diskutere den igangværende konflikt. 
</p><h3>
Øger presset 
</h3><p>
Striden mellem Norwegian og piloterne kører nu på 11. døgn, og nu forsøger 
fagbevægelsen altså at øge presset på luftfartsselskabet. 
</p><p>
Direkte adspurgt om hensigten er at lamme Norwegian, siger Peter Lövkvist til 
E24: 
</p><p>
»Hvis ikke det lykkes at blive enig med det norske fagforbund, kan det blive 
en af konsekvenserne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2580686/strejken-fortsaetter-disse-flyvninger-med-norwegian-er-aflyst-tirsdag/">Strejken fortsætter: Disse 
flyvninger med Norwegian er aflyst tirsdag</a></p><p>
Hvis opfordringen fra generalsekretæren bliver fulgt, vil Norwegian få 
problemer med bagagehåndtering, brændstofpåfyldning og indtjekning af 
passagerer i de skandinaviske lande. 
</p><p>
Nordisk Transportarbejderforbund omfatter 48 lønmodtagerorganisationer i 
Danmark, Norge, Finland, Sverige, Island og Færøerne. 
</p><p>
Der er dog forskellige frister for, hvor tidligt en sympatistrejke skal 
varsles, og derfor vil den ikke kunne træde i kraft lige med det samme. 
</p><p class=" bl-elem">
Søndag gennemførte den finske luftfartsunion IAU en 14 timer lang 
sympatistrejke rettet mod Norwegians fly til og fra Helsinki. 
</p>	
</div>
</div></body></html>
