---
layout:     post
title: 	    "Anklager: Co-pilot styrede Germanwings-fly direkte i jorden"
post_author:	    Ulrik Andersen
post_date:	    Thu, 26 Mar 2015 11:57:00 +0000
post_site:	    ing.dk 
post_link:	    http://ing.dk/artikel/anklager-co-pilot-styrede-germanwings-fly-direkte-i-jorden-175086
---
<html><body><div><section class="body"><p>Andenpiloten ser ud til at have fået et Germanwings-fly med 144 passagerer og 5 øvrige besætningsmedlemmer til at styrte i jorden med vilje. Sådan lyder teorien fra anklagemyndigheden i Marseilles ifølge flere medier - herunder <a href="http://www.dr.dk/Nyheder/Udland/2015/03/26/124309.htm">DR</a>.</p>
			<p>Ifølge anklageren, Brice Robin, kan man på optagelser fra Cockpit Voice Recorderen høre andenpiloten trække vejret i cockpittet lige til flyet rammer jorden. Kaptajnen havde af endnu uvisse årsager forladt kabinen og efterladt andenpiloten til styre flyet. I nogle flyselskaber er det et krav, at der altid skal være to personer i cockpittet, men ikke hos Germanwings, der ifølge <a href="http://www.bbc.com/news/world-europe-32062278">BBC</a> følger regler fra den tyske luftfartsmyndighed.</p>
			<p>Andenpiloten, Andreas Lubitz, havde ifølge Germanwings 630 flyvetimer og havde fløjet for selskabet siden 2013. Ifølge anklageren havde han ikke nogen kendte terrorforbindelser.</p>
		</section></div></body></html>
