---
layout:     post
title: 	    "Klarlund: Hovedpine på flyturen er stadig et mysterium"
post_author:	    
post_date:	    Thu, 19 Feb 2015 07:00:48 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2544153/klarlund-hovedpine-paa-flyturen-er-stadig-et-mysterium/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Anonym</b>: 
</p><p>
Jeg har hovedpine, der optræder i forbindelse med flyveture og kørsel i 
bjergområder. Den opleves som en tiltagende trykken i panden, der udvikler 
sig til kraftig hovedpine, som ikke forsvinder af sig selv, når jeg igen er 
nede fra højderne. Midler mod transportsyge og receptpligtige plastre har 
ingen effekt. Jeg har erfaret, at Diclon taget tidligt i ’forløbet’ kan 
mildne eller helt fjerne symptomerne. 
</p><p>
Jeg blev for et par år siden opereret i bihulerne (kæberne) efter gentagne 
betændelser der. Pandehulerne er siden tjekket, de ser sunde ud. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2327689/klarlunds-brevkasse-hvorfor-giver-sex-mig-hovedpine/">Klarlunds brevkasse: Hvorfor 
giver sex mig hovedpine?</a></p><p>
Hvad er årsagen til hovedpinen? Kan den helt undgås? Findes der en alternativ 
måde at behandle symptomerne på end med Diclon, da jeg finder det 
uhensigtsmæssigt at tage så stærk medicin op til flere gange på ferier. 
</p><p>
Jeg er kvinde, først i 50’erne, dyrker regelmæssig motion, lever sundt og er 
normalvægtig. I en årrække frem til 2011 var jeg i profylaktisk 
migrænebehandling med Sandimigrin, som jeg valgte at trappe ud af. Jeg ved 
nu, at overbelastning af forskellig art kan forårsage hovedpine og undgår så 
vidt muligt at tage medicin. 
</p><p><b>Bente Klarlund Pedersen:</b></p><p>
Flyvehovedpine er et kendt fænomen. Typisk opstår hovedpinen i forbindelse med 
start og landing. Man har mistænkt, at der var tale om en slags højdesyge, 
altså at hovedpinen var udløst af tynd luft, men årsagen til flyvehovedpine 
er faktisk ikke fastslået, og der forskes i at finde en forklaring. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1607959/klarlund-derfor-kan-loeb-give-hovedpine/">Klarlund: Derfor kan løb give 
hovedpine</a></p><p>
Nogle mener, at flyvehovedpine skyldes problemer med trykudligning. Trykket 
ændres, i takt med at vi dykker ned i vand eller flyver op og ned. Hvis ikke 
trykket i kroppens luftfyldte hulrum ændres tilsvarende, kan der opstå 
øresmerter og generelt ubehag. Symptomerne kan forplante sig som hovedpine, 
især hvis man, som du, har tendens hertil. 
</p><p>
Jeg bemærker, at du er blevet opereret i bihulerne, og selv om det føles 
normalt, kan man næppe udelukke, at du deraf har svært ved at trykudligne 
under flyveturen. Du kunne eventuelt forsøge at anvende næsespray, næste 
gang du skal flyve, og tygge tyggegummi, idet tygning bidrager til 
trykudligning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2345334/klarlunds-brevkasse-sex-kan-baade-give-og-mildne-hovedpine/">Klarlunds brevkasse: Sex kan 
både give og mildne hovedpine</a></p><p>
En del patienter med migræne fortæller, at de paradoksalt nok får 
hovedpineanfald, når de er på ferie. Der er ingen videnskabelig forklaring 
på dette, men jeg har set, at neurologer bl.a. råder til, at man i sådanne 
tilfælde undgår lange bilture. 
</p><p class=" bl-elem">
Jeg kan godt forstå, at du ikke ønsker at tage for meget medicin. Jeg ser dog 
ikke grund til bekymring ved behandling med Diclon over nogle dage. 
</p>	
</div>
</div></body></html>
