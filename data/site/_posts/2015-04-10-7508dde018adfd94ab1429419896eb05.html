---
layout:     post
title: 	    "Fire mænd ville røve eksklusiv guldsmed"
post_author:	    
post_date:	    Fri, 10 Apr 2015 19:18:49 +0200
post_site:	    politiken.dk 
post_link:	    http://politiken.dk/indland/ECE2623665/fire-maend-ville-roeve-eksklusiv-guldsmed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Østjyllands Politi leder efter fire yngre mænd, der sidst på eftermiddagen 
forsøgte røveri mod en eksklusiv guldsmedeforretning på Strøget i Aarhus.
</p><p>
Der er formentlig tale om mænd fra Østeuropa, måske fra et af de baltiske 
lande, siger vagtchef Per Bennekov, Østjyllands Politi.
</p><p>
Den antagelse baseres på vidneforklaringer om, at mændene talte et 
østeuropæisk sprog indbyrdes.
</p><p>
Det lykkedes ikke mændene at gennemføre røveriet, fordi forretningen har 
beskyttet sig med en sluse.
</p><p>
De forsøgte at knuse glasset i slusen med en økse, men måtte opgive, så 
røveriet blev ved forsøget.
</p><p>
Røveriforsøget skete kort efter klokken 17.30, og da de gav op, forsvandt 
mændene fra forretningen til fods.
</p><p>
Politiet mener, at de fire mænd måske stadig opholder sig i det centrale 
Aarhus, fordi noget af deres maskering er blevet fundet her.
</p><p>
Det er sparsomt med oplysninger om de fire mænds signalement. De foreløbig 
eneste oplysninger går på, at to af mændene havde mørke jakker på og 
cowboybukser, mens en var iført et par hvide knickers.
</p><p class=" bl-elem">
Folk, der har oplysninger om de fire mænd, kan kontakte Østjyllands Politi på 
telefon 112 eller 114, siger Per Bennekov.
</p>	
</div>

</div></body></html>
