---
layout:     post
title: 	    "Vestager igangsætter årelang undersøgelse af nethandel"
post_author:	    Martin Bernth
post_date:	    Fri, 27 Mar 2015 07:37:03 +0000
post_site:	    www.version2.dk 
post_link:	    http://www.version2.dk/artikel/vestager-igangsaetter-aarelang-undersoegelse-af-nethandel-119736?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>EU vil nu igangsætte en mangeårig undersøgelse af europæiske internet-virksomheder for at blive klogere på, om virksomheder bevidst forsøger at hæmme nethandel på tværs af landegrænser, og det kan føre til nye store bødeforlæg til it-virksomhederne. Det skriver <a href="http://www.reuters.com/article/2015/03/26/us-eu-vestager-ecommerce-idUSKBN0MM0SQ20150326">Reuters.</a></p>

<p>Udmeldingen kommer fra EU’s konkurrencekommissær Margrethe Vestager, som foruden den nye undersøgelse også står i spidsen for en højt profileret erstatningssag mod søgegiganten Google.</p>



<p>Sidste år handlede hver anden EU-borger på nettet, men kun 15 procent købte ind i et andet land end deres eget, viser tal fra EU Kommissionen. Ifølge Margrethe Vestager vil de foreløbige resultater fra undersøgelsen først være klar i 2016.</p>

<p>Udmeldingen kommer samtidig med, at Kommissionen bebudede, at den i maj vil foreslå tiltag, der kan fjerne visse barrierer, såsom differentiering af prisen alt efter kundens land og høje leveringsomkostninger, for ‘at styrke den digitale økonomi’.</p>
  </section></div></body></html>
