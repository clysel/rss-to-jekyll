---
layout:     post
title: 	    "Ekspert: Boko Harams IS-erklæring er vigtig for moralen"
post_author:	    
post_date:	    Sun, 08 Mar 2015 11:55:44 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2578278/ekspert-boko-harams-is-erklaering-er-vigtig-for-moralen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Det kommer ikke som den store overraskelse, at den islamistiske 
terrorbevægelse i Nigeria, Boko Haram, har erklæret deres troskab til sin 
terrorfælle Islamisk Stat. 
</p><p>
Det vurderer professor i afrikanske forhold ved Københavns Universitet, Holger 
Bernt Hansen, efter at oberservatørgruppen Site, der overvåger jihadistsider 
på nettet, har oplyst, at Boko Haram har lagt en video ud, hvor de erklærer, 
at de tilslutter sig IS, der sidste år udråbte et kalifat i dele af Syrien 
og Irak. 
</p><p>
»Det ligger sig i slipstrømmen af en tendens, vi nu har set i en periode, hvor 
Boko Haram bruger samme metoder som IS, og lykønsker, når det selvudnævnte 
kalifat har gjort noget opsigtsvækkende«, siger Holger Bernt Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2578056/boko-haram-svaerger-troskab-til-islamisk-stat/">Boko Haram sværger troskab til 
Islamisk Stat</a></p><p>
For en uges tid siden lagde Boko Haram, der siden 2009 har kæmpet for at 
indføre en islamisk stat i den nordlige del af Nigeria, en video ud, som 
viste en halshugning af et gidsel - en video, som tydeligt var præget af de 
videoer, Islamisk Stat har lagt ud, helt ned til den underliggende musik, 
påpeger Holger Bernt Hansen. 
</p><p>
»Der her kommer som en formel tilslutning, det er en anerkendelse af IS og af 
den selvudnævnte kalif, men det er ikke overraskende«, siger han og peger 
på, at den vestafrikanske terrorbevægelse med sin seneste video, ser ud som 
om, man har fået mere professionel rådgivning til at skrue optagelserne 
sammen, så de har større gennemslagskraft. 
</p><p>
Blandt andet har terrorbevægelsen tekstet videoen på engelsk og bruger 
rulletekster på arabisk. 
</p><p>
»Det viser, at de i hvert fald selv ser det som en markant beslutning, at nu 
er den lokale kamp blevet en del af en international bevægelse, at man har 
fået accept af 'moderlandet'«, siger Holger Bernt Hansen, som mener, at IS 
vil tage imod Boko Haram med åbne arme, som de har gjort med jihadister fra 
flere andre lande som Algeriet, Egypten, Libyen, Yemen og Saudi-Arabien. 
</p><h3>
Vil ikke tiltrække krigere 
</h3><p>
Holger Bernt Hansen vurderer, at det først og fremmest betyder noget for 
moralen, at Boko Haram, der ifølge amerikanske efterretninger har mellem 
4.000 og 6.000 krigere, nu er blevet en del af en international bevægelse, 
og omvendt at Islamisk Stat i højere grad kan bryste sig af, at man kæmper 
på flere kontinenter. 
</p><p>
Den vestafrikanske terrorbevægelse har gennem den seneste tid lidt nederlag, 
som dagens erklæring kan være med til at lindre. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan styrke moralen i deres egne rækker og give en følelse af at have mere 
vind i sejlene
</p>
<p class="sender">
Holger Bernt Hansen, Afrika-ekspert 
</p>
</blockquote>
</div><p/><p>
»Det kan styrke moralen i deres egne rækker og give en følelse af at have mere 
vind i sejlene«, siger Holger Bernt Hansen. 
</p><p>
Boko Haram har dog i den seneste tid kæmpet en indædt kamp for at vise, at man 
er i stand til at forpurre det forestående valg i Nigeria. I går alene blev 
mindst 33 mennesker dræbt, da tre bomber gik af i millionbyen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577603/mindst-33-er-draebt-af-tre-bomber-i-nigeria/">Mindst 33 er dræbt af tre 
bomber i Nigeria</a></p><p>
Men på trods af den symbolske betydning, vurderer Holger Bernt Hansen ikke, at 
Boko Haram under Islamisk Stats flag vil være i stand til at tiltrække 
krigere, som man ser det i Irak og Syrien. 
</p><p>
»Jeg tror ikke, det kommer til at betyde den store, konkrete forandring i 
første runde«, siger han. 
</p><p>
Dels er Boko Haram splittet indbyrdes i flere fraktioner uden en central 
ledelse som IS, og dels opererer de ikke geografisk i det gamle kalifat i 
Mellemøsten. 
</p><p>
»Det appellerer ikke i samme grad til folk, fordi det ikke er kerneområdet«, 
siger Holger Bernt Hansen. 
</p><h3>
Muligt samarbejde med Libyen 
</h3><p>
Tilslutningen til Islamisk Stat kan dog komme til at få betydning for Boko 
Harams økonomi, fordi den kan give en legitimitet, som blandt andet kan 
appellere til lokale handelsfolk, der vil få mere tiltro til bevægelsen. 
</p><p>
Desuden vil meget afhænge af, om der opstår en tættere forbindelse mellem 
Islamisk Stat i Libyen, hvor man i den seneste tid er blevet stærkere, og 
Boko Haram. 
</p><p>
Gør der dét, kan der opstå et samarbejde mellem de to, der kunne forbedre 
våbenleverancer og narkohandel, vurderer Holger Bernt Hansen. 
</p><p class=" bl-elem">
»Men først og fremmest vil vi se, at Boko Harams tilslutning til Islamisk Stat 
er mest betydningsfuld for moralen«, siger han. 
</p>	
</div>
</div></body></html>
