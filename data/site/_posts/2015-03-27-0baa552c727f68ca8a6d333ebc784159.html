---
layout:     post
title: 	    "Roskildes identitet står skarpt i det nye, danske festivallandskab"
post_author:	    
post_date:	    Fri, 27 Mar 2015 14:49:37 +0100
post_site:	    politiken.dk 
post_link:	    http://politiken.dk/kultur/musik/roskildefestival/ECE2606579/roskildes-identitet-staar-skarpt-i-det-nye-danske-festivallandskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På plakaten, som Roskilde Festival offentliggjorde torsdag, er der en lille 
vimpel med teksten: 
</p><p>
»Non-profit since 1972«. 
</p><p>
Som et lille kvalitetsstempel på listen over de 166 navne, der indtil videre 
er sat på programmet til sommerens største festival. Der også flager med den 
på forsiden af deres redesignede hjemmeside. 
</p><div class="art-fakta article-box">
<h4 class="">
Roskilde Festival</h4>
<h5>
Den uoverskuelige</h5>
<div class="fakta-body" data-buildingblock="embedded_factboxlink">
<p><b>Roskilde Festival</b> har en spraglet musikprofil, fra poppet hiphop og 
eksperimenterende dance til alternativ rock og brasiliansk tropicália. 
</p><p><b>Forventet antal</b> solgte partoutbilleter: 75.000 
</p><p><b>Musikbudget</b>: Cirka 50 millioner kr. 
</p><p><b>Antal</b> spillende artister: Cirka 175. 
</p><p class=" bl-elem"><b>Hovednavne</b>: Paul McCartney, Pharrell Williams, Muse, Nicki Minaj og 
Kendrick Lamar. 
</p>
</div>
</div><p>
Roskilde Festival fremhæver på den måde sine dybe rødder i det danske 
foreningsliv. Gennem 43 år er den gigantiske kulturbegivenhed groet ud af de 
frivilliges arbejde, og når støvet har lagt sig på Dyrskuepladsen, har de 
givet overskuddet tilbage til foreningsliv og velgørende formål.</p><p><b class="ext-link">PORTRÆT </b><a class="embeddedlink" href="http://politiken.dk/kultur/musik/roskildefestival/ECE2603705/roskildes-nye-hovednavn-er-baade-droemmer-samfundsrevser-og-arbejdshest/">Roskildes nye hovednavn er både 
drømmer, samfundsrevser og arbejdshest</a></p><p>
Det er der ikke noget nyt i. Men i Roskilde Festivalens ledelse er de nok 
ekstra opmærksomme på at gøre det lille identitetslogo centralt i deres 
grafiske udtryk i et år, hvor stærke kommercielle kræfter har oprustet med 
den nye store festival Tinderbox i Odense. Dermed understreger Roskilde 
Festival, at brudlinjen mellem det gamle Festivaldanmark og det nye går 
mellem foreningslivet og forretningslivet. 
</p><h3>
Tinderbox gav ballade 
</h3><p>
Det var været en usædvanlig dramatisk vintersæson i Festivaldanmark i år. Mens 
festivalerne har arbejdet på sommerens musikprogram, har sabler raslet i 
kulisserne og beskyldningerne føget rundt på de sociale medier. 
</p><p>
Hele balladen begyndte i september sidste år med annonceringen af Tinderbox. 
Tre dages festival med store internationale navne – i weekenden før Roskilde 
Festival. 
</p><div class="art-fakta article-box">
<h4 class="">
Tinderbox</h4>
<h5>
Den nye</h5>
<div class="fakta-body" data-buildingblock="embedded_factboxlink">
<p><b>Tinderbox </b>er en blandet omgang bolsjer med både store popnavne, 
rockveteraner og masser af dancemusik. 
</p><p><b>Forventet antal</b> solgte partoutbilleter: 25.000* 
</p><p><b>Musikbudget</b>: Cirka 30-50 millioner kr. 
</p><p><b>Hovednavne</b>: Robbie Williams, Major Lazer, Faith No More, James Blake og 
Calvin Harris 
</p><p class=" bl-elem">
*<i class=" bl-elem">Tal oplyst på pressemøde i september 2014</i></p>
</div>
</div><p>
Bookeren Brian Nielsen, der også står bag NorthSide i Aarhus, har skabt 
Tinderbox i alliance med den tyske koncertmogul Folker Koopmans’ FKP 
Scorpio, Mads Sørensen fra Beatbox Booking og Odense Kommune. De fortalte 
dog verden, at de ikke så sig som en konkurrent til Roskilde Festival, men 
blot en ny aktør på et marked, der endnu ikke er mættet.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/ECE2604503/roskilde-fans-om-nicki-minaj-booking-fuck-hvor-fedt-og-spild-af-penge/">Roskilde-fans om Nicki 
Minaj-booking: »Fuck hvor fedt« og »spild af penge«</a></p><p>
»Vi er ikke kommet for at genere Roskilde, og jeg tror ikke, at Roskilde vil 
genere os. Det er et frit land, vi lever i, og længere er den sådan set 
ikke«, sagde Brian Nielsen dengang til Politiken. 
</p><p>
Det er muligvis rigtigt. De store danske festivaler meldte om udsolgt sidste 
år, så loftet er åbenbart ikke nået endnu. 
</p><p>
Men de etablerede festivaler som Smukfest, Jelling Musikfestival, Nibe 
Festival og Roskilde Festival skelede til Sverige og Norge, hvor Scorpio de 
senere år er rykket ind i samme bombastiske stil, og de gamle festivaler har 
drejet nøglen om. 
</p><h3>
Kæft, trit og retning 
</h3><p>
Modsvaret fra de fire festivaler var en boykot af Brian Nielsens 
bookingbureau, Skandinavian, og Mads Sørensens Beatbox Booking. Hvilket 
dækker over hovedparten af dansk popmusikere. Der skulle være vandtætte 
skotter mellem de konkurrerende festivaler. Som formand for Smukfest, Claus 
Visby, forklarede det til Jyllands-Posten: 
</p><p>
»Vi har levet o.k. med NorthSide, fordi vores musikprofiler er forskellige. 
Med Tinderbox er det anderledes. Festivalen satser mere bredt, og dermed 
fremstår den som en alvorlig konkurrent. Vi kan selvfølgelig ikke have, at 
en stor konkurrent ved hjælp af sin ejerkreds nemt vil kunne se os i 
kortene«. 
</p><div class="art-fakta article-box">
<h4 class="">
Smukfest i Skanderborg</h4>
<h5>
Den folkelige</h5>
<div class="fakta-body" data-buildingblock="embedded_factboxlink">
<p><b>Smukfest i Skanderborg</b> er samlingspunktet for den folkelige danske 
musik i bredeste forstand - tilsat en håndfuld store internationale navne.
</p><p><b>Forventet antal</b> solgte partoutbilleter: 27.000
</p><p><b>Musikbudget</b>: Cirka 35 millioner kr.
</p><p><b>Antal</b> spillende artister: 150-160.
</p><p class=" bl-elem"><b>Hovednavne</b>: Beck, Avivii, Lenny Kravitz, De Eneste To og Marie Key.
</p>
</div>
</div><p>
Det var et tryk, der kunne mærkes. Ikke mindst hos musikerne. Som jo altid 
nævnes først i skåltalerne, men sidst, når regnskabet skal gøres 
op.</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2604454/musikredaktoer-kendrick-redder-roskildes-aere/">Musikredaktør: Kendrick redder 
Roskildes ære</a></p><p>
Resultatet blev, at Brian Nielsen sammen med Flemming Myllerup i første omgang 
solgte deres bookingbureau for at koncentrere sig om de to festivaler. 
Bagefter splittede Beatbox Booking op. Men ikke uden knubbede ord fra 
Beatbox’ anden Sørensen, Peter Sørensen, i et åbent brev til Roskilde 
Festival, hvor han mente at have rakt hånden ud til dialog: 
</p><p>
»Men der tog jeg fejl, helt fejl. Tværtimod krævede I 100 procent kæft, trit 
og retning – makkede jeg ikke ret, kunne jeg glemme alt om at få artister på 
jeres festivaler«. 
</p><p>
Så meget for det lykkelige foreningsliv. Roskilde Festival kan fastholde, at 
det ikke handlede om musikerne, men forretningskonstruktionerne, og de kan 
skilte med værdier og sætte de gode intentioner forrest i bussen, men de 
opførte sig lige så brutalt som alle andre på det kommercielle marked, de 
ellers forsøger at adskille sig fra. 
</p><h3>
Forskellige profiler 
</h3><p>
I forhold til de voldsomme krydsninger i kulissen og nye tilstande, er der 
forbløffende få forandringer på de tre festivaler, vi kender. Det er reelt 
kun Tinderbox, der en ubekendt i det store billede. 
</p><p>
Northside har fundet sin form. Ligesom Roskilde Festival vil den aarhusianske 
festival tiltrække folk, der går op i deres smag. Her bygger man identitet 
op på at skelne mellem skidt og kanel. 
</p><p>
Med topnavne som Sam Smith, George Ezra, Alt-J og The Black Keys holder 
NorthSide mere på sine feminine former end Roskilde Festival. Northside er 
en urban festival, hvor man møder nyvasket op hver eftermiddag, og der 
heller ikke er meget krøllet skjorte over musikken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2604314/fakta-her-er-de-85-nye-navne-til-aarets-roskilde-festival/">Fakta: Her er de 85 nye navne 
til årets Roskilde Festival</a></p><p>
Smukfest og Tinderbox har en anderledes bred og folkelig profil. Og Smukfest 
er noget for sig. De kan melde udsolgt i Skanderborg, uanset om de har 
skarpe profiler som Avicii og Beck (der står øverst på plakaten i år), eller 
det er sidste års dødssejler 50 Cent. Smukfest har et ekstremt loyalt 
publikum, der tager musikken med, men først og fremmest er kommet for at 
feste og synge med på de danske navne. 
</p><div class="art-fakta article-box">
<h4 class="">
Northside</h4>
<h5>
Den stilsikre </h5>
<div class="fakta-body" data-buildingblock="embedded_factboxlink">
<p><b>Northside</b> holder sig til indierock og alternativ pop med enkelte 
afstikkere til hiphop og historiske navne.
</p><p><b>Forventet antal</b> solgte partoutbilleter: lidt fære 25.000
</p><p><b>Musikbudget</b>: Cirka 20 millioner kr.
</p><p><b>Antal</b> spillende artister: Cirka 41.
</p><p class=" bl-elem"><b>Hovednavne</b>: Sam Smith, The Black Keys, FKA Twigs, Wu-tang Clan og The 
Jesus and Mary Chain
</p>
</div>
</div><p>
Tinderbox vil også være noget for alle og det brede fællesskab. Hvilket i 
første omgang giver den nye festival en rodet profil. Det er det rene 
mikadospil at fiske en nogenlunde lige linje ud af en buket af tunge navne. 
Popdrengen Robbie Williams, avant-rock veteranerne Faith No More og en masse 
følsomme mænd med fuldskæg skal passe ind i det dance-bombardement, der 
kommer fra Major Lazer, Calvin Harris og deres EDM-scene, Magic Box.</p><p>
Det ligner en dyr festival, der satser benhårdt på at etablere sig i første 
hug og få så mange folk tiltrukket som muligt. Eller som en af ejerne, Brian 
Nielsen, har sagt: 
</p><p>
»Vi skal ikke ud at opdrage på gæsterne. <i>Give the people 
what they want</i>«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2605237/roskilde-festival-derfor-ser-programmet-saadan-ud/">Roskilde Festival: Derfor ser 
programmet sådan ud</a></p><p>
Det er her, Roskilde skiller sig ud. Roskilde Festival er den eneste af de 
fire festivaler, der faktisk kan sætte en ny dagsorden. Det ligger dybt i 
festivalens selvforståelse, at de skal præsentere navne, der ikke har deres 
bedste dage bag sig som mange af de andre festivalers hovednavne. Og navne, 
som publikum måske slet ikke har hørt om før. 
</p><p>
For Roskilde Festival handler om den første gang. Første gang i fællesskabet, 
første gang med sex, stoffer og obskur hiphop. Eller første gang, du hører 
din bedstefars favorit, Paul McCartney. 
</p><p class=" bl-elem">
Det er ikke som foreningslivets mastodont, Roskilde kan skille sig ud. Det er 
som kulturelt fyrtårn, der tager ansvaret for at bringe musiklivet fremad. 
</p>	
</div>
</div></body></html>
