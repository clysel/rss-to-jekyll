---
layout:     post
title: 	    "Derfor tvivler Toyota på hurtigladning af elbiler"
post_author:	    Bjørn Godske
post_date:	    Sun, 19 Apr 2015 12:00:10 +0000
post_site:	    ing.dk 
post_link:	    http://ing.dk/artikel/derfor-tvivler-toyota-paa-hurtigladning-af-elbiler-175488
---
<html><body><div><section class="body">
			<p>Rene elbiler på batterier lider under to væsentlige problemer, når det gælder lange ture: Størrelsen på batterierne og muligheden for at hurtiglade. Netop de to udfordringer gør, at udviklingsingeniørerne hos verdens største bilproducent, japanske Toyota, ikke tror på batteri-elbilen til fremtidens langture:</p>
			<p>»Hvis du skal oplade en bil på 12 minutter for at få en rækkevidde på 500 km, så vil du sandsynligvis bruge lige så meget effekt som 1.000 huse,« sagde Yoshikazu Tanaka, der teknisk chef for udviklingen af Toyotas nye brændselscellebil Mirai, til en gruppe journalister, som var taget til Yokohama for at prøvekøre nyheden. Det skriver <a href="http://www.autonews.com/article/20150416/OEM05/150419918/toyota-engineer-doubts-electric-cars-will-spread-even-with-rapid">Automotive News</a>.</p>
			
			<p>»Toyota afviser ikke fordelene ved elbiler. Men vi synes, at den bedste måde at bruge dem på er at oplade dem om natten og bruge dem til korte ture om dagen,« forklarede han.</p>
			<p>Brændselscellebilen Mirai er netop ved at blive introduceret til flere af de markeder i verden, hvor en infrastruktur med brint er ved at blive opbygget. Blandt andet Californien og Danmark, hvor brinttankstation nummer fem blev indviet torsdag i sidste uge i Herlev uden for København</p>
			
			<p>På spørgsmålet om, hvor brinten skal komme fra, fortæller Yoshikazu Tanaka, at den japanske by Fukuoka netop havde taget et anlæg i brug, som kan omdanne havalger til brint. Anlægget kan levere nok brændstof til, at 70 Mirai’er kan tanke der hver dag.</p>
			<p>Men, sagde Yoshikazu Tanaka:</p>
			<p>»Selvfølgelig er der teknologiske barrierer, som skal afklares for at gøre dette kommercielt levedygtigt.«</p>
			
			<p>Toyota er i løbet af de sidste par år gået helt væk fra biler på ren batteridrift og satser i stedet på brændselsceller drevet af brint, som fremtidens motorkonfiguration i personbiler.</p>
			<p>Ingen steder i pressematerialet til brændselscellebilen Mirai forholder Toyota sig dog til det faktum, at brint produceret på basis af VE-kilder er særdeles energikrævende at fremstille. Yoshikazu Tanaka fremhæver deriomod, at brint er det mest udbredte stof i universet og kan udvindes fra mange forskellige kilder, samtidig med at det kan transporteres og lagres nemmere end el.</p>
			<p>Se Toyotas egen præsentation af Mirai:</p>
			<p><section class="video plugin"/></p>
			
			<p/></section>
		
		  </div></body></html>
