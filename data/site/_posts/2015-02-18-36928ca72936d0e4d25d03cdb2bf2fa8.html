---
layout:     post
title: 	    "Monstrøs bog om David Foster Wallace giver ikke vildt meget mening"
post_author:	    
post_date:	    Wed, 18 Feb 2015 14:14:17 +0100
post_site:	    politiken.dk 
post_link:	    http://politiken.dk/kultur/boger/ECE2550341/monstroes-bog-om-david-foster-wallace-giver-ikke-vildt-meget-mening/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
David Foster Wallace: The David Foster Wallace Reader. 
</p><p class=" bl-elem">
Little, Brown and Company, 976 sider, 35 dollars.
</p>
</div>
</div><p>
Der er så mange mindeværdige scener i den amerikanske forfatter David Foster 
Wallaces liv og forfatterskab, at jeg ikke ved, hvor jeg skal begynde. 
</p><p>
Hvad med den biografiske anekdote om Wallace, som i en tilstand af dyb 
depression og noget af et misbrug ad flere omgange forgæves forsøgte at 
blive optaget i den katolske kirke, indtil han til sidst fandt støtte og en 
slags religiøs trøst i AA (det minder en smule om vis Hr. von Trier, gør det 
ikke?)? 
</p><p>
Hvad med den allerførste sætning i debuten ’The Broom of the System’ (1987): 
</p><p>
»De fleste rigtig pæne piger har pænt grimme fødder, og det har Mindy Metalman 
…«? 
</p><p>
Eller hvad med den tyske tennistræner Schtitt fra hovedværket ’Infinite Jest’ 
(1996), som her parodierer sine elevers evindelige undskyldninger på et 
aldeles germanskgebrokkent engelsk: 
</p><p>
»Inden for taget for lavt til at lobbe. Dårlig belysning, så. Eller udenfor; 
det dårlige underlag. Åh nej se nej: fingeraks i sprækkerne langs baglinjen. 
Hvem kan give sig fuldt ud, med fingeraks. Se her er lavt net højt net. 
Modstanderens slægtning kommer med forstyrrende tilråb, modstanderen snyder, 
linjedommeren i semifinalen er handikappet eller snyder. Du har ondt. Du har 
den skade … Smerte fra albue. Øjenvippe i øje. Halsen er øm. En for smuk 
pige blandt publikum. Hvem kan spille under sådan nogle vilkår?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2396447/samling-af-essays-og-artikler-rummer-desperation-og-smukke-oejeblikke/">Samling af essays og artikler 
rummer desperation og smukke øjeblikke</a></p><p>
Okay, det blev lidt langt, hvad er det jeg prøver at sige? Jeg prøver at sige 
eller illustrere, hvordan David Foster Wallace – som begik selvmord i 2008 – 
var i stand til at skrive om hvad som helst. Det er måske dét, som den 
nyudgivne murstensmonstrøse ’The David Foster Wallace Reader’ frem for alt 
illustrerer. 
</p><p>
At han kunne skrive noget – som regel noget på samme tid sørgeligt og sjovt – 
om <i>anything, anytime. </i>Depression, tennis, terrorisme, The David 
Letterman Show, stofmisbrug, grammatik, kedsomhed og amerikansk politik. 
</p><h3>
Smagsprøver af det hele 
</h3><p>
Denne <i>Reader </i>kommer rundt i hele forfatterskabet. Man får lidt fra 
romanerne, man får lidt fra novellerne, og man får lidt fra hans essays 
(plus diverse efterord), det er alt sammen velvalgt og godt, men slet ikke 
nok. 
</p><p>
Eller rettere: Det er svært at finde ud af, hvem en sådan udgivelse henvender 
sig til. Folk, der i forvejen er fans, vil helt sikkert foretrække at læse 
værkerne i deres fulde længde. Og for nye og uindviede læsere giver det ikke 
vildt meget mening at blive præsenteret for fragmenter fra et forfatterskab, 
som er vel- og verdenskendt for sin yderst komplicerede karakter. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem"> Det er fint nok med appetitvækkere, men den her bog føles lidt som at få et par insekter, en smule marv og en æbleskive på Noma i stedet for den fulde menu</p>

</blockquote>
</div><p>
Hvad nytter det eksempelvis at læse uddrag fra ’Infinite Jest’<i>, 
</i>et værk på 1.000 sider med tilhørende fodnoter, som er svært nok at få 
hold på selv ved tredje gennemlæsning (tro mig, jeg taler af 
erfaring)?</p><p>
På den anden side udgør ingen af Wallaces værker en afrundet helhed, <i>but 
still</i>: Det er fint nok med appetitvækkere, men den her bog føles lidt 
som at få et par insekter, en smule marv og en æbleskive på Noma i stedet 
for den fulde menu. Uden sammenligning i øvrigt. 
</p><h3>
Bonusmaterialet 
</h3><p>
Men. Så er det heldigt, at der er ekstramateriale, som er tæt på at være det 
hele værd. Bonusmateriale nr. 1: Historien ’The Planet Trillaphon as It 
Stands in Relation to the Bad Thing’, som Wallace skrev, da han var 22 og 
fik publiceret i et lille universitetsmagasin. 
</p><p>
Den ret selvbiografiske fortæller er en ung mand, der dropper ud af college 
med en alvorlig depression (the Bad Thing), og han forklarer blandt andet, 
at det ikke føles som sorg eller tristhed eller tungsind, men som om hele 
ens krop grundlæggende er syg, som om alle ens atomer og celler gør ondt. 
Det er på samme tid den mest gruopvækkende og nøgterne beskrivelse af 
depression, jeg til dato har læst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2273712/debatten-om-den-rigtige-vej-til-forfatterkarrieren-er-roedgloedende/">Debatten om den 'rigtige' vej 
til forfatterkarrieren er rødglødende</a></p><p>
Bonusmateriale nr. 2: Wallaces undervisningsmateriale fra hans tid som 
underviser i både nyere litteraturhistorie og <i>creative nonfiction. </i>Det 
drejer sig både om semesterplaner, læselister, evalueringsskemaer for slet 
ikke at tale om et forord af og flere private mailkorrespondancer med 
Wallaces egen mor, som selv var universitetsprofessor i engelsk. 
</p><div class="art-fakta article-box">
<h4 class="">
David Foster Wallace</h4>
<h5>
Blå bog </h5>
<div class="fakta-body" data-buildingblock="embedded_factboxlink">
<p><b>Amerikansk </b>forfatter. Født 21. februar 1962 i Ithica, New York. Død 12. 
september 2008 i Claremont, Californien. Bachelor i engelsk og filosofi ved 
Amherst College og kandidatgrad i creative writing ved University of 
Arizona. 
</p><p><b>Debuterede</b> i 1987 med romanen 'The Broom of the System'. Han fik sit 
gennembrud med sin anden roman 'Infinite Jest' (1996) om bl.a. afhængighed, 
tennis og tv. Han har også skrevet novelle- og essaysamlinger, f.eks. 'Brief 
Interviews with Hideous Men' (1999), som er filmatiseret i 2009, og 
'Consider the Lobster and Other Essays' (2005).Wallaces tredje roman 'The 
Pale King' (2011) udkom posthumt efter hans <b>selvmord</b> på grund af 
depression. 
</p><p><b>På dansk</b> er kommet essaysamlingen 'Dette er vand' (2014). 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Disse dokumenter vidner om, hvor pligtopfyldende, arbejdsom, hård, krævende, 
generøs, pædagogisk og sjov en underviser Wallace var. Og frem for alt hvor 
meget han elskede sprog.</p><p>
Sproget som fabulationens medium, men også sprog som grammatik, benhård 
grammatik: Wallace udleverede for eksempel sedler til sine studerende, hvor 
han forklarede dem forskellen på <i>cannot</i> og <i>can not</i>, på 
sammenligningskonstruktionerne <i>as </i>og <i>like</i> – det lyder 
kedeligt, kan jeg godt høre, men det er det ikke. 
</p><h3>
Uafbrudt fryd i hvert eneste atom 
</h3><p>
Men på den anden side er det måske slet ikke så slemt at blive konfronteret 
med lidt kedsomhed midt i denne informationsmættede tid med smartphones og 
anden elektronik til at holde tomhed på afstand og få enhver pause og 
ventetid til at gå med lidt virtuel distraktion. 
</p><p>
Det var i hvert fald en af pointerne i den efterladte ’The Pale King’ fra 
2011, som ’The David Foster Wallace Reader’ heldigvis også har inkluderet 
kapitler fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1267655/doed-forfatters-ufuldendte-bog-er-blevet-en-bestseller/">Død forfatters ufuldendte bog 
er blevet en bestseller</a></p><p>
Romanen foregår på et skattekontor i Illinois i nittenfemogfirs og handler om 
kedsomhed. Men her er kedsomheden ikke kun noget, fanden har skabt: »Det 
viser sig, at en ekstatisk fryd […] ligger på den anden side af knusende, 
knusende kedsomhed. Vær særlig opmærksom på de mest trivielle ting, du kan 
finde (selvangivelser, televiseret golf), og en kedsomhed, som du aldrig før 
har kendt, vil da, i bølger, skylle ind over dig og på det nærmeste dræbe 
dig. Rid dem af, og det vil være som at gå fra sort-hvid til farve. Som vand 
efter dagevis i ørken. Uafbrudt fryd i hvert eneste atom«. 
</p><p class=" bl-elem">
Og sådan er det at læse Wallace. Uafbrudt fryd i hvert eneste atom. Det kan 
selv ikke en uafklaret udgivelse som denne <i>Reader </i>ændre bare det 
mindste på. 
</p>	
</div>
</div></body></html>
