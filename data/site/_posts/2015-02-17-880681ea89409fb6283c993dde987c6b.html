---
layout:     post
title: 	    "Rasende punk-pop talent udgiver fuldtræffer med energisk attitude"
post_author:	    
post_date:	    Tue, 17 Feb 2015 22:46:40 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2548659/rasende-punk-pop-talent-udgiver-fuldtraeffer-med-energisk-attitude/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><b>Charli XCX:</b> Sucker. Asylum/ Warner
</p><p class=" bl-elem"><i class=" bl-elem">Charli XCX er opvarmning for Katy Perry i Boxen, Herning, 7. marts.</i></p>
</div>
</div><p>
Charlie XCX har skrevet en af de bedste enkeltstående poplinjer i det her 
årti. 
</p><p>
Det gjorde hun for tre år siden, da den svenske producer Patrick Berger sendte 
Charli XCX, der er dæknavnet for engelske Charlotte Aitchison, et par tracks 
at arbejde med. 
</p><p>
Den i dag 22-årige brite sendte sangen ’I Love It’ retur til Berger og duoen 
Icona Pop. Det følgende år stormede de hitlister og teenagefester med 
linjerne: 
</p><p>
»You’re so damn hard to please, we gotta kill this switch/ You’re from the 
seventies, but I’m a nineties bitch/ I love it!«. 
</p><p>
Det var ikke kun en sang om bruddet med en ældre kæreste, det var de såkaldte 
millennials, der skubbede alle ældre generationer til side. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2519967/medieforsker-boern-og-unge-er-vores-kanariefugle-i-minen/">Medieforsker: Børn og unge er 
vores kanariefugle i minen</a></p><p>
En fræsende popsang, der hældte benzin på en ny ungdomsgenerations oprør og 
passende blev lydsporet til Lena Dunhams kokainrus i tv-serien ’Girls’. 
</p><p>
Nu gav Charli XCX sangen væk, men i det hidsige mix af headbangerpop og flabet 
punk er albummet ’Sucker’ ved at sprænges af den samme fandenivoldske 
energi. 
</p><h3>
Råbt ind i ansigtet på verden 
</h3><p>
Mens de fleste nok kender ’I Love It’, er det de færreste, der har hørt Charli 
XCX’s forrige album, ’True Romance’. Det udkom ubemærket med sine hjemsøgte 
pophymner i skyggen af, at Icona Pop raserede radiobølgerne. 
</p><p>
Det irriterede Charli XCX, der har skrevet sange og via internettet udgivet 
musik siden sine tidlige teenageår. Så meget, at hun gik i studiet sammen 
med samme Patrick Berger og skrev de fleste af sangene på ’Sucker’ efter 
nogenlunde samme hidsige opskrift som ’I Love It’. Hvilket allerede sidste 
år sendte hende til tops på hitlisten med den marcherende ’Boom Clap’ og i 
selskab med Iggy Azalea på ’Fancy’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2477788/iggy-azalea-gentager-det-overgearede-hip-pop/">Iggy Azalea gentager det 
overgearede hip-pop</a></p><p>
Som det straks bliver råbt ind i ansigtet på verden på åbningsnummeret: 
</p><p>
»You said you wanna bang/ well fuck you/ sucker!«. 
</p><p>
I et brud med den omtågede og alternative poplyd på ’True Romance’ slipper 
Charli XCX rebellen løs på ’Sucker’. I et sprog, der ikke er til at 
misforstå. 
</p><p>
»Going to the discotheque/ Getting high and getting wrecked/ I don’t wanna go 
to school/ I just wanna break the rules«, synger Charli XCX som den evige 
teenagersabotør, der både har hørt sin del Ramones og Avicii. 
</p><p>
Det er jo ikke den dybe tallerken, Charlie XCX opfinder her. Og den frenetiske 
energi løber også i ring i løbet af albummets 14 numre. 
</p><h3>
Dumt pop der virker 
</h3><p>
Men i hooket og leveringen er Charli XCX uimodståelig. Hvad end hun låner væg 
til væg-fornemmelsen fra forbilledet Britney Spears til omkvædet på ’Doing 
It’ eller vader skingert hen over haltebas og slingrepiano på ’Need Ur 
Love’. Charli XCX kan sætte ild til selv banaliteter om at kyle en douchebag 
af en kæreste ud. 
</p><p>
»Everything was wrong with you/ So breaking up was easy to do«. 
</p><p>
Et par pænt flade linjer, som man kun kan slippe af sted med i en popsang. Som 
Charli XCX, fuldt ud bevidst om sine virkemidler, selv forklarer i en <i>behind 
the scenes</i>-video til ’Break The Rules’: 
</p><p>
»De bedste popsange er så utrolig dumme. Det er derfor, de virker. ’I Want 
Candy’ er noget af det dummeste i verden. Det er derfor, den er genial«. 
</p><p>
En attitude, der i sig selv er en langfinger til dem, der måtte have travlt 
med at finde opbyggelige elementer i rock- og popmusik. Charli XCX 
kortslutter den tankegang. 
</p><h3>
Kaster med hurtige kulhydrater 
</h3><p>
Gang på gang viser Charli XCX, at hun kender smutvejen til det uafrystelige 
refræn, mens hun hælder de hurtigste og sjoveste kulhydrater i kroppen på 
os. Og så er det næsten lige meget, om hun synger højt fra en dagbog af 
kæresteperfiditeter eller galper op om berømmelse, guld og Hollywoods grønne 
skove. Hun tager pis på sig selv undervejs og indløser drømmene, mens hun 
har det skideskægt. 
</p><p>
Det smitter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2230079/selvsikker-sangerinde-saetter-en-helt-ny-standard-for-dansk-pop/">Selvsikker sangerinde sætter 
en helt ny standard for dansk pop</a></p><p>
Men ensformigheden sniger sig også ind. Albummet kunne snildt været skåret med 
en fjerdedel. 
</p><p>
Det handler alligevel mere om de enkelte hitinjektioner end det samlede 
albumværk. Og hvor det monotone arbejdede til fordel for hendes sange på 
’True Romance’, er det slet ikke et element, hun ønsker indenfor på 
’Sucker’. 
</p><p>
Alligvel dukker det op. 
</p><h3>
Mere end vilde flikflak 
</h3><p>
Det hjælper på det, at Berger ikke er den eneste medsangskriver. 
</p><p>
Charli XCX kommer fra den alternative pop, hvor man selv skriver sine sange, 
men ikke er bange for at arbejde sammen med så vidt forskellige navne som 
Weezers Rivers Cuomo, indietroldmanden Ariel Rechtshaid og den norske 
hitlistemaskine Stargate. 
</p><p>
Hvilket giver plads til et par skæve streger som Weezer-skabelonen ’Hanging 
Around’ og arenaballaden ’Die Tonight’. Talentet kan mere end bare at slå 
vilde flikflak. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2436973/farvel-nashville-goddag-new-york-taylor-swift-flytter-hjemmefra/">Farvel Nashville, goddag New 
York: Taylor Swift flytter hjemmefra</a></p><p>
På mange måder minder Charli XCX om danske MØ. De springer begge frit rundt i 
popmusikken med masser af attitude og har en produktion, der ikke lader sig 
slide op efter de første par gennemlytninger. Og så er der ligesom Lorde, 
Haim og Taylor Swift en generation, der ikke gider mere pis fra forgængerne. 
Også i det brede perspektiv bliver det så spændende at se, hvor Charli XCX 
bevæger sig hen, når hun har raset ud, dørene er sparket ind, og 
teenageårene ligger bag hende. 
</p><p class="art-ext-other">

</p><p class=" bl-elem"/>	
</div>
</div></body></html>
