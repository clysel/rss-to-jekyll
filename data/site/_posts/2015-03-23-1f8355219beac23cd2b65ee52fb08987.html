---
layout:     post
title: 	    "En række modedesignere omfavner cykel-moden"
post_author:	    
post_date:	    Mon, 23 Mar 2015 19:49:00 +0100
post_site:	    politiken.dk 
post_link:	    http://politiken.dk/kultur/mode/ECE2600457/en-raekke-modedesignere-omfavner-cykel-moden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Designsamarbejde </p><p>Fakta </p>
<div class="fakta-body" data-buildingblock="embedded_factboxlink">
<p><b>At være cykelsmed </b>handler i dag om andet end stålstel og 
elektronisk gearskifte, og flere modemærker samarbejder med markante cykelbutikker 
om tøj og tilbehør.
</p><p><b>Senest har </b>japanske Uniqlo lavet en kollektion sammen med Brooklyn Machine 
Works, og tidligere har H&amp;M flirtet med Brick Lane Bikes i London.
</p><p><b>På samme facon </b>leger den velgørende danske organisation La Flamme 
Rouge med blandt andre Paul Smith og Le Fix, mens mærker som Rapha, Vulpine 
og Pas Normal Studios prøver at snige mode ind i cykelsporten.
</p><p class=" bl-elem"><b>Det Bristol-baserede </b>mærke Fierlan har fundet sin egen niche ved udelukkende 
at designe moderne cykeltøj til kvinder.
</p>
</div>
</div><p>
Lad mig begynde med en quiz: 
</p><p>
Hvad er det, der beskrives med følgende sætninger?
</p><p>
»Blomsten, der er det centrale tema i kollektionen, er inspireret af en 
blazerjakke, som sangeren Bryan Ferry bar under sin turné i 2014. Vi har 
også haft et godt øje til den belgiske designer Dries Van Notens catwalkshow 
for sommeren 2015«.
</p><p>
Handler det om print på sæsonens nyeste dametøj?
</p><p>
Nej, det er en cykeltrøje, der bliver beskrevet med ord og sætninger, som 
normalt hører til i et helt andet univers end vindens og landevejens. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2589337/beroemt-trendraadgiver-har-faaet-nok-modebranchen-er-uden-kontakt-til-omverdenen/">Berømt trendrådgiver har fået 
nok: Modebranchen er uden kontakt til omverdenen</a></p><p>
Trøjen fra La Flamme Rouge er et eksempel på, at cykeltøj i dag ikke er det 
samme, som dengang Fausto Coppi i årene efter Anden Verdenskrig klatrede 
over Dolomitterne i strikket uld med en cykelslange over skulderen, eller da 
Ole Ritter i 1974 tilbageerobrede timerekorden iført noget, der lignede en 
polyesterblanding med sponsornavnet Filotex skrevet hen over brystet.
</p><p>
Cykeltøj er som andet sportswear blevet mode, og godt timet i forhold til 
forårsklassikerne har en lang række mærker sendt nye trøjer, bukser og 
vindjakker på markedet med motionscyklister som målgruppe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2580325/modeugerne-har-givet-bareten-et-comeback/">Modeugerne har givet bareten 
et comeback</a></p><p>
Der er herhjemme flere og flere, som dyrker landevejscykling, kører 
mountainbike eller forsøger at presse sig på en triatlon, og de vil klædes 
ordentligt på. Cykling er en folkesport – og et stort marked for praktisk 
påklædning.
</p><p>
Vi tager for givet, at tøjet er funktionelt og kan transportere sved og holde 
vinden ude, men hobbyrytterne har et dårligt image, når det handler om 
trøjer. Der findes endda et smædenavn for en del af tidens rullende 
motionister: <i>mamiller</i> efter det engelske <i>middle-aged men in lycra</i>.
</p><h3>
Farvel til rullepølserne
</h3><p>
Men mænd – og kvinder – behøver ikke at ligne pastelfarvede rullepølser, bare 
fordi de har tænkt sig at straffe asfalten lørdag formiddag. 
</p><p>
La Flamme Rouge er egentlig en velgørende organisation startet af Brian Holm. 
Målet er at rejse penge til folk, der er ramt af kræft, og det gøres bl.a. 
ved at arrangere løb og sælge cool cykeltøj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2574681/modeshow-fejr-kampdag-med-trusser-og-torpedo-bryster/">Modeshow: Fejr kampdag med 
trusser og torpedo-bryster</a></p><p>
Holm, der efter mange år som rytter i dag er sportschef for holdet Etixx-Quick 
Step, har fået bl.a. den britiske designer Paul Smith til at udforme 
trøjerne. Smith er bidt af et par gale hjul og cyklede som dreng langt for 
at få fingre i den franske sportsavis L’Équipe med de seneste resultater fra 
landevejene.
</p><p>
Trøjen fra quizzen ovenfor er sort på kroppen og har blomster på ærmerne. Det 
er nyt i cykelsammenhæng med den form for pynt. Trøjen er skabt i samarbejde 
med den polske verdensmester Michal Kwiatkowski og bærer navnet Flower Power 
Jersey. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2572227/analyse-regelsaet-viser-presset-modebranche/">Analyse: Regelsæt viser 
presset modebranche</a></p><p>
En anden rytter med stilsans er den tidligere Tour De France-vinder Bradley 
Wiggins. Manden med de markante bakkenbarter og interesse for britpop har 
samarbejdet med tøjmærket Fred Perry om en serie cykeltrøjer, der med 
retrolook nok egner sig bedre til pubben end til hård træning.
</p><p>
Wiggins kørte i en årrække for Team Sky, og mens andre cykelhold ligner 
farvelader med et mylder af sponsornavne og kulører, kører Skys stjerner og 
vandbærere i rene sorte dragter med få himmelblå striber og holdnavnet 
tydeligt på brystet. Det er producenten Rapha, der leverer til det 
succesrige britiske hold – og sælger lignende grej til motionister. 
</p><h3>
Mode og teknik
</h3><p>
En af dem, der er glad for de rene linjer i Skys design, er Karl-Oskar Olsen, 
medindehaver af det københavnske modemærke Wood Wood. 
</p><p>
Han har netop lanceret sideprojektet Pas Normal Studios med stilrent cykeltøj 
udtænkt i samarbejde med bl.a. Brian Nygaard, kommunikationschef for 
cykelholdet Orica-GreenEdge.
</p><p>
»Der er et hul i markedet for ryttere som os selv. Seriøse motionister, der 
kigger fremad og gerne vil bruge penge på godt udstyr. Vi henter inspiration 
fra moderne løbetøj, som er tættere på moden og bruger afdæmpede farver. Det 
mangler i cykelverdenen. Der er meget kikset klubtøj derude«, siger 
Karl-Oskar Olsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2571843/sundhedsborgmester-vil-se-god-vilje-fra-modebranchen-omdannet-til-praksis/">Sundhedsborgmester vil se god 
vilje fra modebranchen omdannet til praksis</a></p><p>
Han oplever som ivrig cyklist, at flere og flere hobbyryttere går op i, at 
tøjet er i orden på samme måde, som cyklen skal være optimeret. 
</p><p>
Der er hightechmaterialer og karbonfibre i de nye trøjer for at styrke 
aerodynamikken, og alt er håndlavet på den fabrik i Italien, som leverer til 
professionelle cykelhold som Astana, Trek og Sky.
</p><div class="art-quote article-box">
<p class="quote"/>
<blockquote>
<p class="quote-txt">
Udtrykket er vigtigt, når man sidder på cyklen. Det skal være underspillet og 
eksklusivt. Jeg vil gerne se ud som en <i class=" bl-elem">stealth ninja</i>
</p>
<p class="sender">
Karl-Oskar Olsen, medindehaver af Wood Wood 
</p>
</blockquote>
</div><p>
»Udtrykket er vigtigt, når man sidder på cyklen. Det skal være underspillet og 
eksklusivt. Jeg vil gerne se ud som en <i>stealth ninja</i>«.</p><p>
Pas Normal Studios’ første kollektion er netop lanceret, og selv om planen var 
kun at sælge serien online og via en håndfuld butikker i Danmark, har der 
straks været efterspørgsel fra Norden og England på det kropsnære sorte, 
grønne og blommefarvede performancetøj.
</p><p>
Hvis de nye moderigtige cykeltrøjer slår an, kan det betyde, at mamillernes 
dage er talte.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2571277/modebranchen-indfoerer-stram-selvjustits-efter-sag-om-ultratynd-model/">Modebranchen indfører stram 
selvjustits efter sag om ultratynd model</a></p><p>
Man ser stadig de klassiske holdtrøjer på landevejene, men for den nye 
generation af cykelryttere, der er vokset op i skyggen af dopingafsløringer, 
kan det være svært at finde glæde i en kopi af Lance Armstrongs gamle US 
Postal-trøje eller en Deutsche Telekom-jersey fra før Jan Ullrichs nedtur.
</p><p class=" bl-elem">
Her ligner modetrøjerne et tiltalende alternativ, selv om en motionist sikkert 
stadig kan få vinger af et Gewiss-Ballan-logo fra dengang, Bjarne Riis 
pludselig blev flyvende i bjergene.
</p>	
</div>
</div></body></html>
