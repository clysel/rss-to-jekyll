---
layout:     post
title: 	    "Blog: je suis Charlie - men politiet må ikke se min SSD"
post_author:	    Ken Mathiasen
post_date:	    Thu, 26 Feb 2015 23:35:32 +0000
post_site:	    www.version2.dk 
post_link:	    http://www.version2.dk/blog/je-suis-charlie-men-politiet-maa-ikke-se-min-ssd-87063?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Jeg har faktisk noget at skjule - så de må ikke kigge med.</p>

<p>Brevhemmeligheden gælder også smartphones. Andre må ikke åbne og læse dine breve uden du har givet dem lov. Andre må ikke læse dine SMS’er uden at få lov. Det står i direkte i grundloven ”Brud på telefonhemmeligheden må alene ske ved en retskendelse” (§72).</p>

<p>I debatten om overvågningssamfundet, om hvor grænserne for privatlivets fred skal stå, høres ofte argumentet: ”Den alminelige lovlydige borger har ikke noget at skjule” eller ”De må gerne overvåge mig - jeg har ikke noget at skjule”.</p>

<p>Men de fleste har faktisk noget at skjule.</p>

<p>Det er godt etisk standpunkt at give myndighederne lov til at udnytte de eksisterende it-systermer i kriminalitetsbekæmpelse. Men dermed ikke sagt at myndigheder skal have adgang til alt. Der er en grænse mellem en persons private liv og en persons offentlige liv. 
I grundloven står der også ”Den personlige frihed er ukrænkelig” (§71) og det efterfølges af ”Boligen er ukrænkelig”. Med andre ord så har jeg ret til låse døren til min lejlighed. Der er ingen der har ret til at komme ind og se hvad jeg laver. 
Det kan være jeg er mistænkt for at have lavet noget kriminelt og at politiet får en retskendelse af en dommer osv., men det er en anden ting. Som udgangspunkt er boligen ukrænkelig.</p>

<p>Alligevel er det svært i disse moderne terror-tider at argumentere dette standpunkt i en diskussion om privatlivets fred. Det virker mistænkelig at sige: ”De må ikke kigge i min computer, fordi det er privat”.
Holdningen er at, hvis du ikke har noget at skjule, så er det vel ikke et problem. Derved siges implicit at du har sikkert noget at skjule, hvis du ikke vil lade andre kigge med.
<figure class="plugin full zoomable"><img data-original-image="http://www.version2.dk/sites/v2/files/runner-579327.jpg" src="http://www.version2.dk/sites/v2/files/styles/large/public/runner-579327.jpg?itok=NT6jzYR3" alt=""/></figure></p>

<p><em>Glæden ved at løbe ville ikke være den samme, hvis man skulle gøre det uden tøj på (foto: Simon Steinberger).</em></p>

<p>Alle har brug for privatliv og deres helt eget rum, hvor de er kun dem selv. F.eks. når man løber en tur i skoven og hovedet tømmes for tanker og stilheden tager over. Eller når man en lørdag med tømmermænd slapper af i sofaen med dyne og sin yndlings tv-serie.
Du vil ikke kunne opnå den samme ro på din løbetur, hvis du havde tabt et væddemål og skulle løbe gennem skoven uden tøj på. Eller hvis der var et videokamera der overvågede dig foran fjernsynet imens du bøvsede, pruttede og spiste ulækker pizza for at komme dig over tømmermændene.</p>

<p>I det offentlige rum er der en række emner der ignoreres og som vi ikke taler om (tabuer). Det kan være af hensyn til den enkelte, at man ikke taler om en hændelse, men det kan også være at et emne opfattes som pinligt og gør gruppen utilpas. Tabubelagte emner er f.eks. hustruvold, sexvaner, alkoholisme, psykisk sygdom, selvmord. Kropsrelaterede væske, duft og lyde opfattes som ulækre. Børn spiser bussemænd nogle voksne spiser bussemænd. Men det er skamfuldt at blive afsløret i at spise en bussemand.</p>

<p>Vi er mere blufærdige i dag - f.eks. i forhold til nøgenhed. I 90’erne gik alle i bad efter idræt i sportsklubben og på skolen - i dag er det under halvdelen. Masturbation - ganske få vil formodentlig i en plenumdiskussion vedkende sig det, og af hensyn til egen (og andres) blufærdighed er der ingen der kunne drømme om at demonstrere det. Det er privat - det er hemmeligt.</p>

<p>Så de fleste personer har faktisk meget at skjule - også selvom der er tale lovlige handlinger.</p>

<p>Så næste gang du pr. refleks siger ”de må gerne se i mine ting - jeg har ikke noget at skjule” - så skub piben ind, vend skråen og tænk dig lige om, en ekstra gang.</p>
  </section></div></body></html>
