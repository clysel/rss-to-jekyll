---
layout:     post
title: 	    "Sygeplejersker venter på lønaftale"
post_author:	    
post_date:	    Thu, 19 Feb 2015 10:10:23 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2552840/sygeplejersker-venter-paa-loenaftale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I morgen lidt over frokost begynder den sidste runde forhandlinger om nye 
overenskomster for de offentligt ansatte. Det er de godt 130.000 ansatte i 
regionerne, hvilket hovedsageligt vil sige de ansatte på hospitalerne, der 
skal have aftalt deres løn og andre goder de næste tre år. 
</p><p>
»Det drejer sig i første række om at sikre, at lønningerne stiger mere end 
priserne«, siger topforhandler for de ansatte, formand for sundhedskartellet 
og Dansk Sygeplejeråd Grete Christensen. Priserne ventes at stige med knapt 
fire procent frem til 2018. 
</p><div class="art-fakta article-box">
<h4 class="">
ok 2015</h4>
<h5>
Sådan forhandler de</h5>
<div class="fakta-body" data-buildingblock="embedded_factboxlink">
<p>
• Godt 800.000 offentligt ansatte skal have nye overenskomster, som styrer 
deres løn- og arbejdsvilkår de kommende tre år. 
</p><p>
• I regionerne er der 120.000 ansatte, omregnet til fuldtidsjob, men 136.000 
ansatte, da en del arbejder på deltid. De ventes at få en lønaftale i 
weekenden. 
</p><p>
• Der 404.000 kommunalt ansatte omregnet til fuldtidsjob, men totalt er der 
496.000 kommunalt ansatte. Natten til mandag blev der aftalt en lønramme på 
godt 5,4 procent. frem til 2018. 
</p><p>
• Staten beskæftiger 185.000, men her findes ikke noget tal for 
deltidsansatte. Her faldt overenskomsten på plads færdig 6. februar med en 
lønramme på 4,5 procent. 
</p><p class=" bl-elem">
• Kilde: Politikens Bibliotek og FAOS. 
</p>
</div>
</div><p/><p>
Tidligere på måneden blev der indgået forlig for de statsansatte, som fik 
lønstigninger på mindst 4,5 procent frem til 2018, og i weekenden fik de 
ansatte i landets kommuner en aftale, der gav en lønstigning på godt 5,4 
procent ovr tre år. Der blev også en uges øremærket barsel til fædre og et 
rejsehold, der kan rykke til arbejdspladser med dårligt psykisk 
arbejdsmiljø. Der var også en række initiativer til gavn for de lavest 
lønnede. 
</p><p>
»Det er vigtigt, at vi sammen med arbejdsgiverne, når til den erkendelse, at 
der er problemer med det pyskiske arbejdsmijø. Alle organisationer kan melde 
om problemer med arbejdspresset. Det er vigtigt at få det psykiske 
arbejdsmiljø og vagtplanlægningen til at fungere ud på de enkelte 
arbejdspladser«, siger Grete Christensen. 
</p><p><b>Dramaet udeblev</b></p><p>
Denne udgave af overenskomstforhandlinger har ifølge en arbejdsmarkedsforsker 
været uhørt udramatisk. 
</p><p>
»Det eneste sted, der kunne kommen en stor nej-bevægelse var hos lærerne, men 
jeg tror ikke rigtigt på«, siger professor Henning Jørgensen fra Aalborg 
Universitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p>
De seneste år har de 800.000 offentligt ansatte oplevet et par år, hvor 
lønningerne ikke kunne følge med prisstigningerne. 
</p><p>
»Efter to vedligelsesoverenskomster 2011 og 2013, så er der kommet en lidt 
bedre overenskomst denne gang set fra lønmodtagernes side, men det er ikke 
noget at råbe hurra for. Det ser ud til, at reallønnen er sikret og så er 
der nogle småforbedring som for eksempel orlov til fædre og psykisk 
arbejdsmiljø«, siger Henning Jørgensen, der vurderer, at der er lagt op til 
mere dramatiske forhandlinger i 2018. 
</p><p>
»De faglige organisationer vil gøre alt for at få kontrol, bureaukrati og 
dårlig ledelse højt op på dagsorden til om tre år. De ansatte i det 
offentlige har ikke ondt i ryggen, de har ondt i ledelsen. Jeg tror heller 
ikke, at de ansatte vil finde sig i at høre om økonomisk smalhals en gang 
til. De kan jo se, hvordan pengene vælter ind«, siger Henning Jørgensen. 
</p><p class=" bl-elem">
Når sundhedskartellet efter planen er færdige i weekenden, så mangler de 
decentrale forhandlinger, hvor hver enkelt fagforbund forhandlier deres 
specifikke forhold på plads. Det skal være på plads inden udgangen af 
måneden, men plejer traditionelt at komme på plads. I løbet af marts skal 
medlemmerne stemme om de nye overenskomster. 
</p>	
</div>
</div></body></html>
