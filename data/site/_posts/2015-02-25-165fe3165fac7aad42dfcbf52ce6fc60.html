---
layout:     post
title: 	    "»Logning af telefonsamtaler, videoovervågning og den slags, det kunne jeg ikke forsvare for 10-15 år siden«"
post_author:	    
post_date:	    Wed, 25 Feb 2015 13:23:01 +0100
post_site:	    politiken.dk 
post_link:	    http://politiken.dk/magasinet/interview/ECE2561283/logning-af-telefonsamtaler-videoovervaagning-og-den-slags-det-kunne-jeg-ikke-forsvare-for-10-15-aar-siden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Hvad mener du, når du siger, at man skal anlægge et politisk skøn, når man 
skal bedømme, om Danmark overholder menneskerettighederne? </i></p><div class="art-fakta article-box">
<header><h4 class="">
Sagen kort </h4>
<h5>
Danmark til eksamen</h5>
</header><div class="fakta-body" data-buildingblock="embedded_factboxlink">
<p><b>Danmark skal</b> for anden gang til eksamen i overholdelse af 
menneskerettighederne, samtidig med at terrortruslen tvinger Danmark til at 
tage nye metoder i brug.
</p><p><b>Sidst fik Danmark</b> 133 anmærkninger. For eksempel en for at lade 
grønlændere afsone forvaring i Danmark, som regeringen erkendte. 
Andre – som kritik for ikke at beskytte to voldsdømte irakere mod 
diskrimination – vil regeringen ikke acceptere. 
</p><p class=" bl-elem"><b>Udenrigsministeren siger</b>, at menneskerettigheder ikke kun skal vurderes 
juridisk, men også politisk. Sammen med Institut for 
Menneskerettigheder vil han holde en række folkehøringer om emnet. 
</p>
</div>
</div><p/><p/><p>
»Jeg synes, at vi, for hvem menneskerettighederne er noget af det dyrebareste, 
har været lidt i defensiven i de sidste år. Diskussionen om overholdelse af 
menneskerettighederne er tit kommet til at fremstå som et spørgsmål om 
paragraffer, men hvordan og hvorfor man vil efterleve konventionerne er i 
høj grad et politisk spørgsmål. Det er lidt som med demokratiet. Det er 
noget, der skal leves, og selv om menneskerettighederne er universelle, vil 
de have forskellige tolkninger og forskellige liv, alt efter hvilket samfund 
de leves i. Et eksempel, som har stået længe og blinket, er børns 
rettigheder. Hvis rettigheder er det, man forfægter? Er det børnenes eller 
forældrenes? Og i dag har vi terrorbekæmpelse, som er et kæmpeområde, som 
står og blinker. Her har du også en balance. På den ene side borgernes 
frihedsrettigheder og retten til at undgå overvågning og være sig selv i et 
samfund, hvor staten ikke skal overvåge og se alt. På den anden side er der 
retten til at leve et trygt liv, hvor staten kan sikre vores tryghed og 
frihed til at gå, hvor vi vil, og leve og sige, hvad vi vil. Det har helt 
klart krævet og kræver nogle nye redskaber til politiet, og der er en 
balance mellem de to typer af rettigheder«. 
</p><p/><p><i class=" bl-elem">Du ønsker en politisk og ikke kun juridisk tolkning af 
menneskerettighederne. Er pointen med menneskerettigheder ikke, at det netop 
er juraen, der skal beskytte det enkelte menneske, fordi politikerne ikke 
gør det?</i></p><p>
»Jo, det er derfor, vi har konventionerne. Noget af det største, der er sket 
på området, siden konventionerne blev skrevet, er disse høringer, som 
startede i 2011 for Danmarks vedkommende, hvor alle lande eksaminerer 
hinanden og diskuterer og tolker reglerne. Men den debat har også vist, hvor 
forskelligt man kan kigge på loven. Og hvis vi vil have, at 
menneskerettighederne skal fortsætte med at fylde og blive opfattet som 
noget, der giver mening for det enkelte menneske, og noget, man skal kæmpe 
for, skal man jo også turde stille det på spidsen. Vi fik 133 anmærkninger i 
2011, og vi har efterlevet de 103 helt eller delvis. Og så er der en række, 
vi ikke har efterlevet, fordi vi ikke har syntes, de var rimelige«. 
</p><p/><p><i class=" bl-elem">Er det ikke det, som Dansk Folkeparti har sagt i mange år: Man skal ikke 
lade sig diktere af konventionerne, men tage politisk stilling? </i></p><p>
»Dansk Folkeparti har det synspunkt, at man skal efterleve konventionerne, når 
det passer en selv politisk set. Det er ikke mit budskab. Mit budskab er, at 
der er rum inden for konventionerne, hvor vi har ganske stor frihed til at 
efterleve dem, som vi vil. Den røde linje er selvfølgelig, om man mener, at 
man skal efterleve det, man har underskrevet eller ej«. 
</p><p/><p><i class=" bl-elem">Kan du give et eksempel på, at konventionerne er blevet anvendt i strid med 
det politiske formål?</i></p><p>
»For 15 år siden før 9/11 ville jeg have anset det for utænkeligt at skulle 
forsvare de beføjelser, som efterretningstjenesterne har fået. Der har 
verden ændret sig med grænseoverskridende kriminalitet, terrorbekæmpelse og 
en teknologisk udvikling, så jeg har måttet revidere, hvad jeg opfatter som 
rimeligt. Når de kriminelle, som vil os det ondt, får en masse instrumenter 
i hånden, bliver vi også nødt til at have vores«. 
</p><p/><p><i class=" bl-elem">Mener du, at man i dag skal acceptere indgreb i den personlige frihed, som 
man tidligere ville sige var i strid med menneskerettighederne?</i></p><p>
»Ja, når det gælder de helt basale borgerettigheder, vil jeg sige, at nogle af 
de ting, vi har indført i dag, med logning af telefonsamtaler, 
videoovervågning og den slags, det kunne jeg ikke forsvare for 10-15 år 
siden, fordi forholdet mellem overgrebet på den enkelte borger og truslen 
var et andet. Nu er det min vurdering, at for at kunne sikre folks tryghed 
og retten til at leve et trygt liv, er vi nødt til at have de redskaber, 
selv om det har en pris«. 
</p><p/><p><i class=" bl-elem">Vi ved, at der sidder personer i danske fængsler, som er dømt for 
terrorvirksomhed eller for at opfordre til terror, men som ikke bliver 
udvist, fordi danske myndigheder tolker det på den måde, at det vil være i 
strid med menneskerettighederne. Skal vi også til at se anderledes på det?</i></p><p>
»Det er et basalt internationalt princip, at hvis man har statsborgerskab i et 
land, kan man ikke forlade det land. Og det er der jo en god grund til. Man 
forsvinder jo ikke ud af verden, fordi man forlader det land, man har 
statsborgerskab i«. 
</p><p/><p><i class=" bl-elem">Men der er tale om sager, hvor personerne også har statsborgerskab i et 
andet land?</i></p><p>
»Vi har allerede i dag vidtgående muligheder for at udvise folk, hvis de begår 
voldsom kriminalitet, og det er terror også. Men man skal ikke gøre sig 
nogen illusioner. Hvis man udviser en terrormistænkt fra Danmark, flytter 
man bare problemet fra Danmark til et andet sted. Det er jo ikke sådan, at 
man eliminerer truslen. Og derfor er det et instrument, man skal bruge med 
varsomhed, og det, der altid er vigtigt, er at forsøge at sikre, at folk 
aldrig kommer derud, hvor de bliver fristet af ekstremisme eller bliver 
overbevist om, at det kun er der, de kan finde en identitet og et liv. Det 
kan ikke altid lade sig gøre. Folk kan være psykopater, folk kan af andre 
grunde have mistet sig selv, men udgangspunktet er klart: Det er der, den 
mest effektive indsats. Vi skal pille hver enkelt ung ud af radikalismens 
kløer. Når vi ikke kan, må vi så have en hård straf. Vi har mulighed for at 
udvise folk allerede, og der ser jeg ikke umiddelbart nogen grund til at 
yderligere beføjelser«. 
</p><p/><p><i class=" bl-elem">Er det så ikke at gå for vidt, at vi lader personer, der vil Danmark det 
ondt, beskytte af menneskerettighederne, når det er andres 
menneskerettigheder, de angriber?</i></p><p>
»Det er et af de store paradokser i menneskerettighederne, men det er også 
der, hvor de er vigtige at have«. 
</p><p/><p><i class=" bl-elem">Vi har set en boghandler fra Brønshøj, der to gange er blevet dømt for at 
opfordre til terror og nu sidder i et fængsel, hvor han kan radikalisere 
unge. Han er ikke blevet udvist på grund af hensynet til hans 
menneskerettigheder. Beskytter de så ikke de forkerte?</i></p><p>
»Menneskerettighederne beskytter mange. Hvor skulle vi udvise ham hen?«. 
</p><p/><p><i class=" bl-elem">For eksempel til hans hjemland, når han har dobbelt statsborgerskab?</i></p><p>
»Der er jo få, der har det, men vi har jo også lavet den aftale mellem landene 
i verden, at vi ikke bare kan eksportere kriminelle til andre steder. Vi vil 
jo også gerne have os frabedt, at folk vil blive sendt den anden vej til 
Danmark. 
</p><p/><p><i class=" bl-elem">Vi har i Politiken skrevet om, hvordan Danmark gennem 1980’erne og 90’erne 
gav opholdstilladelse til folk fra Egypten og andre steder, fordi de var 
terrorister og ville blive forfulgt i deres hjemland. Så er det vel andre 
lande, der eksporterer deres kriminelle til os, og vi kan ikke sige nej på 
grund af menneskerettighederne.</i></p><p>
»Nu kender jeg ikke eksemplerne, men man skal aldrig gå på kompromis med 
grundprincipperne i en retsstat, som er, at man er uskyldig, indtil man er 
dømt. Andet kan man ikke håndtere«. 
</p><p/><p><i class=" bl-elem">Der er også folk i Danmark, som er dømt, men er på tålt ophold, fordi 
Danmark ikke kan udvise dem af hensyn til deres menneskerettigheder?</i></p><p>
»Der er helt klart dilemmaer i det her, som er svære. Og det er præcis derfor, 
at menneskerettighederne er nødt til at blive diskuteret hele tiden. Men jeg 
tror, at hver eneste dansker, når de tænker sig om, hellere vil leve i et 
samfund, hvor der er menneskerettigheder, end i et samfund, hvor der ikke 
er. Det er en vigtig pointe, selv med de svære dilemmaer«. 
</p><p/><p><i class=" bl-elem">Er vi ikke gået for vidt, hvis konventionerne bruges til at beskytte dem, 
der ikke respekterer dem, på bekostning af andre, for eksempel jøderne 
i Danmark?</i></p><p>
»Det er dybt forkasteligt, hvis terrordømte i fængslerne er med til at 
tilskynde andre indsatte til at begå angreb, hvad enten det er på jøder 
eller andre befolkningsgrupper, og det skal der slås hårdt ned på. Derfor er 
initiativer mod radikalisering i fængslerne også en del af regeringens netop 
lancerede terrorpakke. Det kan virke som et vanskeligt dilemma, hvis der 
f.eks. er tale om terrordømte udlændinge, som ikke kan udvises, fordi de 
risikerer tortur i hjemlandet. Men her må vi stå fast. At tilsidesætte denne 
beskyttelse ville være et brud på FN’s torturkonvention og en undergravning 
af de fundamentale menneskerettigheder, som vores samfund bygger på. Det er 
præcis det, terroristerne er ude efter, og som vi skal stå sammen om at 
undgå«. 
</p><p class=" bl-elem"><i class=" bl-elem">Publiceret 25. februar 2015</i></p>	
</div>
</div></body></html>
