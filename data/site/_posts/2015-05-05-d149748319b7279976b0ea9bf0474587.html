---
layout:     post
title: 	    "VM-back: Vi holdt op med at arbejde"
post_author:	    
post_date:	    Tue, 05 May 2015 19:52:20 +0200
post_site:	    politiken.dk 
post_link:	    http://politiken.dk/sport/ishockey/ECE2656486/vm-back-vi-holdt-op-med-at-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En flot start blev forvandlet til 40 minutters mareridt, fordi de danske 
spillere af en eller anden årsag skruede ned for intensiteten og 
arbejdsindsatsen efter første periode. 
</p><p>
Sådan lyder analysen fra en frustreret Oliver Lauridsen efter 
ishockeylandsholdets overraskende klare 1-5-nederlag til Hviderusland ved VM 
tirsdag eftermiddag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2655415/danmark-faar-store-kloe-af-hviderusland/">Danmark får store klø af 
Hviderusland</a></p><p>
»Vi skal være rigtig skuffede og have talt om, hvorfor vi ikke fortsatte med 
at arbejde på samme måde, som vi havde gjort i første periode«. 
</p><p>
»Det var lidt arbejdsindsatsen og måden, vi løb på skøjter på, der var 
problemet derude. Vi smed pucken alt for let væk i anden periode, og det gav 
dem chancen for at sætte en snor i os«, siger Oliver Lauridsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2653450/dansk-stortalent-er-klar-til-at-hoppe-paa-foerste-fly-til-europa/">Dansk stortalent er klar til 
at hoppe på første fly til Europa</a></p><p>
Det var en af Danmarks tre nøglekampe ved VM, hvor der på forhånd så ud til at 
være reelle chancer for dansk sejr, og dukkerten smager ekstra bittert, 
fordi danskerne havde rigtig godt fat i østeuropæerne i første periode. 
</p><p>
Julian Jakobsens mål sørgede for dansk 1-0-føring efter de første 20 minutter, 
men derfra gik alt altså skævt. 
</p><p>
»Vi startede super fint og kom ud til første pause med en føring. Men så satte 
Hviderusland sig på initiativet fra første skift i anden periode. Vi lavede 
nogle fejl og spillede ikke forsvar, sådan som vi skal. Vi stod stille«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2653416/et-point-i-to-kampe-er-lig-med-en-dansk-vm-succes/">Et point i to kampe er lig med 
en dansk VM-succes</a></p><p>
»Man får momentum ved at tage initiativ og skøjte op og sætte modstanderne 
under pres i deres zone. Det gjorde vi i første periode, men det var omvendt 
i anden. Og så må man sige, at de var hypereffektive på deres chancer«, 
konstaterer den NHL-erfarne back. 
</p><p class=" bl-elem">
Danmark skal på en meget svær opgave i næste VM-kamp, som allerede bliver 
spillet onsdag eftermiddag. Her er modstanderen ishockey-supermagten 
Rusland. 
</p>	
</div>

</div></body></html>
