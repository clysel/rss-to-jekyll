---
layout:     post
title: 	    "28-årig mand varetægtsfængslet for skud mod lejlighed"
post_author:	    
post_date:	    Sat, 11 Apr 2015 19:28:08 +0200
post_site:	    politiken.dk 
post_link:	    http://politiken.dk/indland/ECE2624432/28-aarig-mand-varetaegtsfaengslet-for-skud-mod-lejlighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter et par ugers efterforskning har politiet anholdt en mand, der mistænkes 
for at have bragt flere personer i en lejlighed i Københavns Nordvestkvarter 
i livsfare.
</p><p>
Manden blev i dag fremstillet i grundlovsforhør og blev i den forbindelse 
varetægtsfængslet i 23 dage.
</p><p>
På baggrund af blandt andet tekniske undersøgelser har politiet sigtet manden 
for forsøg på manddrab.
</p><h3>
Beskudt fra gaden
</h3><p>
Det var natten til mandag 30. marts omkring klokken 02.45, at der blev ringet 
på døren til opgangen på Stærevej.
</p><p>
Da beboeren i lejligheden kigger ud på gaden, ser han foruden personen ved 
døren også en anden mand på modsatte side af vejen, som affyrer op mod fire 
skud mod vinduet.
</p><p>
Ét af skuddene ramte midtersprossen på vinduet, men ingen personer kom til 
skade.
</p><h3>
Politet: Det er modbydeligt
</h3><p>
Alligevel er politikommissær Steffen Thaaning Steffensen skarp i sin 
karakteristik af begivenhederne.
</p><p>
»Det er modbydeligt og udspekuleret, hvad der er foregået. Vi vil simpelthen 
ikke have skyderi i Københavns gader«, siger han.
</p><p>
Politiet er stadig på udkig efter den sigtedes medgerningsmand, og derfor 
modtager man gerne henvendelser fra folk, der har befundet sig i området på 
tidspunktet omkring skyderiet.
</p><p class=" bl-elem">
Der er intet, der peger i retning af, at skyderierne skulle være 
banderelateret.
</p>	
</div>

</div></body></html>
