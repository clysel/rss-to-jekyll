---
layout:     post
title: 	    "Elever i folkeskolen plages af uro og støj i klasserne"
post_author:	    
post_date:	    Tue, 21 Apr 2015 06:08:37 +0200
post_site:	    politiken.dk 
post_link:	    http://politiken.dk/indland/uddannelse/ECE2636107/elever-i-folkeskolen-plages-af-uro-og-stoej-i-klasserne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>
Skolebørn
</p>
<p>
Tal på trivsel
</p>

<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/29_929694t.PNG" alt="" border="0"/></span></p><p>
procent af børnene er ’helt enige i’, at lærerne er gode til at hjælpe dem i 
skolen. 44 pct. er ’enige’, 21 pct. svarer ’hverken-eller’, mens 4 pct. er 
’uenige’ og 2 pct. ’helt uenige’ 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/37_929695a.PNG" alt="" border="0"/></span></p><p>
procent siger, at det ’meget tit’ er let at høre, hvad læreren siger i 
timerne. 44 procent svarer ’tit’, 15 procent ’en gang imellem’, 3 procent 
siger ’sjældent’ og 1 procent ’aldrig’
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/15_929696a.PNG" alt="" border="0"/></span></p><p>
procent af eleverne svarer, at deres lærere møder præcist til undervisningen 
’meget tit. 43 pct. siger ’tit’, 30 pct. ’en gang imellem’, 10 pct. svarer 
’sjældent’, og 2 pct. svarer ’aldrig’
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/10_929697a.PNG" alt="" border="0"/></span></p><p>
procent af 4.-9.-klasse-eleverne er ’helt enige’ i, at undervisningen giver 
lyst til at lære mere. 33 pct. er ’enige’, 44 pct. ’hverken-eller’, 9 pct. 
er ’uenige’, og 4 procent ’helt uenige’.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/26_929698a.PNG" alt="" border="0"/></span></p><p>
procent af eleverne svarer, at de ’en gang imellem’ kan koncentrere sig i 
timerne. 1 procent svarer ’aldrig’, 5 procent siger ’sjældent’, mens resten 
siger ’tit’ eller ’meget tit’
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/1_929699a.PNG" alt="" border="0"/></span></p><p class=" bl-elem">
procent er ’aldrig’ glad for at gå i skole, mens 4 procent ’sjældent’ er det, 
og 23 siger ’en gang imellem’. Resten er ’tit’ eller ’meget tit’ glade for 
skolen
</p>
</div>
</div><p>
Børnene i folkeskolen har det overordnet godt. Langt størstedelen er glade for 
at gå i skole og er glade for deres lærere. 
</p><p>
Det viser en ny omfattende trivselsundersøgelse, som bliver offentliggjort i 
dag af Undervisningsministeriet. Cirka 470.000 elever – svarende til 85 
procent af alle elever – fra børnehaveklassen til og med 9. klasse har 
svaret på spørgsmål. 
</p><p>
Men undersøgelsen, der er den første af sin art i Danmark, peger også på store 
problemer. 
</p><p>
»Overordnet set har eleverne det udmærket. Men der er problemer med 
mulighederne for at koncentrere sig i timerne, og det er noget, som skolerne 
skal være meget opmærksomme på. 
</p><p>
For nogle elever er ro en afgørende betingelse for at kunne høre efter eller 
løse opgaver, mens det for andre betyder mindre«, siger Andreas 
Rasch-Christensen, forskningschef ved Via University College. 
</p><p>
Knap en tredjedel af eleverne fra 4. til 9. klasse giver udtryk for problemer 
med at koncentrere sig i timerne. Og 19 procent af eleverne synes ikke 
altid, det er let at høre, hvad læreren siger, ligesom en tredjedel synes, 
de kan have problemer med at høre, hvad de andre kammerater siger. 
</p><p>
»Det kan til dels skyldes, at klassestørrelserne nogle steder er vokset. Og 
det kan skyldes lærernes evne til klasseledelse, som faktisk er noget, man 
har sat øget fokus på på læreruddannelsen. Nogle lærere har mere 
autoritative tilgange til det end andre«, siger Rasch-Christensen. 
</p><h3>
Forsinkede lærere 
</h3><p>
Han hæfter sig også ved, at kun 15 procent af eleverne svarer, at lærerne 
’meget tit’ møder præcist til undervisningen. Resten svarer, at det sker i 
mindre grad: 
</p><p>
»Det har faktisk stor betydning, at læreren er til stede, når eleverne kommer 
ind. Det betyder noget for, hvornår – og hvor godt – man kommer i gang med 
undervisningen. Det kan også betyde noget for graden af uro i timen«
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/debatindlaeg/ECE2633776/vi-mangler-akuthjaelp-til-ulykkelige-elever/">Vi mangler akuthjælp til 
ulykkelige elever</a></p><p>
Katja Munch Thorsen, vicedirektør ved Danmarks Evalueringsinstitut (EVA), som 
laver undersøgelser om blandet andet folkeskolen, er enig. EVA har netop 
lavet en undersøgelse, der viser, at skolebørn sætter pris på, at læreren er 
der et par minutter før undervisningens start. 
</p><div class="art-quote article-box">
<p class="quote"/>
<blockquote>
<p class="quote-txt">
Det er afgørende, at man som lærer er i stand til at skabe et trygt 
undervisningsmiljø
</p>
<p class="sender">
Katja Munch Thorsen, EVA 
</p>
</blockquote>
</div><p>
»Det er simpelthen for få elever i ministeriets undersøgelse, der svarer, at 
lærerne altid er der til tiden. Der er et kæmpe signal i at være der fra 
start, som er: Her arbejder vi«.</p><p>
Katja Munch Thorsen hæfter sig blandt andet også ved, at en tredjedel af 
eleverne ’altid’, ’for det meste’ eller ’en gang i mellem’ er bange for at 
blive til grin i skolen: 
</p><p>
»Det er bekymrende høje tal. Det er afgørende, at man som lærer er i stand til 
at skabe et trygt undervisningsmiljø, fordi det betyder noget for, om 
eleverne tør byde ind i undervisningen, selv om de ikke er sikre på, at de 
har det korrekte svar«. 
</p><h3>
Forældre: Dejligt og bekymrende 
</h3><p>
Mette With-Hagensen, formand for Skole og Forældre, en landsorganisation for 
folkeskolebestyrelser, kalder det »dejligt«, at børnene i det »store og 
hele« trives. 
</p><p>
»Når det er sagt, er det bekymrende, at cirka en tredjedel oplever problemer 
med at koncentrere sig. Vi må bruge undersøgelsen til at finde ud af, hvad 
det skyldes. Om det handler om lærernes ledelse af undervisningen og dermed 
mulighed for ro, eller om eleverne, der ikke har lært det endnu«, fortæller 
forældreformanden, der ikke er glad for, at eleverne sidder og venter på 
deres lærere, efter, at undervisningen skulle være startet. 
</p><p>
»Jeg tror simpelthen ikke på, at der er lærere, der bevidst ikke kommer til 
tiden. Er det slendrian, er det ikke acceptabelt. I de fleste tilfælde tror 
jeg, det handler om en kopimaskine, der ikke fungerede, eller en elev, der 
optager læreren på sin vej til klasseværelset«, siger Mette With-Hagensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2628104/folkeskolereformen-var-blot-en-brik-i-et-spil/">Folkeskolereformen var blot en 
brik i et spil</a></p><p>
Anders Bondo Christensen, formand for Danmarks Lærerforening, vil hverken »be- 
eller afkræfte«, om mange lærere kommer for sent til undervisningen. Og hvad 
det i givet fald kan skyldes. 
</p><p>
»Det har jeg ingen forudsætninger for. Jeg kan konstatere, at eleverne siger 
sådan. Men hvad kan jeg bruge den viden til? Jeg finder sådan et spørgsmål 
til eleverne for irrelevant for elevernes trivsel«, siger Bondo, der dog er 
enig i, at der er – og »i årevis« har været – »undervisningsforstyrrende 
uro«. 
</p><p>
Undervisningsminister Christine Antorini (S) kalder det »tankevækkende«, at 
mange elever ikke synes, der er ro nok. 
</p><div class="art-quote article-box">
<p class="quote"/>
<blockquote>
<p class="quote-txt">
Uro er ikke noget, man kan lovgive sig ud af
</p>
<p class="sender">
Christine Antorini (S), Undervisningsminister 
</p>
</blockquote>
</div><p><i>Hvad vil du gøre ved det?</i></p><p>
»Uro er ikke noget, man kan lovgive sig ud af. Det kræver en lokal indsats. 
Med undersøgelsen her kan hver skole se, hvad hver klasse har svaret. Nu kan 
man identificere de problemer, der er, og sætte ind«. 
</p><p><i class=" bl-elem">Og lærerne, der kommer for sent?</i></p><p>
»Det ser jeg med stort alvor på. Vi kan se sort på hvidt, at det er et 
problem. Jeg forventer, at skolerne tager det op«. 
</p><p class=" bl-elem">
Målingen skal gentages årligt og vise udviklingen af elevernes trivsel samt 
være et redskab for skolerne til at forbedre trivslen og 
undervisningsmiljøet. 
</p>	
</div>

</div></body></html>
