---
layout:     post
title: 	    "Advarsel: Mangel på arbejdskraft"
post_author:	    
post_date:	    Sun, 29 Mar 2015 22:34:55 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2609422/advarsel-mangel-paa-arbejdskraft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det økonomiske opsving får byggeledere og centrale aktører i de kommende års 
store anlægsarbejder på Sjælland og Lolland-Falster til at advare mod 
overophedning og massiv mangel på arbejdskraft. 
</p><p>
I Region Sjælland og Region Hovedstaden skal der i de kommende år bygges 
broer, motorveje, supersygehuse og en Femernforbindelse for mere end 100 
milliarder kroner. 
</p><div class="art-quote article-box">
<p class="quote"/>
<blockquote>
<p class="quote-txt">
100 procent beskæftigelse er det, vi regner med.
</p>
<p class="sender">
Jørgen Erik Kozak Nielsen, LO 
</p>
</blockquote>
</div><p/><p>
Set fra skrivebordet hos direktør for Nyt Hospital Nordsjælland i Hillerød, 
Henrik Schødts, blinker flere advarselslamper. Han frygter både, at det 
bliver svært at skaffe arbejdskraft, og at der ikke er nok entreprenører til 
at byde sig til, hvilket kan føre til for høje priser. 
</p><p>
Når gravemaskinerne går i jorden i Hillerød i 2017, vil der ifølge direktøren 
»være fuld beskæftigelse og mere til«. 
</p><p>
»Og selv når du begynder at sondere i udlandet, er de udenlandske 
entreprenører også godt fyldt op«, siger Schødts, der efterlyser politiske 
drøftelser om, hvordan arbejdskraften kan skaffes. 
</p><p>
»Politikerne er meget interesserede i, at vi skal skabe danske arbejdspladser. 
Men der er også en virkelighed, hvor tingene skal hænge sammen, og det har 
jeg svært ved at se i de kommende år. Så meget arbejdskraft er der ikke i 
Danmark«. 
</p><h3>
Entreprenører har svært ved at finde folk 
</h3><p>
Sydsjælland og Lolland-Falster har i årevis været præget af nedadgående 
økonomiske nøgletal, men også her begynder der at mangle faglært 
arbejdskraft inden for centrale sektorer. 
</p><p>
Femern Bælt A/S, der står for den faste forbindelse til Tyskland, har lige nu 
en stribe gigantiske anlægsprojekter i udbud til projektet, som skal stå 
færdigt i begyndelsen af 2020’erne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2565461/ny-hotline-for-ledig-arbejdskraft-er-en-fiasko/">Ny hotline for ledig 
arbejdskraft er en fiasko</a></p><p>
Projektet ventes at resultere i ekstra arbejdskraft på op mod 28.500 såkaldte 
mandeår i Danmark. Ifølge direktør Stig Rømer Winther fra 
udviklingsselskabet Femern Belt Development har lokale entreprenører det 
sidste halve år »pebet« over problemer med at finde de rette folk. 
</p><p>
»Selvfølgelig glæder det mig, at alle hænder er i gang. Min bekymring er, om 
vi kan risikere, at nogle af de store anlægsprojekter bliver forsinket alene 
af den grund, at der ikke er nok arbejdskraft«. 
</p><h3>
Transportminister: »Vi står med store udfordringer«
</h3><p>
Formand for LO på Lolland-Falster, Jørgen Erik Kozak Nielsen, oplyser, at der 
på hele det lokale LO-område i dag er bare fem procents arbejdsløshed. 
</p><p>
»Vi forventer inden for visse grupper at få fuld beskæftigelse inden ret 
længe. Det er de faglærte og dem, der kan noget inden for jord og beton. 100 
procent beskæftigelse er det, vi regner med«. 
</p><p>
Nationalbanken har for nylig opjusteret det økonomiske vækstskøn. Direktør 
Lars Rohde har direkte opfordret til en finanspolitisk opstramning, så 
»offentlige investeringer føres tilbage til et mere normalt niveau«. 
</p><p><b class="ext-link">DANSK INDUSTRI </b><a class="embeddedlink" href="http://politiken.dk/oekonomi/virksomheder/ECE2555161/dansk-industri-der-er-tusindvis-af-nye-jobs-paa-vej/">Der er tusindvis af nye jobs på vej</a></p><p>
Transportminister Magnus Heunicke (S) glæder sig over udviklingen, men nævner, 
at den endelige tyske godkendelse af Femernforbindelsen er forsinket, 
hvilket kan udsætte projekter herhjemme. 
</p><p class=" bl-elem">
»Der er ingen tvivl om, at vi står med store udfordringer, og at vi går til 
grænsen rent anlægsmæssigt i forhold til EU’s konvergensprogram. Men vi 
holder os inden for grænsen. Det kan sikres uden overophedning«, siger 
ministeren. 
</p>	
</div>

</div></body></html>
