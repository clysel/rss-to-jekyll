---
layout:     post
title: 	    "Yahya Hassan og Mads Holger taler til vælgere, der er trætte af politikersnak"
post_author:	    
post_date:	    Wed, 08 Apr 2015 20:07:34 +0200
post_site:	    politiken.dk 
post_link:	    http://politiken.dk/indland/politik/ECE2619508/yahya-hassan-og-mads-holger-taler-til-vaelgere-der-er-traette-af-politikersnak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 55 minutter og 40 sekunder flød ordene i den velkendte monotone strøm fra 
19-årige Yahya Hassan på pressemødet i går, da han præsenterede sit manifest 
for Nationalpartiet. 
</p><p>
Digteren tog imod pressen med favnen fuld af talepapirer og kastede om sig med 
politiske stikpiller til de etablerede partier på Christiansborg. Den lange 
monolog kom bag på journalisterne og efterlader billedet af en personlig og 
farverig politisk stemme, der skiller sig ud i det politiske landskab. 
</p><p>
»De politiske kommentatorer er forundret over, at Yahya Hassan kan finde på at 
agere i strid med deres regler. Han er i den grad ikke det sædvanlige, men i 
strid med de herskende regler«, siger Christian Kock, der er professor i 
retorik på Københavns Universitet og beskæftiger sig med politisk debat. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Mads_Holger_stiller_926609v.jpg" alt="" border="0"/><span class="caption"><span class="f-img-caption">Radiovært. 
</span>Mads Holger er kendt som konservativ debattør og radiovært. Ved det kommende valg vil han forsøge at tilkæmpe sig en plads i Folketinget. Foto: Joachim Adrian</span></span></p><p><b class="ext-link">ANALYSE</b><a class="embeddedlink" href="http://politiken.dk/indland/politik/ECE2619006/analyse-yahya-hassans-finger-til-christiansborg-kan-give-vild-valgkamp/">Yahya Hassans finger til Christiansborg 
kan give vild valgkamp</a></p><p>
Yahya Hassan er ikke alene om at skille sig ud fra det politiske landskab, 
vælgerne kender. Flere nye stemmer med alternative baggrunde og tilgange til 
politik vil således forsøge at vinde en plads ved næste folketingsvalg. 
</p><p>
I september sidste år meddelte den konservative debattør og forfatter Mads 
Holger, at han stiller op til Folketinget for de konservative, og hos 
Alternativet forsøger komikeren Anders Stjernholm ligeledes at blive valgt. 
</p><div class="art-quote article-box">
<p class="quote"/>
<blockquote>
<p class="quote-txt">
Mads Holger skriver som en figur i et drama fra 1903, og Yahya Hassan er i den 
modsatte grøft
</p>
<p class="sender">
Christian Kock, professor i retorik 
</p>
</blockquote>
</div><p>
Især Hassan og Holger vækker opsigt, fordi de ikke optræder som de politikere, 
der allerede har et sæde i Folketinget, forklarer professor Kock. </p><p>
»Stemmer som Yahya Hassan og Mads Holger taler og skriver med en meget markant 
karakter, der står i kontrast til det etablerede Christiansborg. De taler 
til de vælgere, som føler et behov for nogen, der taler med en anderledes 
stemme. De vælgere, som savner politikere med en selvstændig karakter og 
farve«, siger han. 
</p><h3>
Kendiseffekt varer ikke ved 
</h3><p>
Fælles for de nye politiske stemmer er i virkeligheden, at de har meget lidt 
til fælles. De hverken lugter af partidisciplin eller marcherer i takt med 
de andre politikere. Ifølge Christian Kock udmærker Mads Holger og Yahya 
Hassan sig på den måde ved at være helt sig selv. 
</p><p>
»Mads Holger skriver som en figur i et drama fra 1903, og Yahya Hassan er i 
den modsatte grøft, men også meget velartikuleret. I dansk politik er det 
uhørt at tale så monotont, som han gør«, siger Christian Kock. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Anders_Stjernholm_926608w.jpg" alt="" border="0"/><span class="caption"><span class="f-img-caption">Komiker. 
</span>Anders Stjernholm blev kendt som komiker, men forsøger nu at få en plads i Folketinget for Uffe Elbæks parti Alternativet. Foto: Thomas Borberg</span></span>
Det var således også til stor overraskelse for mange og under massiv 
mediebevågenhed, at den unge stjernedigter i går meldte sig på banen som 
kandidat for det nystartede Nationalpartiet. 
</p><p>
Når kendte ansigter går ind i politik, opstår der ofte en »kendiseffekt«, 
siger Klaus Levinsen, som er lektor på Syddansk Universitet og forsker i 
vælgeradfærd. 
</p><p>
»De nye stemmer kan i første omgang skabe en fornemmelse eller følelse af 
nærhed. De kan skabe et billede hos vælgerne af, at de kommer fra folkedybet 
eller udsigtstårne og derfor er bedre kvalificeret til jobbet som 
politiker«, siger Klaus Levinsen. 
</p><p>
Anders Stjernholm, som stiller op for Alternativet, mener således ikke, at der 
er langt fra tilværelsen som komiker til jobbet som politiker. 
</p><p><b class="ext-link">FOTO</b><a class="embeddedlink" href="http://politiken.dk/fotografier/nyhedsfoto/ECE2618205/foto-disse-kendte-har-gjort-det-foer-yahya-hassan/">Disse kendte har gjort det før Yahya Hassan</a></p><p>
»Det går jo ud på at kigge på samfundet. Se, hvad jeg synes, er mærkeligt, se, 
hvad vi har af irrationelle dogmer og mærkelige regler, som vi godt kunne 
lave om«, har han sagt til <a class=" bl-elem" href="http://politik.tv2.dk/forside/2015-03-21-komiker-vil-i-folketinget-bliver-han-en-ny-jacob-haugaard">TV 
2.</a></p><p>
»Så observerer jeg en fejl, jeg analyserer den og siger, det her er fjollet, 
og så laver jeg en joke. Det eneste, jeg skal ændre i den arbejdsproces, er 
at skifte joken ud med et lovforslag«. 
</p><p>
Selvom nogle vil se de nye politiske ansigter som forfriskende stemmer, bliver 
det svært på længere sigt, vurderer Klaus Levinsen. 
</p><p>
»Mit bud vil være, at vælgerne er gode nok til at skelne mellem den populære 
retorik og det, der er substans. Det betyder, at selvom de nye stemmer kan 
finde ud til folket, så kan de ikke holde den gående i lang tid, hvis ikke 
de også har politisk substans at byde på«, siger han. 
</p><p>
Ifølge Levinsen er der samtidig en risiko for, at de kendte ansigter blot 
bekræfter vælgerne i deres oplevelse af dansk politik som et mediecirkus. 
</p><h3>
Yahya Hassan er for kontroversiel 
</h3><p>
Noget tyder dog på, at kendiseffekten er trådt i kraft med det samme. 
Berlingske skriver i hvert fald her til formiddag, at <a href="http://www.politiko.dk/nyheder/yahya-hassan-traekker-underskrifter-til-nationalpartiet">vælgererklæringerne 
strømmer ind til Nationalpartiet</a> oven på offentliggørelsen af Yahya 
Hassans kandidatur i går. Partiet mangler dog stadig at få godkendt flere 
tusinde underskrifter fra vælgerne, før de som nyt parti er klar til at 
stille op ved næste valg. 
</p><p>
Selvom det skulle lykkes for partiet, der er stiftet af lokalpolitikeren 
Kashif Amhad og hans to brødre, at blive opstillingsberettiget ved næste 
valg, tvivler Klaus Levinsen på, at det bliver Yahya Hassan, der kommer til 
at hive en masse stemmer hjem til partiet. 
</p><p><b class="ext-link">YAHYAS CITATER</b><a class="embeddedlink" href="http://politiken.dk/indland/ECE2618727/yahyas-citater-digteren-der-ikke-kunne-lade-vaere-med-at-blande-sig-i-politik/">Digteren, der ikke kunne lade være 
med at blande sig i politik</a></p><p>
»Specifikt Yahya Hassan, tror jeg, er så kontroversiel en figur både i 
politisk og kulturel henseende, at han næppe samler en masse stemmer. Selvom 
mange indholdsmæssigt kan have sympati med hans politik, vil hans figur ikke 
nødvendigvis gavne ham. Mange vil være i tvivl om, hvorvidt der er tale om 
et kunstnerisk eksperiment«, siger han. 
</p><h3 class="tvheader">Yahya Hassan til pressemøde: »Der skal ikke nye boller på suppen - der skal ny suppe på bollerne!«</h3>
<div class="tvplayer">
<p class="tvplayer-container" data-tvarticle-id="2618896">

</p>
<p class="art-imgdesc clip-source">
Kilde: Politiken.tv / Mikkel Stoumann Fosgrau
</p>
</div><p/><p>
Lige nu og her skiller de nye politiske ansigter sig markant ud, men den store 
ubekendte faktor er, om de også på længere sigt kan bevare deres personlige 
og farverige tilgang til politik, vurderer Christian Kock. 
</p><p class=" bl-elem">
»Hvis de bliver valgt ind, er det fordi, vælgerne mangler politikere med 
personlighed. Det bliver til gengæld spændende at se, om de kan bevare 
egenartetheden på lang sigt«, siger han. 
</p>	
</div>

</div></body></html>
