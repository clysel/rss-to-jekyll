---
layout:     post
title: 	    "Alt der kunne gå galt, gik galt, da 800 druknede i Middelhavet lørdag nat"
post_author:	    
post_date:	    Wed, 22 Apr 2015 16:35:17 +0200
post_site:	    politiken.dk 
post_link:	    http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi fandt, bogstaveligt talt, en flydende kirkegård. Der var kropsdele overalt
</p>
<p class="sender">
Enrico Vitello 
</p>
</blockquote>
</div><p>
Hvad der kunne have været endnu en redningsaktion af migranter på vej til havs 
fra Libyens kyst mod Italien endte som det helt modsatte. 
</p><p>
Nye oplysninger fra den italienske anklagemyndighed indikerer i hvert fald på 
det kraftigste, at alt, der kunne gå galt, da over 800 bådflygtninge i et 
skib natten til søndag druknede omkring 210 kilometer syd for den italienske 
ø Lampedusa, <i>gik </i>galt. 
</p><p>
For i modsætning til de første rapporter fra ulykkesstedet i libysk farvand, 
der lød på, at skibet kæntrede klokken 01 lørdag nat, fordi migranterne alle 
pludselig bevægede sig over i den ene side af skibet, så tyder meget nu på, 
at det, der i virkeligheden skete var, at kaptajnen ombord sejlede direkte 
ind i et andet – meget større skib – og at kutteren derefter kæntrede. 
</p><p>
Dermed indtraf den største tragedie i migranternes historie på Middelhavet, 
som flere sydeuropæiske medier har døbt weekendens forlis. 
</p><p>
Ifølge statsanklagemyndigheden i den sicilianske by Catania var det det 
portugisiske containerskib 'King Jacob', som var involveret i ulykken. 
Fragtskibet var det første, der responderede på nødopkaldet fra skibet med 
bådflygtningene lidt over midnat søndag nat. 
</p><p>
'King Jacob' nærmede sig det cirka 21 meter lange skib, en trawler, hvor 
flygtninge på det øverste af de tre dæk var stuvet sammen til bristepunktet. 
En talsmand for anklagemyndigheden siger, at kaptajnen på skibet, en 27-årig 
tunesisk mand, som skal have været i ledtog med menneskesmuglerne, begik 
fejl, og at det overfyldte skib kolliderede med det portugisiske 
containerskib, kort før den sank. 
</p><p>
Talsmanden siger også, at det portugisiske containerskib så sent som i sidste 
uge deltog i en lignende redningsaktion på Middelhavet, hvor flere hundrede 
bådflygtninge blev reddet. 
</p><p>
Men denne gang gik det altså galt. Ifølge anklagemyndigheden rykkede de 
skrækslagne flygtninge lynhurtigt over i den ene side af skibet på grund af 
kollisionen med 'King Jacob', og derefter begyndte trawleren at krænge, 
hvorefter det – midt i natten – kæntrede. 
</p><h3>
Menneskesmuglerne lukkede koøjerne 
</h3><p>
Blot 28 mennesker, alle unge mænd, overlevede ulykken, som altså er den hidtil 
værste katastrofe for bådflygtninge i Middelhavet. De overlevende kommer fra 
Eritrea, Mali, Gambia, Senegal, Somalia og Bangladesh. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2637885/med-livet-som-indsats-derfor-tager-flygtninge-turen-over-middelhavet/">Med livet som indsats: Derfor 
tager flygtninge turen over Middelhavet</a></p><p>
UNHCR har talt med de fleste af de overlevende. 
</p><p>
»Der var godt og vel 800 mennesker om bord, heriblandt børn mellem 10 og 12 
år. Der var syrere, omkring 150 eritreere og somaliere. De var stævnet ud 
fra Tripoli i Libyen«, siger Carlotta Sami, talskvinde for UNHCR. 
</p><p>
En af de 28 overlevende, en 32-årig mand fra Eritrea, hævder, at mange af de 
druknede var blevet låst inde i skibets lastrum på det nedre dæk og stuvet 
sammen på det midterste dæk af menneskesmuglere. Heriblandt omkring 200 
kvinder og 50 børn. 
</p><p>
»Smuglerne låste dørene og blokerede vejen for dem, der prøvede at komme ud«, 
siger manden, der er indlagt på et hospital på Sicilien, til mediet La 
Sicilia. 
</p><p>
Til et andet italiensk medie, La Repubblica, siger han om de indespærrede. 
</p><p>
»De døde som rotter i et bur. Bagmændene lukkede koøjerne for at stoppe dem i 
at komme ud, og de er nu efterladt på bunden af havet«. 
</p><p>
To andre overlevende fra forliset, Nasir og Riajul, begge 17 år og fra 
Bangladesh, beskriver over for den engelske avis The Telegraph, at de ved 
kollisionen blev kastet i havet. De fortæller også, at alt var mørkt omkring 
dem, og at migranterne panisk skyndte sig til den ene side af skibet, fordi 
de frygtede at blive knust mod portugisiske containerskibs skrog. 
</p><p>
»Vores båd smadrede ind i det store skib mindst tre gange og folk gik i panik 
- de løb alle til den anden side af dækket. Det var det, der fik skibet til 
at kæntre. Det var kaptajnen og smuglernes skyld, det er der ingen tvivl 
om«, siger Riajul, som er blevet ført til en nedlagt amerikansk militærbase 
ved Mineo på Sicilien. 
</p><p>
»Vi faldt alle i vandet. Folk råbte »Hjælp os, hjælp os, hjælp os«. De fleste 
af de øvrige flygtninge var afrikanske og de kunne ikke svømme. Det kan jeg, 
og det er derfor, jeg overlevede«, fortsætter Riajul, som også siger, at han 
havde betalt 1.500 libyske dinar, omkring 7.500 kroner, for at komme med 
ombord på menneskesmuglernes båd mod det forjættede land, Europa. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span>
Andre overlevende siger til italienske nyhedsmedier, at den tunesiske kaptajn 
var beruset og havde røget hash, mens han styrede skibet. Tuneseren skjulte 
sig blandt de overlevende, da han blev reddet i land af det italienske 
kystvæsen. 
</p><p>
»Han drak vin, han var beruset, og han røg hash ved roret, lige før båden 
hamrede ind i det portugisiske skib«, er en overlevende citeret for at sige 
om kaptajnen. 
</p><p>
Den tunesiske kaptajn vil blive sigtet for manddrab og og for at have 
forårsaget et skibsforlis. Både han og et besætningsmedlem, en syrisk mand 
på 25 år, der også overlevede, er blevet anholdt og varetægtsfængslet. De to 
mænd er begge sigtet for menneskehandel, og de bliver stillet for en dommer 
i Catania fredag. 
</p><h3>
En flydende kirkegård 
</h3><p>
På det øverste dæk af det havarerede skib befandt sig ifølge de overlevende 
blot 50 mennesker. Resten af bådflygtningene – altså op mod 800 andre – 
befandt sig under dæk uden chance for at overleve. Blot 24 lig er blevet 
bjærget. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2637532/europa-stod-slet-ikke-paa-franks-oenskeseddel/">Europa stod slet ikke på 
Franks ønskeseddel</a></p><p>
En del af bådflygtningene formåede at kravle op på det portugisiske 
containerskib 'King Jacob', da det kom til undsætning omkring klokken 01 
natten til søndag lokal tid. Andre af de overlevende blev reddet af lokale 
fiskere og af skibet 'Bruno Gregoretti' fra den italienske kystvagt, som kom 
frem kort før daggry søndag. 
</p><p>
Redningsfolk fortæller, at de fandt de overlevende, mens de desperat kæmpede 
for at holde sig oven vande og råbte om hjælp, omgivet af lig. 
</p><p>
»De råbte med deres sidste kræfter, fordi de hørte lyden af vores skibs 
motorer. De ville ikke have klaret sig meget længere,«, siger en ansat i 
kystvagten, Guardia Costiera, til det italienske nyhedsbureau Ansa. 
</p><p>
Bruno Gregoretti sendte to gummibåde med læger ud for at lede efter 
overlevende. På det tidspunkt var bådflygtningenes skib sunket i havet. 
</p><p>
»Vi fandt, bogstaveligt talt, en flydende kirkegård. Der var kropsdele 
overalt. Vi måtte sejle slalom blandt ligene«, siger Enrico Vitello, en 
22-årig læge fra Malta, der deltog i redningsaktionen. 
</p><p>
Vincenzo Bonomo, en fisker som sejlede ud for at forsøge at hjælpe, fortæller, 
at han så børnesko, tøj og rygsække flyde rundt i vandet, da han kom frem. 
</p><p>
»Hver gang vi så en sko eller en taske, det mindste tegn på liv, troede vi, at 
vi måske havde fundet en overlevende. Men hver gang blev vi skuffede. Det 
var hjerteskærende«, siger han. 
</p><h3>
10.000 bådflygtninge reddet de sidste to uger 
</h3><p>
Nogle af dem, der overlevede forliset, fortæller, at de var blevet holdt 
fanget af menneskesmuglere i 30 dage på en nedlagt fabrik i Libyen. Herefter 
var de i store grupper blevet ført til en kaj og her blevet tvunget ombord 
på skibet, der skulle krydse havet mod Italien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2636254/politiken-i-catania-to-overlevende-sigtes-for-menneskesmugling/">Politiken i Catania: To 
overlevende sigtes for menneskesmugling</a></p><p>
Ifølge UNHCR har over 36.000 migranter forsøgt at krydse Middelhavet i år, og 
de fleste har taget rejsen fra Afrika ombord på menneskesmuglernes 
faldefærdige – og overfyldte – fragtskibe og fiskekuttere. 
</p><p>
Italienske skibe har reddet mere end 10.000 bådflygtninge i løbet af de sidste 
to uger, hvilket er mere end nogensinde før, oplyser myndighederne i 
Italien. 
</p><p>
Alene for to dage siden, mandag, blev 638 migranter reddet af kystvæsenet i 
Middelhavet i seks forskellige aktioner. Tirsdag blev yderligere 446 
migranter reddet fra et utæt skib omkring 130 kilometer syd for den 
calabriske kyst. 
</p><p>
Samtidig har statsanklagere i Palermo afsløret, at man ved hjælp af hemmelige 
telefonaflytninger har aflyttet nogle af de menneskesmuglere, som fragter 
titusinder af flygtninge og asylansøgere til Europa. 
</p><p>
På telefonsamtalerne kan man høre menneskesmuglerne lykønske hinanden med de 
millioner af euro og dollar, de tjener på de desperate migranter, der står 
klar ved den libyske kyst. 
</p><p>
»Flygtningene siger, at jeg sætter alt for mange ombord på bådene, men det er 
dem selv, der er så ivrige efter at komme af sted«, siger Mered Medhanie, en 
mistænkt menneskesmugler fra Eritrea. Han har tilnavnet ’Generalen’. 
</p><p class=" bl-elem">
»Min stil er ligesom Gaddafis - ingen kan være mere magtfuld end mig«, siger 
manden på en af telefonsamtalerne. 
</p>	
</div>

</div></body></html>
