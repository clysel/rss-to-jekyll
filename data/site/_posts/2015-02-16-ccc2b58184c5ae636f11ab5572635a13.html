---
layout:     post
title: 	    "Kunstredaktør om Charlottenborg: Nogle gange kræver resultater en kontrakt "
post_author:	    
post_date:	    Mon, 16 Feb 2015 22:18:54 +0100
post_site:	    politiken.dk 
post_link:	    http://politiken.dk/kultur/kunst/ECE2548493/kunstredaktoer-om-charlottenborg-nogle-gange-kraever-resultater-en-kontrakt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke første gang, at Kunsthal Charlottenborg skal udstikke en ny kurs 
for fremtiden. Formentlig bliver det heller ikke den sidste. 
</p><p>
Hver gang Kunsthallen har skiftet leder – og det er nu sket tre gange inden 
for syv år – eller institutionen har måttet indordne sig under en ny 
administrativ struktur, har man følt et behov for at se frem og redefinere 
sin version og sine missioner. Det har stedet også brug for. Ud over ro og 
stabilitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2524199/sekscifret-underskud-gik-forud-for-charlottenborg-chefs-fyring/">Sekscifret underskud gik forud 
for Charlottenborg-chefs fyring </a></p><p>
Men spørgsmålet er, hvor nye de såkaldt nye målsætninger i 
Charlottenborg-planen er. Denne gang har man som erklæret vision at være 
»centrum for formidling af dansk og international samtidskunst« og »en 
platform, hvor det etablerede og det eksperimenterende mødes«. 
</p><p>
Men ingen har før afvist, at netop dét altid burde være en af Kunsthallens 
opgaver. For at komme nærmere målet vil man bl.a. prioritere »en åben og 
tilgængelig formidling, der kan åbne samtidskunstens verden for den enkelte 
bruger«. 
</p><h3>
Status fremfor besøgstal 
</h3><p>
Udstillingerne under den afgåede leder har været bedre end formidlingen af 
dem. Det meste kunstformidling har ikke meget med pædagogik at gøre. Ofte er 
man nødt til at forstå et kunstværk temmelig godt for at kunne forstå 
formidlingen af det. 
</p><div class="art-quote article-box">
<p class="quote"/>
<blockquote>
<p class="quote-txt">
Måske vil en del af løsningen være, at man ansætter den nye leder på 
resultatkontrakt og gør lønnen resultatorienteret
</p>
</blockquote>
</div><p>
Kunsthistorikere og kuratorer har i årevis været fagfolk, der tænkte mere på 
omdømme og status end på noget så trivielt som pædagogik, økonomi og 
besøgstal.</p><p>
Med den holdning vil man komme til kort på et sted som Kunsthal 
Charlottenborg, som ikke er meget værd uden ekstern finansiering og mange 
betalende gæster. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2504761/kommentar-paa-kunsthal-charlottenborg-skal-man-altid-huske-rasleboessen/">Kommentar: På Kunsthal 
Charlottenborg skal man altid huske raslebøssen</a></p><p>
I betragtning af, at Charlottenborg pladsmæssigt er kongen blandt københavnske 
kunsthaller og desuden ligger på en af byens bedste adresser, er et årligt 
besøgstal på 55.000 ikke overvældende. 
</p><p class=" bl-elem">
Måske vil en del af løsningen være, at man ansætter den nye leder på 
resultatkontrakt og gør lønnen resultatorienteret. 
</p>	
</div>
</div></body></html>
