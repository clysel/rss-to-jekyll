---
layout:     post
title: 	    "FCM's kommende guldtriumf er starten på en stor rejse"
post_author:	    
post_date:	    Mon, 04 May 2015 12:59:00 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2653415/fcms-kommende-guldtriumf-er-starten-paa-en-stor-rejse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Da Glen Riddersholm for fire år siden overtog cheftrænerposten i FC 
Midtjylland, var det nok en for stor opgave for ham, en opgave, han kunne 
knække halsen på. Han er en teoretisk velfunderet fyr, men har næppe 
redskaberne til at være cheftræner i FCM, hvis de vil være tophold i 
Superligaen. 
</p><p>
Sådan lød vurderinger fra nogle af de mange eksperter og specialister, der 
udtalte sig, da Allan Kuhns efterfølger var udpeget. Glen Riddersholm har 
siden været med til at vinde bronze to gange med midtjyderne, han er 
træneren med det bedste pointgennemsnit i FCM, 1,76 point per kamp (Erik 
Rasmussens: 1,69) – og snart vinder Riddersholm og FCM mesterskabet for 
første gang i klubbens historie. 
</p><p>
Så kan Glen Riddersholm være meget tilfreds med det hele, målet er nået, og 
han har modbevist tvivlerne. Men, nej, det er kun begyndelsen, siger han, 
starten på en lang rejse, hvor FCM skal skabe noget stort. 
</p><p>
»Vi skal have ambitioner om og stræbe efter at holde niveauet, helst forbedre 
det og vinde flere titler«, siger han.
</p><p>
»Vi skal skabe en bæredygtig kultur både på og uden for banen, som fører os 
langt, og vi må ikke stille os tilfredse. Rigtige vindere skal gentage de 
store bedrifter. Og blive endnu bedre og dygtigere. Vi skal skabe en endnu 
stærkere mentalitet og hårdhed på holdet og i truppen, så vi kan udvikle os 
videre. Vi vil ud at spille i europæiske gruppespil i tre af de kommende 
seks år«. 
</p><h3>
Riddersholm siger stadig ’hvis’
</h3><p>
Glen Riddersholm bruger stadig ’hvis’, når alle andre siger, at FCM vinder 
Superligaen og får guld. Han siger, at han og spillerne »selvfølgelig tror 
vildt meget på det« – men at målstregen jo er ikke nået endnu. 
</p><p>
»Der er meget hype omkring holdet, klubben og spillerne. Spillemæssigt har vi 
ikke ramt helt samme niveau som i efteråret. Vi har ikke helt kunnet spille 
den type offensive fodbold, vi allerhelst vil. Men vi har resultatmæssigt 
gjort det strålende. Vi må imidlertid ikke lade os rive med af alt, hvad der 
bliver skrevet og sagt om os«. 
</p><p>
»Det er min opgave nu at hindre, at der sniger sig en falsk tryghed ind hos 
spillerne. Ingen må begynde at tro, at sejrene kommer af sig selv. Vi skal 
være ydmyge og på vagt og hele tiden tænke på, at arbejdet ikke er gjort 
færdigt i denne sæson«, siger Glen Riddersholm. 
</p><p><b class="ext-link">FODBOLDREDAKTØREN</b><a class="embeddedlink" href="http://politiken.dk/sport/fodbold/superligaen/ECE2653412/fodboldredaktoeren-fcks-fanbase-vokser---i-hobro-randers-farum-og-aalborg/">FCK's fanbase vokser - i 
Hobro, Randers, Farum og Aalborg</a></p><p>
»Konkurrencen om pladserne på holdet var større i efteråret. Vi er hårdt ramt 
af skader, og på intet tidspunkt har vi kunnet stille det samme hold to 
kampe i træk. Så meget desto mere stolt må jeg være over resultaterne, der 
har givet os det store forspring til nummer 2 på tabellen«. 
</p><p>
»Men der ligger meget mere god og offensiv fodbold gemt i os, vil jeg påstå. 
Vi har kreative spillere ude for tiden, f.eks. Pione Sisto og Kristoffer 
Olsson, og Petter Andersson har også været udenfor og ikke på toppen i en 
periode. De tre har stor opfindsomhed, de er konstruktive og smarte i deres 
spil. De ting har vi i nogen grad manglet i en del af forårets kampe, men 
alligevel har vi ikke tabt en kamp«. 
</p><p>
Hvis FC Midtjylland slår Randers FC på MCH Arena, hvor der ventes op imod en 
halv snes tusinde tilskuere, vil det være en rekordsejr. FCM og FCK deler 
superligarekorden i flest hjemmesejre på stribe: 13. 
</p><h3>
Han tænker slet ikke på FCK 
</h3><p>
Det er ikke noget, Glen Riddersholm går så meget op, siger han. Og han er også 
ligeglad med, om det eventuelt kan blive i hjemmekampen mod FC København 
søndag 17. maj, at midtjyderne endegyldigt sikrer sig DM-titlen. 
</p><p>
»FCK er slet ikke i mine tanker«, påstår han. 
</p><p>
»Folk synes nok, det kunne være sjovt – fordi Ståle og jeg har haft nogle små 
kontroverser – hvis vi med en sejr over netop FCK vil kunne kalde os mestre. 
Men jeg er ligeglad med, hvornår det kan blive, at vi med sikkerhed vinder 
guldet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2653130/fck-holder-esbjerg-nede-i-nedrykningssumpen/">FCK holder Esbjerg nede i 
nedrykningssumpen</a></p><p>
Pione Sisto er i øvrigt så småt begyndt at træne og viser fremskridt. Hvis det 
går ham godt, kan han nå at være med i nogle af de sidste superligakampe og 
måske blive klar til U21-landsholdets EM-deltagelse. 
</p><p class=" bl-elem">
Det er forhåbningerne i det midtjyske hos Glen Riddersholm, som i løbet af få 
uger bliver den 18. træner, der vinder DM-guld i Superligaen – hvor Ståle 
Solbakken (5), Hans Backe (3) og Ebbe Skovdahl (3) er de 3, som har været 
mestre flere en enkelt gang. 
</p>	
</div>

</div></body></html>
