---
layout:     post
title: 	    "Sportsdøgnet: Ny kontrakt stopper rygter om Barça-farvel for en stund"
post_author:	    
post_date:	    Thu, 26 Feb 2015 23:19:17 +0100
post_site:	    politiken.dk 
post_link:	    http://politiken.dk/sport/ECE2564362/sportsdoegnet-ny-kontrakt-stopper-rygter-om-bara-farvel-for-en-stund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sport i tv</h4>
<h5>
Dagens livetransmissioner</h5>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li>09.55 Nordisk kombineret: VM - skihop</li><li>13.25 Langrend: VM stafet (k)</li><li>15.10 Nordisk kombineret: VM - langrend</li><li>16.55 Skihop: VM stor bakke</li><li>19.20 Håndbold: Esbjerg - Team Tvis Holstebro (k)</li><li class=" bl-elem">02.06 Basketball: Cleveland - Golden State</li></ul><p><b>TV3 SPORT 1</b></p><ul><li class=" bl-elem">20.00 Dart: Premier League</li></ul><p><b>TV3 SPORT 2</b></p><ul><li>13.30 Tennis: Qatar Total Open (k)</li><li>15.30 Tennis: Qatar Total Open (k)</li><li>17.30 Tennis: Qatar Total Open (k)</li><li>19.30 Tennis: Qatar Total Open (k)</li><li class=" bl-elem">01.05 Ishockey: Buffalo - Vancouver</li></ul><p><b>6'eren</b></p><ul><li>18.55 Fodbold: Fiorentina - Tottenham</li><li class=" bl-elem">21.00 Fodbold: Club Brugge - AaB</li></ul><p><b>CANAL8 Sport</b></p><ul><li>12.00 Tennis: Dubai Duty Free Tennis Championships (m)</li><li>14.00 Tennis: Dubai Duty Free Tennis Championships (m)</li><li>16.00 Tennis: Dubai Duty Free Tennis Championships (m)</li><li>18.55 Europa League: Borussia Mönchengladbach - Sevilla</li><li class=" bl-elem">20.55 Europa League: Feyenoord - Roma</li></ul><p><b>CANAL9</b></p><ul><li>18.00 Fodbold: Europa League-studiet</li><li>18.55 Europa League: Besiktas - Liverpool</li><li>20.55 Fodbold: Europa League-studiet</li><li>21.00 Europa League: Sporting CP - VfL Wolfsburg</li><li class=" bl-elem">23.05 Fodbold: Europa League-studiet</li></ul><p><b>Eurosport</b></p><ul class=" bl-elem"><li>09.45 Nordisk kombineret: VM - skihop</li><li>13.15 Langrend: VM - stafet (k)</li><li>15.00 Nordisk kombineret: VM - langrend</li><li class=" bl-elem">16.45 Skihop: VM</li></ul></div>
</div><p><b>Fodbold:</b> 26-årige Sergio Busquets har som midtbaneslider i mange år 
været en vigtig brik for FC Barcelona, og storklubben har derfor som ventet 
forlænget kontrakten med spanieren. Den løber nu til 30. juni 2019. Sergio 
Busquets har på det seneste været rygtet til engelsk fodbold, men med 
kontraktforlængelsen er det næppe aktuelt i den nærmeste fremtid.
</p><p><b>Skihop:</b> Den 26-årige tysker Severin Freund er nu dobbelt verdensmester 
ved VM i svenske Falun. Efter guldet i konkurrencen for mixedhold i søndags 
snuppede Severin Freund torsdag aften guldet på den store bakke. Med hop på 
134 og 135,5 meter var Freund bedste mand i begge hopomgange og blev en 
suveræn vinder foran østrigeren Gregor Schlierenzauer og norske Rune Velta. 
</p><p><b>Håndbold: </b>Med to minutter tilbage af torsdagens topkamp i Boxer 
Dameligaen var hjemmeholdet fra Team Esbjerg bagud med to mål, men topkampen 
mod Team Tvis Holstebro endte alligevel 30-30. Team Esbjerg, som topper 
ligaen, var på mod nederlag, men så scorede Lotte Grigel og Maibritt 
Kviesgaard i slutfasen. 
</p><p><b>Speedway:</b> Det får konsekvenser langt ind i den nye sæson, at den 
australske stjerne Darcy Ward i august sidste år dumpede en alkoholtest i 
forbindelse med et VM-grand prix i Daugavpils i Letland. Den internationale 
motorsportsunion (FIM) meddeler således, at Ward skal afsone karantæne i 10 
måneder for forseelsen. Ward blev den 28. august suspenderet, og det er fra 
denne dato, at karantænen løber. Dermed er han først klar til at køre igen i 
slutningen af juni. Det udelukker ham fra sæsonens første tre løb i 
VM-serien. 
</p><p><b class="ext-link">Tennis:</b> Kvartfinalen blev endestationen for Caroline Wozniacki i 
WTA-turneringen Qatar Total Open. Den 24-årige dansker <a href="http://politiken.dk/sport/tennis/ECE2565455/tidligere-verdensetter-udraderer-wozniacki/">tabte 
klart i to sæt 6-3, 6-1</a> til hviderusseren Victoria Azarenka 
</p><p><b>Formel 1:</b> Fans af McLaren-Honda kan ånde lettet op. Teamets 
førstekører, Fernando Alonso, bliver klar til at køre årets første grandprix 
i Melbourne den 15. marts. Det fortæller McLaren-chefen Ron Dennis ifølge 
BBC Sport. »Han har ingen skader. Han bør være ok til at køre i Australien«, 
siger Ron Dennis. 
</p><p><b>Fodbold: </b>Quique Sanchez Flores' anden periode som cheftræner for 
spanske Getafe blev en kort omgang. Cheftræneren, som 5. januar blev 
præsenteret i klubben, meddelte torsdag, at han trækker sig. »Jeg vil gerne 
meddele, at jeg stopper som træner for Getafe. Det er en personlig 
beslutning, som er resultatet af dybe overvejelser«, siger Quique Sanchez 
Flores ifølge nyhedsbureauet AFP. Getafe ligger nummer 13 i Primera 
Division, fire point over nedrykningsstregen. Syv trænere er i denne sæson 
blevet skiftet ud i den bedste spanske række. 
</p><p><b>Golf: </b>Joachim B. Hansen indledte Joburg Open med en runde i 65 slag (6 
under par) efter at have spillet de sidste 9 huller i 7 slag under par. 
European Tour-turneringen afvikles på to baner, og kun seks spillere har 
foreløbig en bedre score end danskeren på West Course, hvor scores er 
markant bedre end på East Course. Morten Ørum Madsen, Lasse Jensen og Lukas 
Bjerregaard er de øvrige danske deltagere i turneringen, hvor der bl.a. 
spilles om tre pladser i feltet til British Open. 
</p><p><b class="ext-link">Bordtennis:</b> For første gang siden 1985 <a class="embeddedlink" href="http://politiken.dk/sport/ECE2564312/spraengt-akillessene-udloeser-foerste-dm-afbud-i-30-aar/">deltager 
Allan Bentsen ikke DM i bordtennis,</a> der afvikles i weekenden i 
Odense. Den 46-årige ekseuropamester for hold har sprængt en akillessene. 
Jonathan Groth er forsvarende mester i herresingle. 
</p><p><b>Golf:</b> Line Vedel indledte Honda LPGA Thailand med to birdies og var 4 
under par efter otte huller, men en runde i 71 slag (1 under par) placerer 
hende på en delt 27.-plads, 6 slag efter den førende trio. Ladies European 
Tour er i New Zealand, hvor Nicole Broch Larsen samt debutanterne Nanna 
Koerstz og Daisy Nielsen udgør den danske repræsentation i ISPS Handa NZ 
Women’s Open, der starter fredag. 
</p><p><b>Fodbold:</b> Trods det svage udgangspunkt før torsdag aftens returmøde i 
Brugge, har kampene i Europa League givet AaB-spillerne tro på, at de kan 
klare sig internationalt, og det vil få nogle af dem til at bede om at blive 
solgt til udlandet i nær fremtid. AaB's sportschef, Allan Gaarde, er ikke i 
tvivl om, at de europæiske prøvelser har givet holdets profiler et ekstra 
skud selvtillid, så de snart ikke længere vil være tilfredse med at spille 
for den danske mesterklub. 
</p><p><b class="ext-link">Fodbold:</b> Fagforeningen <a href="http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/">3F 
overvejer sin fremtidige sponsoraftale med DBU</a> på baggrund af den 
verserende konflikt. »Dette illustrerer en tankegang på det danske 
arbejdsmarked, som ikke er forenelig med vores værdier«, siger 3F's 
kommunikationschef, Nicolai Kampmann, til Jyllands-Posten. 
</p><p><b>Fodbold:</b> FC Midtjylland har tildelt tre unge tilskuere karantæne i 
mindst et år, efter de har kastet med øldåser, tændt romerlys og været 
provokerende overfor politi og kontrollører under en træningskamp mod Viborg 
i Vildbjerg. »Det var en pinlig opførsel. Det viser, at de ikke aner, hvad 
det her drejer sig om. De tror, de er uundværlige for FCM. Men fortsætter 
den slags, bliver de bare fjernet af politiet, og på den måde hjælper de jo 
ikke klubben. Jeg var faktisk flov over at være FCM-tilhænger i Vildbjerg«, 
siger Thomas Mikkelsen, formand for FCM's officielle fangruppe, Black 
Wolves, til klubbens hjemmeside. 
</p><p class=" bl-elem"><b>Håndbold:</b> Skjern har forlænget kontrakten i yderligere to år med 
den 26-årige playmaker Lasse Mikkelsen, der i denne sæson har scoret over 
100 mål 
</p>	
</div>
</div></body></html>
