---
layout:     post
title: 	    "Historien om den store skandinaviske redning er forbilledligt udført"
post_author:	    
post_date:	    Wed, 29 Apr 2015 23:23:36 +0200
post_site:	    politiken.dk 
post_link:	    http://politiken.dk/kultur/boger/ECE2648475/historien-om-den-store-skandinaviske-redning-er-forbilledligt-udfoert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de mere forbløffende historier fra Anden Verdenskrig handler om de 
aktioner, der i sidste øjeblik formåede at redde mere end 20.000 fanger fra 
undergang i nazisternes koncentrationslejre. Og den historie fortælles nu i 
sin helhed af historikeren Bo Lidegaard. 
</p><div class="art-fakta article-box">
<h4 class="">
Bo Lidegaard: Redningsmænd</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Skandinaviske aktioner for at redde fanger fra tyske kz-lejre i krigens sidste 
år. 
</p><p>
Politikens Forlag. 461 sider. 400 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. Udkommer i dag.
</p>
</div>
</div><p>
Disse hjælpeaktioner, som i dag ofte omtales under ét som de hvide busser, var 
i virkeligheden ikke en centralstyret plan, men en stribe af tiltag, der 
gennem ofte særegne kanaler fik etableret en kontakt til gerningsmændene og 
de ulykkelige bag pigtråden.</p><p>
Et godt eksempel på, hvordan ejendommelige omstændigheder resulterede i 
hjælpeaktioner, finder man blandt en gruppe såkaldt civilt internerede 
nordmænd på slottet Gross Kreutz ved Berlin. 
</p><p>
Her sad bl.a. advokaten Johan Bernhard Hjort, der var en af grundlæggerne af 
det norske nazistparti, sammen med sin familie, da han var raget uklar med 
Vidkun Quisling efter at have beskyldt ham for at begå statskup. 
</p><p>
Hjort-familien, der nu levede under friere forhold under internering, var 
under faderens indledende ophold i tugthus blevet opmærksomme på de forhold, 
tyskerne bød deres påstående fjender. Derfor begyndte den unge datter i 
huset at aflægge hyppige besøg i koncentrationslejren Sachsenhausen, der lå 
i en forstad til Berlin. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2620845/parolen-aldrig-mere-en-9-april-kan-betyde-vidt-forskellige-ting/">Parolen 'Aldrig mere en 9. 
april' kan betyde vidt forskellige ting</a></p><p>
Her opstod der en trafik, hvor hun gennem vagterne leverede fødevarer på 
syltetøjsglas til de norske fanger, hvorefter hun efter en tid fik de tomme 
glas retur. 
</p><p>
Hun anede ikke, om hjælpen kom frem, men en dag fandt hun en lille seddel gemt 
under et låg, hvor der blev takket for maden. Hun var dermed klar over, at 
der var etableret en forbindelse. 
</p><p>
Sådanne små tiltag voksede i en række tilfælde til storstilede 
redningsaktioner, der endte med at redde livet for mange. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/kul_R_de_Kors_pakke_932171y.jpg" alt="" border="0"/><span class="caption"><span class="f-img-caption">Foto 
</span>fra bogen: Frihedsmuseet.</span></span></p><h3>
Moralske dillemmaer 
</h3><p>
Bogen har fokus på, hvordan det lykkedes skandinaviske redningsmænd at få 
nordmænd og danskere, men til sidst også andre nationaliteter revet ud af 
koncentrationslejrsystemets kløer under Det Tredje Riges blodige sammenbrud, 
som for fangerne ofte betød dødsmarcher og sidsteøjebliksmassakrer på marker 
langs det tyske vejnet. 
</p><p>
Det er også historien om, hvordan redningsmænd modvilligt kom meget tæt på de 
hovedansvarlige gerningsmænd i det tyske sikkerhedsapparat i deres forsøg på 
at redde så mange som muligt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2620403/fakta-saadan-forloeb-9-april-1940/">Fakta: Sådan forløb 9. april 
1940</a></p><div class="art-quote article-box">
<p class="quote"/>
<blockquote>
<p class="quote-txt">
Hvor langt skulle man gå i samarbejdet med forbryderne for at redde fanger? 
</p>
</blockquote>
</div><p>
Denne interaktion betød også, at redningsmændene blev stillet over for 
alvorlige moralske spørgsmål. Hvor langt skulle man gå i samarbejdet med 
forbryderne for at redde fanger?</p><p>
Det spørgsmål blev sat på spidsen i 1945, da en af hovedpersonerne i 
hjælpeindsatsen, Folke Bernadotte, blev stillet over for kravet om at hjælpe 
SS med at flytte fanger. 
</p><p>
I 1945 var det lykkedes svenskerne at få lavet en aftale med tyskerne om, at 
der kunne etableres et særafsnit i koncentrationslejren Neuengamme under 
beskyttelse af Svensk Røde Kors. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2644708/anmeldere-kim-leine-skriver-som-hemingway-og-conrad/">Anmeldere: Kim Leine skriver 
som Hemingway og Conrad</a></p><p>
Nogle dage efter at de norske og danske fanger var begyndt at ankomme til 
lejren, slog Neuengammes kommandant, Max Pauly, pludselig bremsen i og 
forlangte, at svenskerne først skulle transportere 2.000 fanger, primært 
polakker, jøder og russere, til en lejr sydpå. 
</p><div class="art-quote article-box">
<p class="quote"/>
<blockquote>
<p class="quote-txt">
Nogle fanger måtte altså dø, for at andre kunne reddes. Det moralske 
spørgsmål, der står tilbage, er, om man skulle have undladt at redde nogle 
fanger, når man ikke kunne redde alle. 
</p>
</blockquote>
</div><p>
Efter store kvaler indvilligede svenskerne og transporterede fangerne i Røde 
Kors-busser, hvorefter de overlod dem til forholdene i lejren 
Bergen-Belsen.</p><p>
Det er vel at mærke herfra, de ikonografiske optagelser af britiske soldater, 
der med bulldozer skubber lig ned i massegrave, stammer. Desuden døde flere 
fanger under og som følge af transporten mellem de to lejre. 
</p><p>
Nogle fanger måtte altså dø, for at andre kunne reddes. Det moralske 
spørgsmål, der står tilbage, er, om man skulle have undladt at redde nogle 
fanger, når man ikke kunne redde alle. 
</p><p>
Oplevelsen satte et varigt præg på de svenske medhjælpere, der stod midt i 
dilemmaet. 
</p><h3>
En lille fortælling i et stort perspektiv 
</h3><p>
’Redningsmænd’ er langtfra det første værk, der beskæftiger sig med 
redningsaktionerne. 
</p><p>
Eksempelvis udkom historikeren Hans Sode-Madsens pionerarbejde om det danske 
redningsarbejde i en lettere opdateret udgave i 2015, men ’Redningsmænd’ 
adskiller sig fra de øvrige værker ved at give den første samlede 
fremstilling om de komplicerede aktioner og dets mange aktører. 
</p><p>
Det har været fremført over for danske besættelsestidshistorikere, at disse i 
for høj grad vægter det nationale perspektiv, hvor man i sin iver efter at 
afdække danske forhold glemmer den verdenskrig, der også rasede uden for 
Danmarks grænser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2643581/der-er-mere-blod-sved-og-taarer-end-tanker-i-krigsroman-om-forbudt-kaerlighed/">Der er mere blod, sved og 
tårer end tanker i krigsroman om forbudt kærlighed</a></p><p>
Den kritik kan man ikke rejse af herværende udgivelse, som ikke bare har et 
skandinavisk fokus, men også i lige så høj grad ser på aktionerne fra 
gerningsmændenes optik i form af Henrich Himmler og de øvrige topchefer i 
SS. På den måde lykkedes det eksemplarisk at anskue forløbet fra flere sider 
og samle trådene. 
</p><p>
En styrke er, at den ’lille’ historie om redningsaktionerne samtidig bruges 
som afsæt til at formidle den ’store’ historie om Anden Verdenskrigs 
kaotiske og blodige sidste år, hvor Det Tredje Rige smuldrede væk i 
Tysklands rygende ruinbunker. 
</p><p class=" bl-elem">
Denne svære kunst udføres forbilledligt af Bo Lidegaard. 
</p>	
</div>

</div></body></html>
