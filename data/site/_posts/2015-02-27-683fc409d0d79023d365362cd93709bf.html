---
layout:     post
title: 	    "Er opsvinget her nu? »Det er sgu tæt på«"
post_author:	    
post_date:	    Fri, 27 Feb 2015 11:52:59 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2566105/er-opsvinget-her-nu-det-er-sgu-taet-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad end vi taler om det private forbrug hos husholdningerne, investeringer, 
eksporten eller for den sags skyld beskæftigelsen, så er takterne mere 
positive end tidligere år, viser de foreløbige tal for fjerde kvartal 2014, 
som Danmarks Statistik netop har offentliggjort i dag. 
</p><p>
»Fremgangen er bredt funderet. Det er lidt som en motor, der nu begynder at 
køre på alle cylindere«, siger chefanalytiker Frederik I. Pedersen fra 
Arbejderbevægelsens Erhvervsråd. 
</p><p>
Med fremgangen i fjerde kvartal ender den samlede vækst for 
bruttonationalproduktet på 1 procent i 2014. Tallet står i skærende kontrast 
til de to foregående år, hvor væksten var negativ. På den baggrund vækker 
væksten også glæde mange andre økonomer. Herunder chefanalytiker Mads Lundby 
Hansen fra den liberale tænketank Cepos. 
</p><p>
»Jeg hæfter mig i høj grad ved, at privatforbruget vokser i 4. kvartal. Det er 
vigtigt, fordi forbruget udgør halvdelen af BNP, og netop det har stået i 
stampe i flere år. Men under normale omstændigheder er en procent er ikke 
prængende. Det er faktisk lav-vækst«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2566051/nyt-vaeksttal-for-dansk-oekonomi-faar-stemplet-laekkert/">Nyt væksttal for dansk økonomi får 
stemplet »lækkert«</a></p><p>
Især EU-landene har i lang tid gispet efter et opsving, som kan bringe 
kontinentet videre efter den globale finanskrise, der siden skabte en alt 
omfavnende gældskrise med høj arbejdsløshed og andre problemer til følge. 
</p><div class="art-fakta article-box">
<h4 class="">
Fremgang</h4>
<div class="fakta-body" data-buildingblock="embedded_factboxlink">
<p><b>Stigning i husholdningernes forbrug</b></p><p>
Husholdningernes forbrug steg 0,8 pct. i fjerde kvartal. Anskaffelsen af 
køretøjer steg 0,5 pct., og forbruget af andre varer steg 1,7 pct. Forbruget 
af tjenester mv. steg 0,1 pct. I 2014 steg husholdningernes forbrug med 0,4 
pct. i forhold til året før. Det offentlige forbrug var uændret i fjerde 
kvartal og steg 1,4 pct. i 2014 som helhed. 
</p><p><b>Stigning i investeringerne</b></p><p>
I fjerde kvartal steg de faste bruttoinvesteringer med 1,6 pct. Det største 
bidrag til denne vækst var fra en fremgang i bygge- og anlægsinvesteringer 
ekskl. boliger på 7,9 pct., mens investeringer i maskiner og transportmidler 
mv. steg 1,3 pct. Årets samlede vækst i investeringerne var 2,9 pct. i 2014. 
</p><p><b>Fremgang i udenrigshandlen</b></p><p>
Eksporten steg 0,8 pct., og importen steg 0,2 pct. i fjerde kvartal. Eksport 
og import af tjenester udviste stigning, mens eksport og import af varer 
faldt. I 2014 som helhed steg eksporten 2,9 pct. og importen 4,0 pct. Der 
var fremgang i både import og eksport af tjenester, mens der for varerne var 
en stigning i importen og en omtrent uændret eksport.
</p><p><b>Stigende beskæftigelse
</b></p><p>
Beskæftigelsen steg 0,2 pct. i fjerde kvartal, mens det præsterede antal 
arbejdstimer var uændret. Den gennemsnitlige beskæftigelse i 2014 lå 0,7 
pct. højere end året før, svarende til knap 20.000 personer. Det præsterede 
antal arbejdstimer steg med 1,0 pct. i 2014 som helhed.
</p><p class=" bl-elem"><i class=" bl-elem">Kilde: Danmarks Statistik</i></p>
</div>
</div><p/><p>
I løbet af de seneste par år har statsminister Helle Thorning-Schmidt (S) 
flere gange givet udtryk for, at opsvinget så småt kan være på vej. I august 
2013 talte hun om »forsigtig grund til optimisme« og i den efterfølgende 
nytårstale konstaterede hun, at »det er begyndt at gå fremad igen«. 
</p><p>
På baggrund af dagens tal siger økonomi- og indenrigsminister Morten 
Østergaard (R), at »regeringen er ved at trække Danmark helt ud af krisen«. 
</p><p><i class=" bl-elem">Er opsvinget her? </i></p><p>
»Det er sgu tæt på, at jeg vil sige det«, siger Frederik I. Pedersen fra 
Arbejderbevægelsens Erhvervsråd, mens Mads Lundby Hansen fra Cepos igen 
svarer mere tøvende på det samme spørgsmål: 
</p><p>
»Det tør jeg ikke love. Men noget kunne tyde på, at vi kommer nærmere et 
opsving. Hvis vi får en vækst på 1,5 til 2 procent i 2015, så er vi ved at 
være i et normalt leje«. 
</p><p><b>Hvem har æren?</b></p><p>
På internationalt plan fører Den Europæiske Centralbank (ECB) i Frankfurt en 
meget lempelig penegpolitik, som også herhjemme blandt andet kommer til 
udtryk i en meget lav rente. Hertil kommer, at olieprisen er historisk lav, 
hvilket for langt de fleste virksomheder og lande er en økonomisk fordel. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2519603/ecb-pumper-60-milliarder-euro-ud-i-europa-om-maaneden/">ECB pumper 60 milliarder euro ud i 
Europa om måneden</a></p><p>
Regeringen har, som Mads Lundby Hansen udtrykker det, »meget medvind på 
cykelstien«, mens Frederik I. Pedersen også erkender, at »positive 
stimulanser« fra det store udland bestemt er en del af forklaringen. Det 
sagt, så glæder Frederik I. Pedersen sig over, at den nuværende regering 
ikke træder lige så mege på den finanspolitiske bremse. 
</p><p>
Selv liberale Cepos ros til regeringen. 
</p><p>
»Det gode ved regeringens økonomiske politik er, at den har øget 
arbejdsudbuddet, og ser man på skattepolitikken, så har man sænket et sted 
og hævet et andet, sådan at det samlede niveau har været det samme«, siger 
Mads Lundby Hansen. 
</p><p><b>Risiko for hæmsko </b></p><p>
Udviklingen i landene omkring os er dog også central, når det gælder de 
største risici for væksten fremover. Det er blot få dage siden, at talen om 
et græsk ecit fra eurozonen med fornyet uro til følge var på tale, selv den 
hollandske finansminister og formand for eurogruppen forleden erklærede, at 
det vil han »slet ikke tænke på«. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2560567/euro-formand-graesk-exit---jeg-vil-slet-ikke-taenke-paa-det/">Euro-formand: Græsk exit - jeg vil 
slet ikke tænke på det</a></p><p>
»Risikoen kommer i høj grad også fra udlandet. Det kan godt slå skår i 
vækstbilledet, hvis der kommer ny uro omkring gælden i eurozonen. 
Erfaringerne siger, at krisen i euro-land kan blusse op igen«, siger Mads 
Lundby Hansen. 
</p><p>
Andre bud på malurt i bægeret er en situation, hvor de faldende priser, 
deflation, sætter sig fast. På kort sigt kan det selvfølgelig være rart med 
billigere varer. Men et vedvarende fald i priserne kan give incitament til, 
at man udskyder forbruget på en forventning om, at varerne er billigere om 
en måned. Og så går økonomien i stå. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/oekommentarer/tageotkjaer/ECE2507867/hjaelp-priserne-falder---det-saetter-samfundsoekonomien-i-staa/">Hjælp priserne falder - det sætter 
samfundsøkonomien i stå</a></p><p>
Hertil kommer, at krisen i Ukraine har kastet EU og Rusland ud i en 
handelskrig, der blandt andet får skyld for at tynge den danske eksport af 
svinekød. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/ECE2472421/svineavler-taber-millioner-paa-russisk-importforbud-det-er-da-pisseirriterende/">Svineavler taber millioner på 
russisk importforbud: Det er da pisseirriterende</a></p><p>
Alt andet lige håber og forventer de fleste økonomer dog, at væksten vil tage 
til i de kommende år. Og så kan udfordringerne pludselig være af en helt 
anden karakter. 
</p><p class=" bl-elem">
»Hvis væksten tager til, og vi får alvor får et opsving i 2016, så kan vi 
pludselig stå i en situation, hvor der er mangel på arbejdskraft«, siger 
Mads Lundby Hansen. 
</p>	
</div>
</div></body></html>
