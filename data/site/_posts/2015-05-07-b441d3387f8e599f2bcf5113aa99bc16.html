---
layout:     post
title: 	    "Mirakelforfatter til 'Stoner' skuffer med kedsommelig moralsk western"
post_author:	    
post_date:	    Thu, 07 May 2015 20:06:20 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2660073/mirakelforfatter-til-stoner-skuffer-med-kedsommelig-moralsk-western/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
John Williams: Butcher's Crossing</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Roman. Oversat af Mich Vraa. 
</p><p>
Lindhardt og Ringhof, 336 sider, 300 kroner. 
</p><p>
Udkommer i dag.
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. 
</p>
</div>
</div><p>
Det er svært at forstå, at romanen om den ydmyge og ydmygede lektor Stoner 
ikke blev opdaget, da den udkom for et halvt århundrede siden, men først i 
løbet af de senere år. 
</p><p>
Succesen over det meste af den vestlige verden har så fået forlag til at kigge 
på John Williams’ tre andre romaner. Debutromanen har forfatteren selv 
forkastet. 
</p><p>
I dag udkommer den næste i rækken, den egentlige debut, ’Butcher’s Crossing’, 
i Mich Vraas pålidelige fordanskning.
</p><p>
Fablen er fin. Unge Andrews har udstået sin tid på Harvard College tæt ved 
Boston, som han er vokset op i, og har nu fået nok af civilisationen. 
</p><p>
Fyldt til randen af den naturromantik, som hærgede den amerikanske østkyst i 
det sene 1800-tal, og med lommen fuld af en belejlig arv, drager han vestpå 
og lander i titlens by, der mest af alt ligner settet til en 
spaghettiwestern. 
</p><p>
Et par butikker, en støvet gade med fortov af træ, et hotel og en saloon, hvor 
en mand er en mand, et ord ikke til at stole på, og en kvinde et væsen, der 
kun undtagelsesvis bevilger seksuelle ydelser uden betaling.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2657349/nick-caves-frigjorte-poesi-paa-braekposer-er-blodig-alvor/">Nick Caves frigjorte poesi på 
brækposer er blodig alvor</a></p><p>
Her handles huder. Bisonokserne er ganske vist blevet sjældne, men Miller, en 
af saloonens fåmælte mænd, har en plan. Han ved en bisonrede og siger ikke 
hvor. 
</p><p>
Vil man have det at vide, må man følge ham til det hemmelige sted, hvilket kun 
er muligt, hvis man vil investere i udflugten. Så er der til gengæld store 
og stensikre penge at tjene.
</p><p>
Projektet passer til unge Andrews’ bløde hånd som en skindhandske. Naivt 
betror han sin formue til Miller, der finder endnu to typer i saloonens 
whiskydrankere, andengenerationstyskeren Schneider, der kan flå skindet af 
en bison på fem minutter, og Charley Hoge, der mangler en hånd, men til 
gengæld har et vist håndelag for madlavning til bibelcitater ved lejrbål. 
</p><p>
Sergio Leone kunne ikke have sammensat det hold bedre.
</p><h3>
Drømmen, der blev et mareridt
</h3><p>
Siden går det, som vi kan regne ud. Efter mange ugers modgang finder det lille 
hold den lukkede dal med horder af de eftertragtede dyr. Der bliver skudt og 
skindet, så det er en lyst. Et sandt dødsorgie.
</p><p>
Men da de vender tilbage til Butcher’s Crossing – faktisk først det følgende 
år, for de sner inde og må overvintre i bjergene – er byen på det nærmeste 
lukket og slukket. 
</p><p>
Jernbanen kom alligevel ikke til at gå her, men langt nordligere. Og 
bøffelskind er gået af mode, så priserne er dumpet ned under gulvbrædderne.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2534427/kim-skotte-stoerre-bliver-sensationerne-ikke-i-boegernes-verden/">Kim Skotte: Større bliver 
sensationerne ikke i bøgernes verden</a></p><p>
For resten har det lille hold heller ikke sit bytte med tilbage. De havde kun 
plads til en tredjedel af de mange skind på den studetrukne kærre, der for 
resten væltede på vej over en fossende forårsflod, der tog hele læsset samt 
skinderen Schneider med sig.
</p><p>
Den amerikanske drøm som mareridt altså, et af de faste emner i landets 
litteratur, teater og film. Drømmen om at blive rig udelukkende ved egen 
bedrift, som så knuses af det selvsamme individualistiske samfunds jernhårde 
økonomiske love.
</p><p>
Der er fin skrivekunst i det korte tredje afsnit, hvor ekspeditionsleder 
Miller går amok som en anden døende sælger. Og hvor ’helten’, den 23-årige 
Andrews med de mange spildte penge og drømme, i det mindste får opfyldt en 
af dem: at blive modtaget af byens sidste prostituerede, Francine, der 
forgæves havde tilbudt ham sin seng af lutter kærlighed før turen, men som 
han nu efter slagteriet er blevet mand nok til at ligge med.
</p><h3>
Stoners styrke
</h3><p>
Når ’Butcher’s Crossing’ alligevel hører til de med rette glemte romaner, har 
det flere grunde, hvoraf de to vigtigste er psykologien og rejsebeskrivelsen.
</p><p>
I ’Stoner’ havde John Williams en hovedperson, der ligesom Andrews er 
mønsterbryder, men den anden vej. Han kom på college fra et husmandshjem for 
at studere landbrug, men blev undervejs så grebet af den gode litteratur, at 
han endte som litteraturlærer. Derefter blev han udsat for al den ondskab, 
et middelmådigt provinsuniversitet kan byde på, og det er ikke så lidt.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2655100/ny-digtsamling-fra-henrik-nordbrandt-en-flyrejse-et-vaek-en-flyrejse-et-vaek/">Ny digtsamling fra Henrik 
Nordbrandt: »En flyrejse/ Et væk/ En flyrejse/ Et væk...</a></p><p>
Stoner bliver ydmyget af alt og alle, fra konen til kollegerne, men bevarer på 
forunderlig og fascinerende vis sin værdighed og livskraft, fordi han <i>tror 
</i>på det, han gør. 
</p><p>
Hans ægteskab er et helvede, hans forhold til datteren himmelsk. Et liv, der 
kunne være en tragedie, er alligevel ikke mislykket.
</p><p>
At disse psykiske spændinger og modsigelser fungerer overbevisende, er en del 
af John Williams’ magiske skrivekunst.
</p><h3>
Kedsommeligt tegneseriehold
</h3><p>
Intet af den slags er muligt med det tegneseriehold, der udgør persongalleriet 
i ’Butcher’s Crossing’. Kun i enkelte passager med den lidt anonyme 
hovedperson, Andrews, der påfaldende nok ender sit Wild West-eventyr med at 
ride af sted med opgående sol i ryggen. Altså endnu længere mod West!
</p><p>
Men før vi kommer så vidt, skal vi have nedlagt fem tusind bisoner nærmest en 
for en. Forinden har vi været gennem en endeløs tur op til den hemmelige 
dal, hvor studene er ved at dø af tørst og læserne af kedsomhed.
</p><div class="art-quote article-box">
<p class="quote"/>
<blockquote>
<p class="quote-txt">
Kunsten at kede består jo i at tage det hele med. Den kunst behersker Williams 
alt for godt
</p>
</blockquote>
</div><p/><p>
Kunsten at kede består jo i at tage det hele med. Den kunst behersker Williams 
alt for godt. 
</p><p>
Selv tilvirkning af ammunition med smeltning af bly ved lejrbål er som en 
brugsanvisning. Næsten to hundrede af bogens godt tre hundrede sider går med 
denne beskrivelse af en rejse uden særlig interessante rejsende.
</p><p>
Den grundlæggende fortælling er så principfast som de andre moralske westerns. 
</p><p>
Teksten rummer fine beskrivelser af det grænsesøgende sind, som William 
sammenligner med de første Amerikafarende, der troede, de kunne komme til en 
kant og derefter »til evig tid falde væk fra verden gennem et mørkt rum«. Og 
alligevel fortsatte de.
</p><p class=" bl-elem">
I sådanne billeder ligger kimen til ’Stoner’s prosa. Men rejsen er for 
langstrakt. Og sjælene for små.
</p>	
</div>

</div></body></html>
