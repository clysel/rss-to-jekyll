---
layout:     post
title: 	    "Snart kan Windows Phone køre Android- og iOS-apps"
post_author:	    
post_date:	    Thu, 30 Apr 2015 13:30:23 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2649813/snart-kan-windows-phone-koere-android--og-ios-apps/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stort set lige fra Microsoft lancerede deres seneste smartphone-platform, 
Windows Phone, har historien været den samme: Telefonerne var fede, men alle 
de gode apps glimrede ved deres fravær. Det har Microsoft dog gjort noget 
ret drastisk ved nu. 
</p><p><b>Gider ikke lave Windows Phone-apps</b><br/>
Når verdens app-udviklere laver apps, sker det som regel til 
Android-telefoner og iPhones først. Det er trods alt de to platforme, der er 
henholdsvis nummer et og to, når det gælder udbredelse i befolkningen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2639786/microsoft-fylder-40---nu-skal-mobil-sky-og-gratis-windows-sikre-fremtiden/">Microsoft fylder 40 - nu skal 
mobil, sky og gratis Windows sikre fremtiden</a></p><p>
Fordi Microsofts Windows Phone-platform ikke er blevet så udbredt, kommer den 
altid i tredje række, når der skal laves apps. 
</p><p>
Og det er et fænomen, der bider sig selv i halen, for manglen på apps er også 
det, der holder folk væk, og dermed forhindrer udbredelsen. En cirkulær 
effekt, Microsoft har haft svært ved at komme ud af. 
</p><p>
Nu har firmaet imidlertid taget et nærmest dramatisk skridt hen imod løsningen 
på dette. I stedet for at prøve at overbevise app-udviklerne om, at de skal 
lave noget til Windows Phone, har de gjort Windows Phone kompatibel med 
Android- og iOS-apps. 
</p><p><b>En Android i din Windows</b><br/>
I fremtiden vil du altså kunne installere de samme apps på en Windows Phone 
som på en Android-telefon eller en iPhone. Det sker, fordi de kommende 
Windows Phones faktisk bare er små pc’er, der kører en udgave af Windows 10, 
og det har Microsoft benyttet til at lægge en miniudgave af Android ombord i 
softwaren. 
</p><p>
Samtidig har Microsoft via nogle af deres udviklingsværktøjer gjort det muligt 
for folk, der laver apps til iPhone eller iPad, at konvertere dem til 
Windows-apps i en håndevending. Og fordi, det er den samme Windows-base, der 
kører på både telefoner, tablets og computere, kan de konverterede apps også 
bruges på tablets og pc’er. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2629979/bill-gates-mareridt-om-en-fyr-i-en-garage-blev-til-virkelighed/">Bill Gates' mareridt om en fyr 
i en garage blev til virkelighed</a></p><p>
Microsoft annoncerede det nye tiltag I forbindelse med BUILD- 
udviklerkonferencen, der finder sted i San Francisco I disse dage. Nyheden 
har fået tech-journalister fra flere medier til at tabe kæben. Således 
kalder websites som Engadget og The Verge nyheden for »Huge news«. 
</p><p class=" bl-elem">
Mange af de samme medier har tidligere anmeldt Windows Phone- telefoner meget 
positivt, når det gælder styresystem og hardware. Problemet har bare altid 
været de manglende apps. Men måske er dette problem løst nu. Windows 10 
forventes at komme til computere, tablets og smartphones senere på året. 
</p>	
</div>

</div></body></html>
