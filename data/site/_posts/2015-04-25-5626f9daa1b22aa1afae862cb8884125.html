---
layout:     post
title: 	    "Sportsdøgnet: Danske sejlere fører World Cup i Frankrig"
post_author:	    
post_date:	    Sat, 25 Apr 2015 12:32:17 +0200
post_site:	    politiken.dk 
post_link:	    http://politiken.dk/sport/ECE2642883/sportsdoegnet-danske-sejlere-foerer-world-cup-i-frankrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Ishockey.</b> Legenden Jaromir Jagr tager endnu en tørn for sit land. Den 
nu 43-årige tjekke er med, når Tjekkiets VM-trup på fredag tager hul på VM i 
ishockey hjemme i Prag. Det meddelte det tjekkiske ishockeyforbund fredag 
aften. Jaromir Jagrs ja til landsholdet kommer til trods for, at han for et 
år siden meddelte, at han havde spillet <a href="http://politiken.dk/sport/ishockey/ECE2566536/portraet-tjekkisk-legende-skoejter-mod-evig-ungdom/" target="_blank">sin 
sidste landskamp</a> . Det gjorde han, da Tjekkiet havde tabt bronzefinalen 
med 0-3 til Sverige i Minsk sidste år. 
</p><p><b class="ext-link">Sejlsport.</b><a href="http://politiken.dk/sport/aaretsfund/ECE2493657/aarets-fund-soelvvinderne-fra-vm-skal-bare-laere-at-sejle-kapsejlads/" target="_blank">Ida 
Marie Baad og Marie Thusgaard</a> ligger i spidsen af 49er FX-feltet ved 
World Cup-stævnet i franske Hyères. De danske europamestre og VM-sølvvindere 
har top-ti placeringer i seks ud af otte hidtidige sejladser, hvilket rækker 
til at give de to Aarhus-sejlere et pænt forspring før de sidste to dages 
konkurrencer. Jena Mai Hansen og Katja Salskov-Iversen ligger på 
sjettepladsen, mens Maiken og Anne-Julie Foght Schütt er nummer otte i 
feltet, der i alt tæller 39 både og har deltagelse af hele verdenseliten. 
</p><p><b>Golf.</b> Thomas Bjørn har godt fat i Indonesian Masters i Jakarta i disse 
dage. Efter en god tredje runde lørdag, er den danske golfveteran helt oppe 
på en delt andenplads. Danskeren gik tredje runde i et slag under par og er 
samlet tre slag under. Han deler andenpladsen med sydkoreaneren Y.E. Yang og 
Namchok Tantipokhakul fra Thailand. Briten Lee Westwood er fem slag bedre 
end Bjørn på førstepladsen. 
</p><p><b>Ishockey. </b>Danmarks landshold spiller næste lørdag første kamp ved årets 
VM, og fredag gjaldt det næstsidste testkamp inden afrejsen til Ostrava i 
Tjekkiet, hvor VM spilles. Modstanderen i Vojens var Tyskland, og Danmark 
vandt 1-0 på et mål af Thomas Spelling i 2. periode. 
</p><p><b>Basketball. </b>Det bliver de to bedste hold fra grundspillet, der mødes i 
DM-finalerne. Hjemme i Forum Horsens vandt Horsens IC den femte og afgørende 
semifinalekamp mod Svendborg Rabbits med 87-71, så Horsens er videre til 
finalen mod Bakken Bears med samlet 3-2 i kampe. 
</p><p><b>Tennis.</b> Det blev en kort fornøjelse for den polske tennisspiller 
Agnieszka Radwanska at have legenden Martina Navratilova i trænerteamet. 
58-årige Martina Navratilova meddeler ifølge nyhedsbureauet Reuters, at hun 
stopper efter cirka fire måneder hos verdensranglistens nummer ni. 
</p><p><b class="ext-link">Badminton. </b>Danmarks fem bedste badmintonspillere må ikke benytte sig af 
Team Danmarks træningsfaciliteter i Brøndby. Dem plejer spillerne at bruge 
flere gange om ugen, men som følge af <a href="http://politiken.dk/sport/badminton/ECE2632523/smaakagekonflikt-faar-forbund-til-at-suspendere-fem-ol-danskere/" target="_blank">striden</a> 
mellem Christinna Pedersen, Kamilla Rytter Juhl, Joachim Fischer, Mathias 
Boe og Carsten Mogensen på den ene side og badmintonforbundet på den anden, 
må de ikke længere benytte dem, skriver Ekstra Bladet. Ifølge avisen drejer 
det sig blandt andet om et styrketræningslokale og behandlinger som massage 
og andet. 
</p><p class=" bl-elem"><b>Boksning.</b> Den svenske bokser Badou Jack vandt natten til lørdag 
VM-titlen i supermellemvægt hos bokseforbundet WBC. Svenskeren, som er 31 
år, pointbesejrede den ellers ubesejrede Anthony Dirrell i UIC Pavillion i 
Chicago. To dommere havde sejr til Badou Jack, mens den sidste af de tre 
dømte kampen til uafgjort. 
</p>	
</div>

</div></body></html>
