---
layout:     post
title: 	    "EU-landene vil tredoble budgettet for redningsprogram "
post_author:	    
post_date:	    Thu, 23 Apr 2015 21:38:31 +0200
post_site:	    politiken.dk 
post_link:	    http://politiken.dk/udland/int_europa/ECE2640849/eu-landene-vil-tredoble-budgettet-for-redningsprogram/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det ekstraordinære topmøde i Bruxelles om flygtningekrisen i Middelhavet ender 
med en fælles politisk erklæring fra de 28 europæiske medlemslande i EU. 
</p><p>
Det bekræfter statsminister Helle Thorning-Schmidt (S) på et pressemøde. 
</p><p>
Landene er enige om at styrke redningsprogrammet Triton ved at tredoble 
programmets budget. Samtidig står lande som Storbritannien, Tyskland og 
Belgien klar til at sende krigsskibe til Middelhavet. Skibene skal som en 
del af Triton hjælpe til med at redde de mange tusinde flygtninge, som 
kæntrer med skibe på vej til Europa fra Afrika. 
</p><p>
Med erklæringen beder de 28 EU-lande endvidere EU's udenrigschef Frerica 
Mogherini om »øjeblikkeligt at påbegynde forberedelsen« af en militær 
operation mod menneskesmuglere. En mulig operation, som Danmark på grund af 
forsvarsforbeholdet ikke vil være en del af. 
</p><p>
Det er endnu ikke besluttet præcist, hvad Danmark skal bidrage med til 
redningsoperationen Triton, siger Helle Thorning-Schmidt. 
</p><p>
»Vi kan levere flere politifolk til Frontex, men det kan også være mandsskab 
fra Beredsskabsstyrelsen. Det kan også være et bidrag, som kan overvåge fra 
luften«, siger hun. 
</p><p>
Her er hovedpunkterne i EU-landenes erklæring: 
</p><ul><li>En tredobling af Tritons budget</li><li>En opfordring til EU's udenrigschef om at påbegynde forberedelsen af en 
militær operation</li><li>Et mindre pilotprojekt om byrdefordeling af flygtninge </li><li class=" bl-elem">Et topmøde med Den Afrikanske Union </li></ul><p>
Aftenens aftale mellem EU-landene kommer efter kraftig kritik af unionens 
indsats i Middelhavet. Internationale organisationer har langet hårdt ud 
efter de europæiske landes manglende vilje til at bidrage til det italienske 
redningsprogram Mare Nostrum. Programmet måtte lukke i efteråret som følge 
af pengemangel. 
</p><p>
I stedet overtog EU's grænseagentur Frontex ansvaret for redningsopgaven med 
operationen Triton, men Triton dækker i modsætning til Mare Nostrum kun den 
italienske kyststrækning. Med aftenens aftale bliver der ikke lagt op til at 
udvide Tritons rækkevidde, så operationen dækker et større areal af 
Middelhavet. 
</p><p>
Topmødet blev på rekordtid stablet på benene i mandags efter søndagens 
tragiske ulykke i Middelhavet, der efter alt at dømme kostede mange hundrede 
mennesker livet, da en fiskerkutter kæntrede. Alene i april har over tusinde 
mennesker mistet livet, mens mere end 20.000 flygtninge har forsøgt at 
krydse Middelhavet på vej fra Afrika til Europa. 
</p><p class=" bl-elem"><b>OPDATERES</b></p>	
</div>

</div></body></html>
