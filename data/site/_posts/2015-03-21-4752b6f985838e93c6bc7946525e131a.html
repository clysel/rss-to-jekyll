---
layout:     post
title: 	    "Anførere er lettede over løsning på konflikt"
post_author:	    
post_date:	    Sat, 21 Mar 2015 14:45:55 +0100
post_site:	    politiken.dk 
post_link:	    http://politiken.dk/sport/fodbold/ECE2598172/anfoerere-er-lettede-over-loesning-paa-konflikt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter længere tids forhandlinger er Dansk Boldspil-Union (DBU) og 
Spillerforeningen blevet enige om en ny landsholdsaftale, og dermed er 
fodboldkonflikten afsluttet. 
</p><p>
Daniel Agger, der er anfører for A-landsholdet, er tilfreds med aftalen. 
</p><p>
»Først og fremmest er jeg tilfreds med, at vi nu har fundet en løsning. Det 
skylder vi os selv og alle omkring landsholdene - vores kommende 
modstandere, sponsorer og ikke mindst fansene«. 
</p><p>
»Vi er uden tvivl nået frem til den løsning, der gavner dansk fodbold bedst 
muligt«, siger Daniel Agger i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/">Hektisk og turbulent uge hos 
DBU lukker med hemmelig lønaftale</a></p><p>
På grund af aftalen er der ingen problemer for landstræner Morten Olsen i 
forhold til at bruge sine bedste spillere i de kommende to testkampe mod USA 
og Frankrig i næste uge. 
</p><p>
Dog er Agger fraværende, fordi han på det seneste har været syg og skadet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2598148/olsen-nu-handler-det-om-fodbold---uden-agger/">Olsen: Nu handler det om 
fodbold - uden Agger</a></p><p>
Aftalen omfatter også kvindelandsholdet og U21-landsholdet. 
</p><p>
Line Røddik, anfører på kvindelandsholdet, er glad for den solidaritet, 
spillerne har vist i forløbet. 
</p><p>
»Jeg er rigtig glad for det sammenhold, der har været på tværs af landsholdene 
i hele forløbet, og at vi nu er har nået en løsning«. 
</p><p>
»Som kvindespiller har det har været godt at vide, at vi har stået sammen om 
det her«, siger Line Røddik. 
</p><p><b class="ext-link">Tidslinje:</b><a class="embeddedlink" href="http://politiken.dk/sport/fodbold/ECE2565778/tidslinje-det-handler-konflikten-mellem-dbu-og-spillerne-om/"> Det handler konflikten mellem DBU og 
spillerne om</a></p><p>
U21-landsholdets anfører, Jannik Vestergaard, glæder sig til, at der nu kan 
fokuseres på det sportslige. 
</p><p>
U21-landsholdet skal i den kommende tid forberede sig til sommerens 
EM-slutrunde. 
</p><p>
»Vi vil alle spille for landsholdet, og der venter alle holdene nogle 
spændende kampe. Derfor er det vigtigt, at vi nu har fundet en løsning, så 
vi kan bruge al vores energi på det sportslige«, siger han. 
</p><p>
Aftalen betyder blandt andet en samlet besparelse for DBU på cirka 17 procent 
i den årlige drift af landsholdene, svarende til i alt tre millioner kroner 
om året. 
</p><p class=" bl-elem">
Til gengæld er der lavet større bonusaftaler for landsholdene i tilfælde af 
kvalifikation til EM- og VM-slutrunder. 
</p>	
</div>
</div></body></html>
