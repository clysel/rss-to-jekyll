---
layout:     post
title: 	    "Skrotbjerge af elektronik vokser med voldsom fart "
post_author:	    Sanne Wittrup
post_date:	    Mon, 20 Apr 2015 10:41:14 +0000
post_site:	    ing.dk 
post_link:	    http://ing.dk/artikel/skrotbjerge-af-elektronik-vokser-med-voldsom-fart-175546
---
<html><body><div><section class="body">
			<p>Gamle brødristere, køleskabe, opvaskemaskiner, computere og mobiltelefoner bliver kasseret i større og større stil.</p>
			<p>Et såkaldt UN Universitet har for første gang – i hver fald ifølge dem selv - prøvet at sætte tal på, hvor meget vi kasserer globalt og hvordan skrotningen fordeler sig på lande og verdensdele.</p>
			<p>Ifølge deres <a href="http://i.unu.edu/media/unu.edu/news/52624/UNU-1stGlobal-E-Waste-Monitor-2014-small.pdf">opgørelse</a> kasserede vi i 2014 41,8 mio. ton elektronik. Et tal, som vil vokse til 50 mio. ton allerede i 2018.</p>
			<p>Af de 41,8 mio. ton elektronik-affald bliver 15, 5 procent indsamlet og genanvendt i forskellige statslige genanvendelses ordninger.</p>
			<p><figure class="plugin right zoomable"><img data-original-image="http://ing.dk/sites/ing/files/elektroniskskrot_fordeling_i_europa.jpg" src="http://ing.dk/sites/ing/files/styles/w1120_media_right/public/elektroniskskrot_fordeling_i_europa.jpg?itok=jPLjVYMJ" alt=""/><figcaption> De nordiske lande er godt med, når det gælder at skifte det gamle elektronik ud med nyt. 2014-tal. Kilde: United Nation University. </figcaption></figure></p>
			<p>Ikke overraskende er de nordeuropæiske lande blandt de lande, hvor der kasseres mest elektronik.</p>
			<p>Rekorden har Norge med 28,7 kg pr indbygger – mens Island er nummer to med 26 kg pr indbygger. Danskerne skrottede hver 24 kg. elektronik i 2014.</p>
			<p>Ifølge opgørelsen udgør småt elektronikskrot som hårtørrere, barbermaskiner og printere den største gruppe, målt i vægt, med 30 pct. af affaldet . Næststørste gruppe er store ting som vaskemaskiner  og tørretumblere, mens aircondition-udstyr  er den tredjemest  skrottede elektronik-kategori.</p>
			<p>Rapporten vurderer, at det kasserede elektronik på globalt plan gemmer genanvendelige værdier i form af råvarer som guld og kobber og plast-materialer, der beløber sig til 360 mia. kroner.</p>
			<p>Tidligere rapporter  har opereret med nogle lidt andre og højere tal for mængden af elektronikskrot  på globalt plan. Men der er dog enighed om, at mængderne er stigende.</p>
			
			<p>I EU er der krav om, at landene skal indsamle minimum 4 kilo elektronikaffald pr indbygger. I Danmark blev der indsamlet 12, 5 kg elektronik-skrot pr indbygger i 2013.</p>
		</section>
		  </div></body></html>
