---
layout:     post
title: 	    "Islamisk Stat offentliggør dødsliste med 100 forskellige navne, billeder og adresser"
post_author:	    
post_date:	    Mon, 23 Mar 2015 15:35:08 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2599991/islamisk-stat-offentliggoer-doedsliste-med-100-forskellige-navne-billeder-og-adresser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
»Dræb dem i deres eget land, halshug dem i deres egne hjem, knivstik dem til 
døde, mens de går på deres gader og tror, at de er sikre«. 
</p><p>
Sådan lyder meldingen fra gruppen 'Islamic State Hacking Division', Islamisk 
Stats hackergruppe, der angiveligt repræsenterer terrorbevægelsen Islamisk 
Stat. 
</p><p>
Gruppen har på internettet offentliggjort en dødsliste med navne, billeder og 
adresser på 100 mænd og kvinder, der er medlemmer af det amerikanske 
militær. Ved offentliggørelsen af listen rækker gruppen ud til dens »brødre, 
der er bosat i Amerika«, og opfordrer dem til at dræbe alle på listen, hvor 
end de møder dem. Det skriver flere amerikanske medier. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/">Få styr på Islamisk Stat: Det begyndte 
med de to tårne ...</a></p><p>
»Med den store mængde data vi har fra forskellige servere og databaser, har vi 
besluttet at lække 100 adresser, så vores brødre i Amerika kan tage sig af 
jer. Og nu hvor vi har gjort det så nemt for jer ved at give jer adresserne, 
er det eneste - I skal gøre - at tage det sidste skridt. Så hvad venter I 
på?«, skriver gruppen ifølge The Washington Times. 
</p><p/><p>
Ifølge gruppen selv hackede den militærservere, databaser og e-mails for at 
finde oplysningerne til listen, men en ansat fra USA's forsvarsministerium 
siger, at alle oplysningerne allerede var offentligt tilgængelige. 
</p><p>
Han udtaler, at nogle af oplysningerne til listen lader til at være samlet ud 
fra nyhedsartikler om luftangreb på den militære gruppe, mens andre 
oplysninger tilsyneladende er fundet i forsvarsministeriets egne officielle 
rapporter om kampagnen mod Islamisk Stat, skriver The New York Times. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil ikke sige, at jeg er bange. Det her er bare en måde, hvorpå de prøver 
at skræmme os - og det kommer ikke til at virke
</p>
<p class="sender">
Amerikansk militæransat 
</p>
</blockquote>
</div><p/><p>
Gruppen skriver desuden, at personerne på listen har været med til at bombe og 
forsøge at besejre Islamisk Stat i Syrien, Irak, Yemen og andre steder. 
</p><p><b class="ext-link">LUFTANGREB</b><a class="embeddedlink" href="http://politiken.dk/udland/fokus_int/fokus_IS/ECE2460806/en-leder-fra-islamisk-stat-blev-draebt-ved-luftangreb/">En leder fra Islamisk Stat blev dræbt 
ved luftangreb</a></p><p>
Men ifølge ansatte fra forsvarsministeriet er der også folk på listen, der 
ikke havde noget med bombningerne at gøre. Eksempelvis folk der er 
udstationeret i Louisiana og North Dakota, hvis bomber ikke bliver brugt ved 
luftangrebene. 
</p><p>
Der er både mænd og kvinder på listen, men alle kvindernes ansigter er 
slørede, skriver The New York Times. 
</p><p><b>»Jeg er ikke bange«</b></p><p>
Tre ansatte fra det amerikanske militær, hvis navne og adresser fremgår af 
dødslisten, har udtalt, at de ikke er påvirkede af at være på listen. 
</p><p>
»Jeg vil ikke sige, at jeg er bange. Det her er bare en måde, hvorpå de prøver 
at skræmme os - og det kommer ikke til at virke«, siger en af de ansatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2583188/derfor-viser-islamisk-stat-makabre-film-med-fanger-der-bliver-slaaet-ihjel/">Derfor viser Islamisk Stat 
makabre film med fanger, der bliver slået ihjel</a></p><p>
Medlemmerne af det amerikanske militær har ikke villet udtale sig om, hvilke 
forholdsregler de har taget i forbindelse med truslen, men de siger, at de 
allerede er forsigtige. 
</p><p>
»Jeg vil ikke sige, at jeg er bange. Det er bare en del af den her 'nye krig' 
mod fjenden med en anderledes, mere udviklet kapacitet, end hvad vi før har 
været vant til. Vi er nødt til at lave nogle justeringer, så vi kan 
fortsætte med at vinde kampene«, siger et andet medlem, hvis navn er på 
listen. 
</p><p><b>»Fortsæt med at beskytte jer selv og jeres familier«</b></p><p>
Forsvarsministeriet og ansatte fra FBI har udtalt, at de er opmærksomme på den 
offentliggjorte liste samt internetsiden, den er blevet uploadet på, og at 
de undersøger sagen nærmere. 
</p><p>
»Jeg kan ikke bekræfte dokumentets ægthed, men vi er ved at undersøge det«, 
siger en af ministeriets ansatte til nyhedsbureauet Reuters. 
</p><p>
U.S. Central Command, der er en af ni fælles hovedkommandoer i det amerikanske 
forsvarsministerium, har efter offentliggørelsen af listen skrevet en besked 
på dens Facebook-side, hvor den opfordrer alle til at være ekstra 
opmærksomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2595399/islamisk-stat-tager-skylden-for-angreb-og-gidseldrama-i-tunesien/">Islamisk Stat tager skylden 
for angreb og gidseldrama i Tunesien</a></p><p>
»Modstandere og ondsindede cyberaktører vil fortsætte med at udnytte enhver 
mulighed for at få adgang til og bruge al den information, de kan. Jeg beder 
jer om at fortsætte med at beskytte jer selv og jeres familiers sikkerhed, 
når I bruger internettet og sociale medier«, skriver U.S. Central Command på 
Facebook og fortsætter: 
</p><p class=" bl-elem">
»Ligesom ved identitetstyveri findes der slemme aktører, der prøver indsamle 
informationer om jer til deres egen fordel og muligvis bruge det mod jer. 
(...) Vores job er at beskytte vores nation, og I er vores mest værdifulde 
aktiv. Fortsæt med at beskytte jer selv, jeres familier og jeres personlige 
informationer«, afslutter U.S. Central Command i beskeden på Facebook med et 
telefonnummer, som de ansatte opfordres til at ringe til, hvis de ser noget 
mistænkeligt. 
</p>	
</div>
</div></body></html>
