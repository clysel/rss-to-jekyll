---
layout:     post
title: 	    "Glem Machu Picchu og Rio: Her er 10 alternative oplevelser i Sydamerika"
post_author:	    
post_date:	    Fri, 06 Mar 2015 07:00:47 +0100
post_site:	    politiken.dk 
post_link:	    http://politiken.dk/rejser/temarejser/ECE2574486/glem-machu-picchu-og-rio-her-er-10-alternative-oplevelser-i-sydamerika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Sydamerika er verdens fjerdestørste kontinent, og du kommer ikke til at kede 
dig, hvad enten du tager til Paraguay eller Peru. 
</p><p>
Oplevelserne står stablet oven på hinanden i de smukke landskaber - kæmpe 
floder, regnskove, ørken, vulkaner og høje bjerge. Eller storbyer, der 
fortjener et besøg. 
</p><p>
Travelersdigest.com har fundet 10 af de mere oversete sydamerikanske 
attraktioner. 
</p><h3>
1. Vulkaner og trekking 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Lanin_FleaWikimedia_918407y.jpg" alt="" border="0"/><span class="caption"><span class="f-img-caption">FOTO: 
</span>Flea/Wikimedia Commons</span></span><b>Sted:</b> Lanin Nationalpark<br/><b>Hvor:</b> San Martin de Los Andes, Argentina <br/>
Nationalparken Lanin, der ligger i den argentinske Neuquen-provins, strækker 
sig over et areal på hele 413.000 hektar. Det er her, du blandt andet finder 
den 3.776 meter høje vulkan Lanin, der med form som en omvendt vaffel og sne 
på toppen er let genkendelig. Den udslukte vulkan kan ses vidt omkring og er 
blevet en slags vartegn for området. 
</p><p>
I området findes intet mindre end 20 søer, heriblandt Alumine og Lacar, hvor 
laksen springer, og hvor du også kan være så heldig at få en sprællende 
ørred på krogen, hvis du har fiskestang med. 
</p><p>
Lanin-området har været nationalpark siden 1937. Blandt andet for at beskytte 
træsorterne, Rauli og Monkey-Puzzle, træer, der kun vokser netop her. Er du 
naturinteresseret, så tag for eksempel på trekking til Saltillo-vandfaldet 
eller bestig bjerget, Chivo. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/ECE1506058/tag-med-til-et-lille-stykke-danmark-i-sydamerika/">Tag med til et lille stykke 
Danmark i Sydamerika </a></p><h3>
2. Paraguays kæmpe naturområde 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/CerroCora_FrankOWea_918418y.jpg" alt="" border="0"/><span class="caption"><span class="f-img-caption">FOTO: 
</span>Frank O. Weaver/Wikimedia Commons</span></span><b>Sted:</b> Cerro Cora Nationalpark,<br/><b>Hvor:</b> Paraguay<br/>
Stejle bjergskråninger isoleret fra omverdenen, skov så langt øjet rækker, 
hemmelige huler og savanne er noget af det Cerro Cora Nationalparken har at 
byde på. Nationalparken er det største beskyttede naturområde i Paraguay og 
området, der grænser op til Brasilien, regnes for en af Paraguays største 
skatte. Aggressiv skovhugst, der i løbet af få år gjorde et stort indhug i 
områdets træer og øvrige vegetation, fik i 1990'erne myndighederne til at 
frede de mange området. 
</p><p>
Her er stier, der fører dig forbi floder og brusende vandfald, ligesom du kan 
opleve udsigten fra udsigtspunktet, Cerro Muralia i 325 meters højde eller 
gå på opdagelse i de mange grotter og studere de gamle hulemalerier. Her er 
et væld af dyr fra farverige fugle til skildpadder, bæltedyr og aber. Og 
eftersigende skulle også enkelte jaguarer holde til her. 
</p><h3>
3. Besøg Machu Picchus lillesøster 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Choquequirao_Harley_918417y.jpg" alt="" border="0"/><span class="caption"><span class="f-img-caption">FOTO: 
</span>Harley Calvert/Wikimedia Commons</span></span><b>Sted:</b> Salkantay og Choquequirao<br/><b>Hvor:</b> Peru <br/>
I Peru har du mulighed for at tage på en 12 dages trekkingtur, du nok aldrig 
glemmer. Turen tager dig fra Choquequirao, også kaldet Machu Picchus 
lillesøster - en af de mest afsidesliggende og svært fremkommelige 
inkaruiner i det sydlige Peru - til det 6.271 meter høje og hellige bjerg 
Salkantay, der ligger i de peruvianske Andes-bjerge. 
</p><p>
Turen går ad stort set ubetrådte stier og 'hemmelige' strækninger, hvor der 
ikke kommer nær så mange turister som på mange andre vandrestier i området. 
Du kommer blandt andet forbi inka-ruiner og bjergtagende scenerier, når du 
passerer dale og slugter med kondorer majestætisk svævende over hovedet. 
</p><p>
Har du ikke fået nok, kan du eventuelt afslutte turen med yderligere fire 
dages trekking ad velkendte inkastier til Machu Picchu. Trekking fra 
Choquequirao ad denne mindre kendte rute anbefales kun til den 
eventyrlystne, da den er særdeles krævende og kun tilbagelægges af ganske få 
turister, der alle bliver ledsaget af en stedkendt guide. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/brasilien/ECE1424033/besoeg-sydamerikas-new-york/">Besøg Sydamerikas New York</a></p><h3>
4. Fiskeri, klatring og enorme fugle 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Coyhaique_DonFulano_918414y.jpg" alt="" border="0"/><span class="caption"><span class="f-img-caption">FOTO: 
</span>Don Fulano/Flickr Creative Commons</span></span><b>Sted:</b> Coyhaique<br/><b>Hvor:</b> Chile <br/>
Den chilenske by, Coyhaique, eller nærmere bestemt den omkringliggende natur, 
er indbegrebet af postkortsmukke udsigter og naturoplevelser. Ikke mindst 
bjerget, Cerro McKay, der tårner sig majestætisk op over byen, som en slags 
beskytter. 
</p><p>
De enorme bjergvægge er oplagte til klatring og trekking, og på toppen kan du 
nyde udsigten til de omkringliggende snedækkede tinder og floden, Simpson, 
der snor sig igennem landskabet. Simpson-floden er populær for sit 
fantastiske fluefiskeri, og der er masser af muligheder for at bo langs 
flodbredden. 
</p><p>
Vidderne her er enorme sammenlignet med danske forhold, og hvis du kører østpå 
mod området, Coyhaique Alto, passerer du nogle enorme stepper, hvor kondoren 
med sit imponerende vingefang agerer luftens hersker. Også Capillas de 
Marmol, som er et kæmpe stort marmormassiv, er et syn ud over det 
sædvanlige. 
</p><h3>
5. Sjældent besøgt storby 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Montevideo_ElemakiW_918404y.jpg" alt="" border="0"/><span class="caption"><span class="f-img-caption">FOTO: 
</span>Elemaki/Wikimedia Commons</span></span><b>Sted: </b>Montevideo<br/><b>Hvor:</b> Uruguay <br/>
Der bo 1,3 millioner mennesker i Montevideo, hovedstaden i Uruguay, en by, der 
blev grundlagt i 1724. Byen er inddelt i to, Ciudad Vieja, som er den gamle 
oprindelige bydel, og Centro, som er den del af byen, der så småt begyndte 
at tage form i midten af det 19. århundrede, hvor byen fik vokseværk østpå. 
</p><p>
Her er masser at se og opleve hvad enten du er til kultur i form af museer 
eller sambarytmer og karnevalsoptog. Museo Torres Garcia viser eksempelvis 
værker af denne prominente lokale kunstner, ligesom du kan få et indblik i 
landets historie, hvis du lægger vejen forbi Mausoleo de Artigas - et enormt 
monument og mausoleum, der er en hyldest til José Gervasio Artigas, en af 
heltene i forbindelse med Uruguays uafhængighed. 
</p><p>
Og så er Montevideo kendt som byen med verdens længstvarende karneval. Hele 40 
dage varer festivitassen, som du kan få et særdeles godt udsyn over, hvis du 
bevæger dig op i bygningen, Palacio Salvo, engang Sydamerikas højeste, og 
som den dag i dag dominerer Montevideos skyline. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2094872/tag-med-til-et-stykke-frankrig-i-den-sydamerikanske-jungle/">Tag med til et stykke Frankrig 
i den sydamerikanske jungle</a></p><h3>
6. 600 bolivianske bjergtoppe 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Cordillera_DC_Colom_918416y.jpg" alt="" border="0"/><span class="caption"><span class="f-img-caption">FOTO: 
</span>istockphoto.com</span></span><b>Sted:</b> Cordillera Real<br/><b>Hvor:</b> Bolivia <br/>
Cordillera Real er en 125 kilometer lang bjergkæde i Bolivia. Her er mere end 
600 bjergtoppe, og bjergene består for de flestes vedkommende af granit. 
Bjergene skærer sig smukt igennem landskabet sydøst for søen, Titicaca og 
øst for den bolivianske hovedstad, La Paz. 
</p><p>
Det højeste bjerg i området er Illimani, der med sine 6.438 meter rager godt 
op, men her er også andre bemærkelsesværdige toppe som Wayna Potosi og 
Janq’U Uma. Sneklædte tinder, store klippeblokke og sten dominerer det til 
tider barske landskab, hvor det ikke er usædvanligt at støde på flokke af 
græssende lamaer, når du passerer en lille landsby på din vej. 
</p><p>
Området er et eldorado for den eventyrlystne, og ud over klatreture på klipper 
og is, kan du prøve kræfter med skiløb, mountainbike og historiske ture i 
hælene på de første mennesker, der levede her. 
</p><h3>
7. Fascinerende vandfald 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/guyana_amanderson2__918423y.jpg" alt="" border="0"/><span class="caption"><span class="f-img-caption">FOTO: 
</span>Amanderson2/Flickr Creative Commons</span></span><b>Sted:</b> Kaieteur Falls<br/><b>Hvor:</b> Guyana <br/>
Guyana er en tyndt befolket republik i den nordlige del af Sydamerika, og det 
er her du finder Kaieteur-vandfaldet. Vandfaldet ligger i Potaro-floden i 
Kaieteur Nationalparken, og det 226 meter høje brus er en naturskabt juvel 
og et imponerende syn med sin blanding af kraft og højde. Faldet er blandt 
de kraftigste i verden med en gennemsnitshastighed på 663 kubikmeter per 
sekund. Rejsende ankommer typisk til vandfaldet i små grupper, og her er 
derfor aldrig mange turister, hvilket giver dig rig mulighed for at indsuge 
indtrykkene fra naturfænomenet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/sydamerika/argentina/ECE1469037/sydamerikas-paris-tag-paa-undergrundsbar-og-dans-tango-med-de-lokale/">Sydamerikas Paris: Tag på 
undergrundsbar og dans tango med de lokale </a></p><h3>
8. Verdens største tropiske vådområde 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/pantanal_Nori-Almei_918401y.jpg" alt="" border="0"/><span class="caption"><span class="f-img-caption">FOTO: 
</span>Nori Almeida/Flickr Creative Commons</span></span><b>Sted:</b> Pantanal Wetlands<br/><b>Hvor:</b> Brasilien <br/>
Pantanal Wetlands, der er verdens største tropiske vådområde, ligger i 
Brasilien, men strækker sig også ind i dele af Bolivia og Paraguay over et 
areal på mellem 140.000 til 195.000 kvadratkilometer. I regntiden er over 80 
procent af dette enorme areal dækket af vand, men ikke desto mindre hjemsted 
for et rigt dyre- og planteliv. 
</p><p>
Vegetationen er særdeles varieret og spænder bredt fra tropisk regnskov til 
tør savanne. Dette særlige økosystem, der er stort set uberørt af mennesker, 
menes at være hjemsted for over 1.000 fuglearter, anakondaer, den sjældne 
mosehjort, jaguarer, kæmpe flododdere og bushhunde, farvestrålende 
sommerfugle og aber. Her er ingen veje eller byer i nærheden, så al 
transport foregår i små fly eller speedbåd. 
</p><h3>
9. Byen med de berømte kakaobønner 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Hector_Fuentes_fl_k_918409y.jpg" alt="" border="0"/><span class="caption"><span class="f-img-caption">FOTO: 
</span>Hector Fuentes/Flickr Creative Commons</span></span><b>Sted:</b> Chuao<br/><b>Hvor: </b>Venezuela <br/>
Den lille venezuelanske landsby, Chuao, er særligt kendt for sine mange 
kakoaplantager og nogle af verdens bedste kakaobønner, blandt andet 
criollo-bønnerne, der betragtes som Venezuelas fineste. Byen ligger mellem 
høje bjerge, tæt regnskov og Det Caribiske Hav. 
</p><p>
Det er nemmest at komme hertil med båd, typisk fra byen, Puerto Colombia. 
Stemningen i byen er tilbagelænet, og overalt bliver du mødt af synet af 
bunkevis af kakaobønner, der ligger til tørre i den bagende sol. 
</p><p>
De kridhvide sandstrande indbyder til afslapning, men får du lyst til at se 
dig omkring, er der masser af oplevelser i den nærliggende Henri Pittier 
Nationalpark, landets ældste nationalpark. Ni store floder løber igennem 
parken, hvor du også kan gøre holdt ved El Chorreron-vandfaldene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/tgtsaersektion/droemmerejser/ECE1488953/familien-wickmann-trak-stikket-ud-og-tog-boernene-med-ud-i-verden/">Familien Wickmann trak stikket 
ud og tog børnene med ud i verden</a></p><h3>
10. Kulturfestival i det ukendte Colombia 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/10_web_918421y.jpg" alt="" border="0"/><span class="caption"><span class="f-img-caption">FOTO: 
</span>Miller Sierra/Wikimedia Commons</span></span><b>Sted:</b> Uribia, Guajira<br/><b>Hvor:</b> Colombia <br/>
Uribia er en lille by i La Guajira-regionen i det nordlige Colombia. Særligt 
fra 16. - 18. august er her liv og glade dage, når det er tid til den årlige 
Wayuu-kulturfestival, hvor du får et enestående indblik i kulturelle 
ritualer, skikke, folklore, musik og lokal mad. 
</p><p class=" bl-elem">
Festivalen, der er blevet afholdt siden 1985, byder blandt andet på brydning, 
hestevæddeløb, stenkastkonkurrencer og du får lejlighed til at se, hvordan 
kvinderne fremstiller deres velkendte hængekøjer. 
</p>	
</div>
</div></body></html>
