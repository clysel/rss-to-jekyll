---
layout:     post
title: 	    "WHO slår alarm: Flere skal vaccineres mod mæslinger"
post_author:	    
post_date:	    Wed, 25 Feb 2015 17:58:32 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2563443/who-slaar-alarm-flere-skal-vaccineres-mod-maeslinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Rapporterede tilfælde af mæslinger i Europa 2014-2015:</h4>
<div class="fakta-body" data-buildingblock="embedded_factboxlink">
<ul><li>Kyrgyzstan 7477 </li><li>Bosnien-Hercegovina 5340 </li><li>Rusland 3247 </li><li>Georgien 3291 </li><li>Italien1674 </li><li>Tyskland 583 </li><li class=" bl-elem">Kazakhstan 537 </li></ul><p class=" bl-elem"><i class=" bl-elem">Kilde: WHO, verdenssundhedsorganisationen</i></p>
</div>
</div><p>
WHO, Verdenssundhedsorganisationen, har netop slået alarm fra sit europæiske 
hovedkontor. 
</p><p>
Sundhedspolitikere, sundhedsprofessionelle og forældre i hele Europa opfordres 
til »straks« at øge andelen, der er vaccineret mod mæslinger. 
</p><p>
Syv europæiske lande, de fleste i Østeuropa, har alene i 2014 og 2015 haft 
mere end 22.000 tilfælde af mæslinger. Dermed når WHO ikke sin egen 
målsætning om at få udryddet mæslinger fra det europæiske kontinent i år - 
sådan som Politiken også tidligere har beskrevet. 
</p><p>
»Når vi tager i betragtning, at vi over de seneste to årtier har set en 
reduktion på 96 procent i antallet af tilfælde med mæslinger i det 
europæiske område, og vi blot er et skridt fra at få sygdommen udryddet, er 
vi overrasket over disse tal. Vi må svare kollektivt, uden yderligere 
venten, for at lukke hullet, så folk bliver immune«, siger Zsuzsanna Jakab, 
WHO regionale direktør for Europa. 
</p><p>
»Det er uacceptabelt, at mæslinger - efter 50 års bestræbelser på at lave en 
sikker og effektiv vaccine - fortsætter med at koste liv, penge og tid«, 
siger hun. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2560861/myndighederne-holder-vejret-stoerre-maeslingeepidemi-kan-vaere-paa-trapperne/">Myndighederne holder vejret: 
Større mæslingeepidemi kan være på trapperne </a></p><p>
Den tyske hovedstad Berlin oplever i øjeblikket et større mæslingeudbrud. En 
tre-årig dreng døde i sidste uge i Berlin som følge af den yderst smitsomme 
børnesygdom. 
</p><p>
Når der forsat forekommer mæslinger i Vesteropa skyldes det, at immuniteten i 
befolkningen ikke er høj nok. 95 procent af en børneårgang skal vaccineres, 
før mæslinger kan udryddes. De mange beskyttede vil ud over sig selv i langt 
de fleste tilfælde også beskytte de få ikke-vaccinerede medborgere. Det 
hedder flokimmunitet i lægejargon. 
</p><p>
I Danmark er kun lidt mere end otte ud af ti børn fuldt vaccinerede. 
</p><p>
Næsten 37.000 børn født mellem 2008 og 2012 fik ikke det første 
vaccinationsstik. Og mere end 58.000 børn født mellem 2005 til 2009 fik ikke 
andet stik i 4-års-alderen. 
</p><h3>
Sundhedsstyrelsen: En af de mest smitsomme sygdomme 
</h3><p>
Sundhedsminister Nick Hækkerup (S) har tidligere betonet vigtigheden af, at 
børn bliver vaccineret mod mæslinger. 
</p><p>
Ifølge Politikens oplysning vil han nu, på baggrund af WHO's udmelding, 
afvente en reaktion fra henholdsvis Statens Serum Institut og 
Sundhedsstyrelsen i forhold til, hvad der eventuelt kan gøres yderligere i 
Danmark. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2541155/medicin-kritisk-professor-selvfoelgelig-har-jeg-vaccineret-mine-boern/">Medicin-kritisk professor: 
Selvfølgelig har jeg vaccineret mine børn</a></p><p>
Søren Brostrøm, enhedschef i Sundhedsstyrelsen, kalder mæslinger »en af de 
mest smitsomme sygdomme, der findes«. 
</p><p>
»Derfor er ingen tvivl om, at det er et område, vi tager alvorligt. Men vi har 
to udfordringer i Danmark: Der er en gruppe unge voksne, der ikke er 
vaccinerede, fordi der i slut-80'erne var en modebølge imod vaccinen. I 2012 
lavede vi derfor en kampagne til de her unge voksne, men fik desværre ikke 
så mange med. Den anden udfordring er, at tilslutningen til MFR-vaccinen 
ligger dårligere end de øvrige børnevacciner«, siger Søren Brostrøm. 
</p><p>
Sundhedsstyrelsen fastslår, at vi »skal have en endnu bedre dækning. At alle 
bør vaccineres«. 
</p><p>
Statens Serum Institut indførte sidste år en reminderordning til forældre, 
hvis børn ikke er vaccinerede. Det ser ud til at have øget tilslutnignen en 
lille smule, men ifølge Søren Brostrøm er det for tidligt at sige, om det 
virker og er løsningen, så flere husker at få deres børn vaccineret mod 
mæslinger: 
</p><p><i class=" bl-elem">Vil Sundhedsstyrelsen nu på baggrund af WHO's udmelding tage nye 
initiativer?</i></p><p>
»Vi vil gerne se effekten af reminderordningen først, så vi kan blive klogere 
på, hvem der ikke bliver vaccinerede. Så kan vi sætte ind med en fokuseret 
indsats over for dem, der ikke er vaccineret. Men lige nu forventer vi ingen 
nye initiativer. Lige nu handler det om oplysning, så folk får tryghed ved 
vaccinen«, siger Søren Brostrøm. 
</p><h3>
Danmark netop ramt af mæslinger 
</h3><p>
I disse dage er der et mæslingeudbrud i Danmark med to smittede børn. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2538433/danmark-taber-kampen-mod-maeslinger/">Danmark taber kampen mod 
mæslinger</a></p><p>
Mæslinger er en yderst smitsom sygdom. Virussen er luftbåren og kan være i et 
lokale i op til to timer efter, at den mæslingesmittede person har forladt 
det. Det betyder altså, at man kan blive syg, uden at man har været i 
direkte kontakt med en mæslingesmittet. 
</p><p>
WHO opfordrer alle lande til at sikre en meget høj andel af vaccinerede, så 
fortsatte udbrud ikke forekommer i regionen. 
</p><p>
»Og så mæslinger kan blive elimineret en gang for alle«, hedder det i 
pressemeddelelsen. 
</p><h3>
Høj smitteovervågning
</h3><p>
WHO anbefaler, at alle lande bør sikre en høj smitteovervågning, undersøger 
alle potentielt smittede personer, hurtigt får testet de smittede og 
identificeret smittekæden samt sikret evidensbaseret information om fordele 
og risici ved vaccination mod mæslinger til befolkningerne. 
</p><p>
Ifølge Søren Brostrøm fra Sundhedsstyrelsen efterlever Danmark alle ønskerne 
fra WHO. Netop i disse dage bruger sundhedspersonale og myndigheder 
eksempelvis store kræfter på at opspore uvaccinerede folk, der har været i 
nærheden af smittede mæslingebørn. 
</p><p>
Derfor handler det om at øge tilslutningen til vaccinerne frivilligt, siger 
Søren Brostrøm. 
</p><p>
Myndighederne vurderer, at én ud af 3.000 smittede af mæslinger vil dø af 
sygdommen. Omkring én ud af 2.500 vil få alvorlig hjernebetændelse. 
</p><p class=" bl-elem">
Alvorlige komplikationer efter MRF-vaccinationen er sjældne, mens Statens 
Serum Institut anslår, at cirka én ud af 1.000.000 vaccinerede ligeledes kan 
have alvorlig hjernebetændelse.
</p>	
</div>
</div></body></html>
