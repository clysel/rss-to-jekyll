---
layout:     post
title: 	    "Gode råd om børn og iPads: Tal med dit barn"
post_author:	    
post_date:	    Mon, 06 Apr 2015 09:37:15 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2610708/gode-raad-om-boern-og-ipads-tal-med-dit-barn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
fakta</h4>
<h5>
Medieforskerens gode råd</h5>
<div class="fakta-body" data-buildingblock="embedded_factboxlink">
<p>
em anbefalinger 
</p><p>
1.Tal om det 
</p><p>
Interessér dig for dit barns mediebrug. Gør det til en vane at tale om medier, 
det gør det også lettere at tage diskussionen, når barnet med tiden skal 
bevæge sig ud på egen hånd på eksempelvis de sociale medier. 
</p><p>
2.Forstå fortællingerne 
</p><p>
Se på medierne med barnets øjne. Forsøg at forstå, hvad det er barnet finder 
så fascinerende ved både Thomas Tog og Twilight. Forhold dig til 
fortællinger, interaktioner og universer frem for til den ene eller den 
anden teknologiske platform. 
</p><p>
3.Vær rimelig 
</p><p>
Acceptér at ting tager tid, og at gode historier kalder på fordybelse og 
gentagelser. Det er ikke let at komme langt i et computerspil, hvis æggeuret 
ringer efter 30 minutter. 
</p><p>
4.Se på dit barn 
</p><p>
Trives dit barn med kammerater, aktiviteter, skolen? Hvilken rolle spiller 
medierne for barnets relationer – både positivt og negativt? Hjælp barnet, 
hvis det har behov herfor, eksempelvis hvis tonen i sms’er eller på chatten 
bliver ubehagelig. 
</p><p>
5.Del overvejelserne 
</p><p class=" bl-elem">
Diskutér medier med andre voksne – pædagoger, forældre og lærere. Der er mange 
muligheder for leg, læring og sociale oplevelser, hvis medier får en god og 
fornuftig plads i barnets forskellige sociale sfærer. 
</p>
</div>
</div><p>
Børnerådet har følgende anbefalinger. 
</p><p>
• Tal med dit barn om regler for brugen af tablet – lav retningslinjer sammen 
med dit barn. 
</p><p>
• Sæt tidsgrænser – som alle overholder. Brug evt. et æggeur, der tydeligt 
markerer, hvor lang tid, der er igen. Eller indfør pauser fra tabletten i 
form af ’læsestund’, ’spillestund’ (som ikke er digitalt), ’udetid’, m.m.
</p><p>
• Find nye og sjove alternative apps sammen med barnet – gerne apps og spil, 
som ansporer til fysisk bevægelse, og som kan bruges af flere på en gang. 
</p><p>
• Brug tabletten kreativt. Brug fx kameraet, når I udforsker haven, gården, 
skoven eller kælderen sammen. 
</p><p>
• Se på tabletten som andet og mere end en spillemaskine. Der er mange apps, 
der kan støtte dit barns udvikling og læring på en sjov og underholdende 
måde. 
</p><p>
• Når dit barn har en ven med hjemme, og de hellere vil spille iPad end lege 
med dukker eller lego, så hjælp dem med at spille sammen, så de stadig får 
en oplevelse af at lege sammen. 
</p><p>
• Meget spil er ikke nødvendigvis skadeligt. Det er dog vigtigt, at dit barn 
har et varieret fritidsliv med forskelligt indhold af aktiviteter.
</p><p class=" bl-elem"/>	
</div>

</div></body></html>
