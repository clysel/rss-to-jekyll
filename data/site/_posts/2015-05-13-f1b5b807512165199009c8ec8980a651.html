---
layout:     post
title: 	    "Alternativet: Hjemsend de indvandrere, der ikke vil Danmark "
post_author:	    
post_date:	    Wed, 13 May 2015 16:52:30 +0200
post_site:	    politiken.dk 
post_link:	    http://politiken.dk/indland/politik/ECE2664812/alternativet-hjemsend-de-indvandrere-der-ikke-vil-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nægter man som indvandrer uden statsborgerskab at lære og adlyde Danmarks 
spilleregler, er konsekvensen klar: Hjemsendelse. 
</p><p>
Sådan lyder det fra Alternativets integrationsordfører og folketingskandidat, 
Uzma Ahmed, på baggrund af partiets nye integrationsudspil, <a href="http://uzma.dk/wp/wp-content/uploads/2015/05/Alternativets-Integrationsudspil4.pdf" target="_blank">'Et 
nyt vi'</a>. Kernen i udspillet er at udskifte tvang med pligter - og 
konsekvens. 
</p><p>
»Hvis man ikke gider at lære dansk eller ikke går ind for ligestilling, så 
skal vedkommende sendes tilbage til sit hjemland. Man kan simpelthen ikke 
være her«, siger Uzma Ahmed. 
</p><p>
Har man fået dansk statsborgskab, får man taget sin overførselsindkomst, hvis 
man ikke vil lære og adlyde. 
</p><h3>
Integration er at udvise vilje til at lære 
</h3><p>
»Men før vi sender nogen hjem, skal vi først finde ud af, hvorfor personen 
ikke vil lære dansk; er det eksempelvis fordi, vedkommende arbejder hele 
natten og derfor ikke møder op til undervisning tidlig næste morgen? Skal 
personen i stedet på et senere undervisningshold? Vi tror på, at når man har 
nogen forventninger til mennesker, så lever de op til det«, Uzma Ahmed. 
</p><div class="art-fakta article-box">
<h4 class="">
MEDBORGERSKABETS PLIGTER </h4>
<div class="fakta-body" data-buildingblock="embedded_factboxlink">
<p>
• Overholde love og bestemmelser 
</p><p>
• Udvise vilje til selvforsørgelse (eller blive forsørget af sin familie) 
</p><p>
• Beherske (eller efter evne aktivt forbedre) sit danske sprog 
</p><p>
• Have vilje til og tage ansvar for at støtte op om sit barns opdragelse og 
skolegang 
</p><p>
• Respektere og efterleve de grundlæggende demokratiske værdier som 
ligestilling og ytringsfrihed 
</p><p class=" bl-elem"><i class=" bl-elem">Kilde: Alternativets egen defination</i></p>
</div>
</div><p>
Netop dét er forskellen på Alternativet og Dansk Folkeparti, mener hun og 
fortæller, at hun kender »rigtig mange mennesker« på overførselsindkomst som 
er stemplet som »nogen, der ikke vil«. </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal trække 
Elbæk og Alternativet i Folketinget</a></p><p>
»Men det passer ikke. Jeg ser, at de ikke har evnerne - de kan ikke tale dansk 
- eller lige muligheder for at blive en del af samfundet, da de bliver 
fravalgt ved jobansøgningen. Lærer de at tale dansk og får lige muligheder, 
skal de nok leve på til alle samfundets krav«. 
</p><h3>
Højskolen i ghettoen 
</h3><p>
For at sikre, at nytilkomne får den rette undervisning, vil Alternativet 
opføre en række såkaldte beboerakademier, en slags højskole i landets 31 
officielle ghettoer. 
</p><p>
Her skal indvandrere gennem et 2-årigt uddannelsesforløb, hvor de blive 
rundervist demokratiske værdier som ligestilling og religionsfrihed - eller 
»samfundets færdselsregler«, som Uzma Ahmed beskriver det. 
</p><div class="art-fakta article-box">
<h4 class="">
DROP KRAV TIL kontanthjælps-modtagere</h4>
<div class="fakta-body" data-buildingblock="embedded_factboxlink">
<p><b>Et af Alternativets hovedforslag</b> er en ny ydelse, der skal erstatte 
kontanthjælpen. 
</p><p><b>Ydelsen skal være på niveau med kontanthjælpen,</b> men uden 
de krav om at stå til rådighed på jobcentret, der stilles i dag. 
</p><p><b>Ultimativt betyder det</b>, at man kan fravælge aktivering uden tvang til 
fordel for sofaen, uden at man bliver skåret i sine ydelser. 
</p><p><b>Begrundelsen er</b>, at kommunerne bruger for man ressourcer på en lille 
gruppe, der ikke gider i arbejde. 
</p><p><b>Lad dem være</b>, mener Alternativet og brug ressourcerne på dem, der 
gerne vil i arbejde. 
</p><p class=" bl-elem"><i class=" bl-elem">Kilde: Altinget.dk</i></p>
</div>
</div><p>
»Vi mener, at den bæredygtige integration ligger i, at man udviser viljen til 
at lære, man har evnerne og griber de muligheder, der er. Hvis samfundet kan 
sikre, at mennesker kan gøre det, kan de mennesker, som vi i dag ser som en 
minusressource, blive til de største ressourcer«, siger hun. </p><p><b class="ext-link">LÆS MERE</b><a class="embeddedlink" href="http://politiken.dk/magasinet/interview/ECE2555897/naar-medborgeren-bliver-til-modborger/">Når medborgeren bliver til modborger</a></p><p>
Idéen er, at beboerakademierne skal fungere som brobygger mellem det 
offentlige, arbejdsmarkedet, uddannelsessystemet og den enkelte indvandrer. 
Her skal der være undervisning i medborgerskabets pligter, hjælp med 
kontankt til det offentlige samt rådgivning om ens rettigheder, 
jobmuligheder og uddannelsesforløb. 
</p><h3>
Elever skal lære medborgerskabets pligter 
</h3><p>
Men det er ikke kun de nytilkomne, der skal på skolebænken. Også de danske 
skoleelever skal lære medborgerskabets ABC. 
</p><p>
»Vi vil gøre 'demokratisk medborgerskab' til et obligatorisk fag i 
folkeskolen. På den måde lærer børn og unge deres frihedsrettigheder og 
handlemuligheder«, siger Uzma Ahmed. 
</p><p>
Undervisningen skal samtidig fungere som et værn imod radikalisering og 
intolerance, tilføjer hun. 
</p><h3>
Å: Afskaf 24-årsreglen 
</h3><p>
Alternativet foreslår derudover en genindførelse af modersmålsundervisningen, 
en afskaffelse af 24-årsreglen samt bedre retssikkerhed for etniske 
minoriteter. 
</p><p>
Pengene, der skal finansiere forslagene skal findes inden for rammerne af den 
nuværende integrationsindsats - der spildes nemlig penge i dag på tiltag, 
der ikke virker, mener Uzma Ahmed. 
</p><p><b class="ext-link">LÆS MERE</b><a class="embeddedlink" href="http://politiken.dk/debat/ECE2614851/her-er-5-omraader-hvor-alternativet-kan-samarbejde-med-venstre/">Her er 5 områder, hvor Alternativet 
kan samarbejde med Venstre</a></p><p class=" bl-elem">
Ifølge de seneste vægtede meningsmåler har Alternativet en vælgertilslutning 
på 1,4 procent. Parter skal over spærregrænsen på 2 procent for at komme i 
Folketinget. 
</p>	
</div>

</div></body></html>
