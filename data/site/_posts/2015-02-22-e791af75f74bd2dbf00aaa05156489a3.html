---
layout:     post
title: 	    "Politiet afspærrer park i jagten efter spor fra terrorangreb"
post_author:	    
post_date:	    Sun, 22 Feb 2015 11:29:30 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557842/politiet-afspaerrer-park-i-jagten-efter-spor-fra-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Ørstedsparken i det indre København er blevet spærret af, fordi politiet leder 
efter mulige spor som led i efterforskningen af skudattentaterne i København 
sidste weekend.
</p><p>
Det oplyser vagtchef Lars Westerweel, Københavns Politi.
</p><p>
Alle parkens indgange er spærret, mens politihunde gennemsøger området.
</p><h3>
Alt skal tjekkes
</h3><p>
Det er sparsomt med oplysninger om, hvad det er politiet leder efter.
</p><p>
Men politiet har tidligere offentliggjort overvågningsbilleder af den 22-årige 
gerningsmand, Omar Abdel Hamid el-Hussein, der viser, at han færdedes i 
Indre By i tidsrummet mellem de to skudattentater lørdag den 14. februar.
</p><p>
Lars Westerweel siger til ekstrabladet.dk, at det er hundepatruljer, der 
gennemsøger parken, og at der ikke er nogen umiddelbar fare.
</p><p>
»Det sker, så vi er hundrede procent sikre på, at vi ikke har overset noget og 
været alt igennem i forbindelse med terrorefterforskningen«, siger 
vagtchefen til ekstrabladet.dk.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2557742/ingen-fortalte-pet-om-loesladelse-af-omar-el-hussein/">Ingen fortalte PET om 
løsladelse af Omar el-Hussein </a></p><p>
Han oplyser også, at der foreløbig ikke er fundet noget mistænkeligt.
</p><p>
Ifølge netavisen er parkens indgange bevogtet af bevæbnede betjente. Også 
Israels Plads, der ligger op til parken, er afspærret.
</p><p>
Vagtchefen ønsker over for Ritzau ikke at uddybe oplysningerne om 
eftersøgningen i parken.
</p><p class=" bl-elem">
Ved skudattentaterne ved kulturhuset Krudttønden på Østerbro og ved synagogen 
i Krystalgade sidste lørdag blev to mennesker dræbt og fem betjente såret.
</p>	
</div>
</div></body></html>
