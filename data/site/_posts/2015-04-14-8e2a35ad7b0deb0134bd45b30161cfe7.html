---
layout:     post
title: 	    "Avanceret menneskerobot besøger Danmark"
post_author:	    Christian Østergaard
post_date:	    Tue, 14 Apr 2015 10:55:03 +0000
post_site:	    ing.dk 
post_link:	    http://ing.dk/artikel/avanceret-menneskerobot-besoeger-danmark-175407
---
<html><body><div><section class="body">
			<p>Robotten Asimo, der blandt andet udmærker sig ved at kunne løbe, hinke, spille fodbold og servere drikkevarer, alt sammen på overraskende menneskelignende vis, gæster det Københavnske <a href="https://www.experimentarium.dk/forsiden/undervisning/aktuelt-for-skoler/nyhedsvisning/article/6364/2735/#.VSzwmvmsXXs">Experimentarium</a> i denne uge.</p>
			<p>Robotten anses fortsat som den bedste humanoide robot fik sin seneste opdatering sidste sommer, hvorefter den blandt andet kan løbe med 9 km/h og har en god nok opfattelse af omverdenen til at gå uden om mennesker, der går i vejen for den.</p>
			<p>Det er ifølge producenten Honda meningen, at Asimo med tiden skal fungere som en pleje-robot, men den er indtil videre ‘kun’ et forskningsprojekt. I videoen herunder demonstrerer Honda overfor Mashable, hvordan robotten bevæger sig menneskeligt.</p>
			<p><section class="video plugin"/></p>
			
			<p/></section>
			<p>Blandt Asimos sanser er blandt andet to kameraer, der kan adskille mennesker fra objekter og genkende ansigter på folk. Robottens høresans udgøres af otte mikrofoner placeret på dens hoved, som gør den i stand til at genkende tale , også selv om folk taler i munden på hinanden.</p>
			<p>Mest væsentlig blandt Asimos funktioner er fortsat den menneskelignende gang, som forskerne hos Honda har arbejdet på i 20 år. De har blandt andet kortlagt og forsøgt at genskabe den måde mennesker flytter tyngdepunktet ved hjælp af armene.</p>
			<p>Asimo er i dag 130 cm høj. Tidligere versioner af robotten var mere lig menneskehøjde, men da mennesker fandt den store, menneskelignende robot skræmmende blev der skruet ned for størrelsen, så robotten ifølge Honda i dag sigter efter at have samme højde som et siddende menneske.</p>
			<p>Asimo har eksisteret i forskellige versioner siden 2000, men Honda har arbejdet på menneskelignende robotter siden 1986. Siden da har projektet tiltrukket opmærksomhed fra mange sider. I videoen herunder demonstrerer Asimo sine evner som en noget stiv fodboldspiller overfor den amerikanske præsident Obama.</p>
			</div></body></html>
