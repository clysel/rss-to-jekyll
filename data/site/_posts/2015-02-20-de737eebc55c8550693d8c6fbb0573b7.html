---
layout:     post
title: 	    "Forslag: Det skal Apple bruge deres 700 milliarder dollars på"
post_author:	    
post_date:	    Fri, 20 Feb 2015 06:00:53 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2553644/forslag-det-skal-apple-bruge-deres-700-milliarder-dollars-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mange i Vesten ville nok mene, at som minimum nogle af pengene bør bruges på 
at forbedre verden helt generelt. Men på trods af at Apples Tim Cook er en 
af Silicon Valleys mest aktivistiske topchefer, er Apple jo ikke nogen 
godgørende organisation. Så hvad ville det give mening at bruge penge på, 
hvis forretningen i stedet skal vokse? 
</p><p>
Hvis Apple virkelig havde 700 mia. dollars til rådighed, kunne de for eksempel 
købe deres to største konkurrenter, Google og Samsung, der værdimæssigt 
ligger på henholdsvis omkring 382 mia. og 186 mia. dollars. Men før det 
skete, ville EU’s og USA’s konkurrencemyndigheder for længst gribe ind, over 
for hvad der kun kan blive et monopol. 
</p><div class="art-fakta article-box">
<h4 class="">
Fokus på digital økonomi</h4>
<div class="fakta-body" data-buildingblock="embedded_factboxlink">
<p>
Politiken bringer hver uge en klumme om tendenser inden for fænomenet digital 
økonomi. Klummen skrives på skift af Anders Emil Møller, Lars Grarup, Morten 
Bay og Helle Baagø. 
</p><p>
Her er tidligere artikler: 
</p></div>
</div><p>Hvis vi dog lige skal være realistiske et øjeblik, er der faktisk ét 
firma, det ville give enorm mening for Apple at købe: Sony. Sony-koncernen 
er legendarisk, når det kommer til teknologi og forbrugerelektronik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2543110/apple-naar-ny-milepael-foerst-til-at-runde-700-milliarder-dollar-paa-boersen/">Apple når ny milepæl: Først 
til at runde 700 milliarder dollar på børsen</a></p><p>
Men i de senere år har den været i krise. Deres smartphones sælger dårligt, og 
de er blevet overhalet af sydkoreanerne og kineserne, når det gælder tv til 
hjemmet. Selv deres filmstudie i Hollywood har haft problemer, først med en 
række film, der tabte hundredvis af millioner dollars, og så var der 
hackerangrebet før jul. 
</p><p>
Fra at have peaket omkring årtusindskiftet med en markedsværdi på 150 mia. 
dollars ligger Sony nu og roder rundt på omkring de 30 – et greb i lommen 
for Apple. Især fordi de på den måde til dels kan undgå den temmelig høje 
virksomhedsskat i USA ved at lade deres indtægter fra Japan blive i Japan. 
</p><h3>
Sony laver Apples kameraer 
</h3><p>
Men der er andre og mere tungtvejende årsager til, at Apple burde købe Sony: 
Sony leverer allerede kameraerne, der sidder i Apples bedst sælgende 
produkter, iPhone og iPad. Skærmene på iPhone og MacBook Pro leveres bl.a. 
af Japan Display, et firma, som Sony har som en joint venture med Toshiba og 
Hitachi. 
</p><div class="art-quote article-box">
<p class="quote"/>
<blockquote>
<p class="quote-txt">
Det understøtter de mangeårige rygter om, at Apple muligvis er i gang med at 
lave en elbil. Sådan en skal have batterier. Og dem har Sony
</p>
</blockquote>
</div><p>
Samtidig er Sony en storproducent af lithium-ion-batterier. Ud over at 
batterier naturligvis er helt essentielle for Apples produkter, er 
batteriområdet og lagring af strøm et marked, der vil eksplodere de kommende 
år, efterhånden som effektiv solenergi breder sig. Det sidste har PayPal-, 
Tesla- og SpaceX-stifteren, Elon Musk, luret. </p><p>
Derfor har Musk indgået et samarbejde om batterifabrikation til både bil og 
hjem med en af Sonys konkurrenter, Panasonic. I timerne før denne klumme 
blev skrevet, kom et rygte fra Silicon Valley, der fortalte, at Apple har 
ansat en gruppe tidligere Tesla-medarbejdere. Det understøtter de mangeårige 
rygter om, at Apple muligvis er i gang med at lave en elbil. Sådan en skal 
have batterier. Og dem har Sony. 
</p><h3>
Stiftere var nære venner 
</h3><p>
Endelig er der det mere emotionelle. Salig Steve Jobs var en stor beundrer af 
Sony som koncern og var en nær ven af Akio Morita, en af Sonys stiftere. 
</p><p>
Flere gange i de to firmaers historie har et partnerskab været på tale, blandt 
andet i forbindelse med Sonys Vaio-laptops. Ifølge en tidligere Sony-topchef 
demonstrerede Jobs endda for Sony, hvordan Mac OS kunne køre på en Vaio helt 
tilbage i 2001, længe før Apple gik over til Intel-platformen. 
</p><p>
Men se lige, hvordan de to firmaer passer sammen: Sonys største succes lige nu 
er PlayStation i alle dens former. Apple har forsøgt i flere omgange at gøre 
sig gældende på gaming, men har fejlet hver gang. Sony har netop solgt deres 
Vaio-division fra og vil ikke lave computere mere. Det gør Apple til 
gengæld. Sonys smartphones og tablets har svært ved at slå igennem på 
markedet. Det er som bekendt stik modsat med Apple. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2548809/hemmeligt-projekt-apple-udvikler-ny-el-bil/">Hemmeligt projekt: Apple 
udvikler ny el-bil</a></p><p>
Apple vil gerne lave et tv. Det har Sony gjort i mange år. Sony har sit eget 
indhold i form af musik, film og spil. Det har Apple ikke – som et af de 
eneste firmaer efterhånden. Sony har skærmteknologi, kamerateknologi og 
batteriteknologi, som Apple allerede har eller kan få glæde af. 
</p><p class=" bl-elem">
Den ligger lige til højrebenet. 
</p>	
</div>
</div></body></html>
