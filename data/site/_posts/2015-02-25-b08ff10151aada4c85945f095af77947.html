---
layout:     post
title: 	    "Tredje knæskade på tre år truer NBA-stjernes karriere"
post_author:	    
post_date:	    Wed, 25 Feb 2015 19:04:11 +0100
post_site:	    politiken.dk 
post_link:	    http://politiken.dk/sport/ECE2562989/tredje-knaeskade-paa-tre-aar-truer-nba-stjernes-karriere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Reaktionen har været den samme over hele USA. Blandt modspillere, medspillere 
og alle med relation til NBA. 
</p><p>
»Not again«. 
</p><p>
Chicago Bulls bekræftede i dag, at superstjernen Derrick Rose for tredje gang 
på bare tre år skal opereres i sit højre knæ. En ulykkesfugl af et knæ, der 
har tvunget et af NBA's største talenter ud på sidelinjen i 165 af 221 kampe 
siden 2012, og som nu kan sætte en endegyldig stopper for en karriere, der 
ellers fra starten har banket på til en plads i historiebøgerne. 
</p><p><b>Fra MVP til et liv på sidelinjen</b></p><p>
Han var historiens yngste modtager af ligaens prestigefyldte 'Most Valuable 
Player'-pris. Han havde netop skrevet under på en ny femårig kontrakt med 
hæderkronede Chicago Bulls til en samlet værdi af omkring en halv milliard 
danske kroner. Og så havde Adidas endvidere fået hans signatur på en 
sponsoraftale til sammenlagt 1,5 milliarder kroner. 
</p><p>
Klubber såvel som sponsorer vidste, hvilken vej, Derrick Roses karriere ville 
gå. I bedste 'Toy Story'-stil mod det uendelige univers. 
</p><p>
At han senere på sæsonen vred sig i smerte på et halgulv i Philadelphia med et 
overrevet korsbånd var i de flestes øjne bare et mindre bump på Roses vej 
mod storhed. Ingen havde forudset præcis hvor snoet en sti, der lå tegnet 
foran NBA's mest værdifulde spiller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2558891/dansk-basket-talent-med-kurs-mod-nba/">Dansk basket-talent med kurs 
mod NBA</a></p><p>
Det tog Rose resten af sæsonen og et helt år mere at komme sig over sin første 
knæskade. En pause, der var ligeså overraskende lang, som hans 
comeback-sæson skulle vise sig at blive kort. Under en måned efter sin 
første kamp sagde knæet igen stop, denne gang grundet en itureven menisk. 
</p><p><b>Bliver aldrig den samme igen </b></p><p>
Efter endnu et år på sidelinjen har det i år været tydeligt, at en skrøbelig 
fysik og mere end to år væk fra basketbanen har taget meget af magien fra 
den tidligere MVP. Og nu venter så endnu en skadespause. Igen på grund af 
det samme hærgede knæ. 
</p><p>
»Han kommer aldrig tilbage på samme niveau, så man kan efterhånden godt glemme 
alt om superstjernen Derrick Rose. Han kan godt komme tilbage og stadig få 
en karriere, men det vil kræve, at han omlægger hele sit spil. Og vi kommer 
under alle omstændigheder til at se en langt mindre effektiv spiller«, 
konkluderer Morten Stig Jensen med slet skjult sorg i stemmen. 
</p><p>
Den danske NBA-ekspert, der dækker ligaen minutiøst for både danske og 
amerikanske internetmedier, er efterhånden overbevist om, at den 
skadesplagede guard aldrig finder tilbage til de nærmest overnaturlige 
atletiske evner, han engang besad. 
</p><p><b>Hvad nu hvis...</b></p><p>
Netop hans utrolige fart og springstyrke - og afhængigheden af de fysiske 
forcer - får håbet om fremtidige stjernestunder for Derrick Rose til at 
blegne. I USA er nyheden om endnu en knæskade således ikke blev mødt med det 
mindste gran af optimisme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2557685/blodprop-i-lungen-afslutter-nba-stjernes-saeson/">Blodprop i lungen afslutter 
NBA-stjernes sæson</a></p><p>
»De fleste er meget negative. Der er rigtig mange, der snakker om, at han 
måske bør overveje at gå helt på pension«, fortæller Morten Stig Jensen, der 
dog minder om, at amerikanske sportsfans har en tendens til at trykke noget 
hurtigt på aftrækkeren. 
</p><p>
Der er næppe stor sandsynlighed for, at Rose skulle beslutte sig for at lægge 
basketstøvlerne på hylden i en alder af bare 26 år. Men uanset hvornår den 
stille, mediesky stjerne fra Chicagos hårde South Side-kvarter sender 
karrierens sidste skud af sted, så vil det aldrig være med den historie bag 
sig, som verden havde forudset. 
</p><p>
Rose er på vej til at blive et af baskethistoriens største hvad-nu-hvis'er, 
fortæller Morten Stig Jensen, der er overbevist om, at Rose kunne være 
blevet en af verdens absolut bedste. 
</p><p>
»På sine gode dage var han en af de absolut bedste i ligaen. Umiddelbart inden 
skadeshelvedet startede var hans niveau helt absurd. Han latterliggjorde 
sine modstandere og lignede næsten en LeBron James på 
pointguard-positionen«, mindes Morten Stig Jensen med reference til NBA's 
største stjerne de seneste 10 år. 
</p><p><b>Der er stadig håb</b></p><p>
Midt i massen af bitre dommedagsprofeter findes der dog stadig optimister. 
Rygter har i timerne efter klubbens udmelding svirret om, at operationen 
slet ikke er af samme store omfang, som det har været tilfældet tidligere. 
</p><p>
»Det kan godt vise sig ikke at være så slemt som først antaget. Der går rygter 
om, at menisken ikke er revet helt over, men bare beskadiget, og at han kun 
kommer til at være ude i 6 uger. Efter de første skader kunne knap nok gå, 
men sådan har det slet ikke været i denne omgang. Så der er optimisme at 
finde«, forklarer Morten Stig Jensen. 
</p><p><b class="ext-link">ALL STAR WEEKEND </b><a class="embeddedlink" href="http://politiken.dk/sport/ECE2547849/nbas-stjernetraef-er-en-lukket-fest-indhyllet-i-mystik/">NBA's stjernetræf er en lukket 
fest indhyllet i mystik</a></p><p>
I Chicago krydser man altså stadig fingre for Derrick Rose. Men selv med en 
hurtig tilbagevenden, så peger de mange skader efterhånden i retning af en 
spiller, hvis fysik aldrig vil tillade mere end en birollekarriere i det 
fysisk krævende NBA. 
</p><p class=" bl-elem">
Derrick Rose og Chicago Bulls ligger aktuelt nummer 3 i NBA's Eastern 
Conference med 36 sejre og 21 nederlag. De tager natten til torsdag imod 
Charlotte Hornets. 
</p>	
</div>
</div></body></html>
