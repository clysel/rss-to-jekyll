---
layout:     post
title: 	    "Rooney scorer klassemål i Uniteds femte sejr i træk"
post_author:	    
post_date:	    Sat, 04 Apr 2015 18:05:51 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2616364/rooney-scorer-klassemaal-i-uniteds-femte-sejr-i-traek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Med ryggen mod mål strækker Manchester United-angriberen Wayne Rooney sit 
højre ben helt ud for at nå indlægget fra Angel Dí Maria, der netop har 
tørret Jores Okore. 
</p><p>
Englænderen får akkurat tæmmet bolden op i luften og begynder i samme nu at 
dreje kroppen venstre om sig selv. 
</p><p>
I samme bevægelse træffer han hårdt bolden, da han atter har front mod målet, 
og sparke den hårdt op i hjørnet af målet - uden chance for Aston 
Villa-målmand Brad Guzan. 
</p><h3>
United styrer mod CL-plads 
</h3><p>
Sådan så det ud, da Wayne Rooney med et klassemål bragte Manchester United 
foran 2-0 på vej mod en 3-1-triumf - klubbens femte Premier League-sejr i 
træk. 
</p><p>
Med det gode resultat styrer holdet direkte mod en af de fire Champions 
League-pladser, hvilket også var det store mål denne sæson, efter at det 
glippede sidste år. 
</p><p>
Efter en går start på træner Louis van Gaals tid i klubben, er det virkelig 
lykkedes hollænderen at vende det store fodboldflagskib. 
</p><p>
Hullet ned til Liverpool er nu på otte point med syv runder igen. 
</p><h3>
Hjemmeholdet dominerede 
</h3><p>
Uniteds sejr over Aston Villa var fuldt fortjent. 
</p><p>
Ifølge den officielle statistik fra Premier League havde hjemmeholdet bolden 
77 procent af tiden, 15 skud på mål mod gæsternes 3 og 10 hjørnespark mod 
udeholdets 2. 
</p><p>
Altså var det helt efter spil og chancer, at den spanske midtbanespiller Ander 
Herrera bragte United foran sent i første halvleg. 
</p><p>
Efter fint forarbejde fra Daley Blind modtog spanieren bolden i feltet og var 
ganske fri, da han let udplacerede Aston Villa-målmanden med et fladt skud. 
</p><h3>
De Gea kiksede 
</h3><p>
På det tidspunkt kunne hjemmeholdet allerede snildt have ført med et par mål, 
da blandt andre Juan Mata havde misbrugt større chancer, og Wayne Rooney 
havde følt sig snydt for et straffespark. 
</p><p>
Det glemte den engelske stjerne formentlig alt om, da han med et kvarters igen 
hamrede bolden opi hjørnet til 2-0. 
</p><p>
Hurtigt reducerede Christian Benteke efter et af Villas to hjørnespark med et 
fladt skud, som den ellers så formstærke og velspillende United-målmand, 
David de Gea, vel nok burde have reddet. 
</p><p>
I overtiden cementerede Ander Herrera sejren med sit andet og sit holds tredje 
mål i sejren over Villa. 
</p><p class=" bl-elem">
Dermed går United ind til et par svære kampe mod byrivalerne med efternavnet 
City og Chelsea med et solidt forspring ned til femtepladsen. 
</p>	
</div>

</div></body></html>
