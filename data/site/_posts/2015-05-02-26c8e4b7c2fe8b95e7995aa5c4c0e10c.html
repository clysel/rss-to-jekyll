---
layout:     post
title: 	    "Rory McIlroy slår sig videre efter slutspurt og omspil"
post_author:	    
post_date:	    Sat, 02 May 2015 09:00:11 +0200
post_site:	    politiken.dk 
post_link:	    http://politiken.dk/sport/golf/ECE2651901/rory-mcilroy-slaar-sig-videre-efter-slutspurt-og-omspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den nordirske golfstjerne Rory McIlroy leverede en stærk slutspurt i fredagens 
dyst mod amerikaneren Billy Horschel ved World Golf Championships Match Play 
i San Francisco.
</p><p>
Verdensranglistens nummer et var to slag bagud, da de to spillere gik ud på 
17. og næstsidste hul. Her viste McIlroy sin klasse med en birdie og gentog 
kunststykket på hul 18, mens Horschel gik begge huller i par.
</p><p>
Dermed måtte de to ud i omspil, hvor Horschel på det andet hul ødelagde det 
for sig selv med en bogey, mens McIlroy gik hullet i par og tog sejren.
</p><p>
Dermed står McIlroy tilbage som vinder af gruppe 1 og skal nu møde japaneren 
Hideki Matsuyama i næste runde.
</p><p>
Turneringen består af 16 grupper med fire spillere i hver. De spiller alle mod 
alle, og gruppevinderne går så videre til 1/8-finalerne.
</p><p>
McIlroy forklarer sit avancement med, at han har spillet meget stabilt i 
turneringen.
</p><p>
»I løbet af de seneste tre dage har jeg kun lavet én bogey, så hvis folk vil 
slå mig, er de nødt til at lave birdies«, siger han til turneringens 
hjemmeside.
</p><p class=" bl-elem">
I gruppe 2 fik englænderen Lee Westwood sin tredje sejr ud af tre mulige, da 
han fredag slog den amerikanske US Masters-vinder Jordan Spieth. Westwood 
sluttede to slag bedre end Spieth i det interne opgør. Han møder nu 
landsmanden Danny Willett.
</p>	
</div>

</div></body></html>
