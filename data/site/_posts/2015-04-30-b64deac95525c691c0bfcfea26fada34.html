---
layout:     post
title: 	    "FCK'ere slipper for straf: Kritikken hagler ned over DBU"
post_author:	    
post_date:	    Thu, 30 Apr 2015 14:04:05 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2650143/fckere-slipper-for-straf-kritikken-hagler-ned-over-dbu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FCK sluttede søndagens sene Superligakamp med 10 mand på banen grundet et rødt 
kort til Brandur Olsen. Men de kunne snildt være endt med 8 efter to grimme 
forseelser af Nikolaj Jørgensen og Mathias 'Zanka' Jørgensen i kampens 
afslutning. 
</p><p>
Nikolaj Jørgensens spark efter Kasper Fisker og Mathias 'Zanka' Jørgensens 
flyvske albue i hovedet på selvsamme Fisker, er siden blevet genstand for 
disciplinærsager. Men i dag meldte DBU-organet Fodboldens Disciplinærinstans 
ud, at der ingen følgestraffe er på vej til de to FCK'ere. 
</p><p>
En afgørelse, der har fået utilfredse fodboldfans i hobetal op af stolene og 
til tasterne. <a href="https://twitter.com/search?q=zanka&amp;src=typd" target="_blank">Twitter 
bugner</a> således med utilfredshed og iltre miner over DBUs beslutning, der 
stemples som 'grotesk', 'forrykt' og 'vanvid'. 
</p><p><b class="ext-link">FCK I POKALBRAG I AFTEN</b><a class="embeddedlink" href="http://politiken.dk/sport/fodbold/ECE2649697/renset-zanka-vil-have-revanche-og-vinde-sekundapokalen/">Renset Zanka vil have 
revanche og vinde sekundapokalen</a></p><p>
DBUs elitedommergruppe (EDG) er heller ikke på linje med deres forbund. Det 
viser et dokument, BT kort efter afgørelsen kunne fremvise. Her taler 
gruppen bestående eksperter og tidligere topdommere i ganske klare 
vendinger om sagen. 
</p><p>
»Vi har behov for at slå fast, at vi fra en 100% enig EDG mangler to klinkende 
klare røde kort, når man vurderer ud fra TV-billederne,« har gruppen skrevet 
i en evaluerende mail rettet mod dommere og linjevogtere i de bedste danske 
fodboldrækker. 
</p><p>
Et medlem af elitedommergruppen understreger dog over for BT, at mailen ikke 
har noget at gøre med disciplinærudvalgets sag, og kun er ment som 
vejledning til landets dommere. 
</p><p><b>Kan ikke røre Zanka, men Jørgensen burde have rødt</b></p><div class="art-fakta article-box">
<h4 class="">
Ingen straf til FCK'ere</h4>
<div class="fakta-body" data-buildingblock="embedded_factboxlink">
<p><b>I sin redegørelse fra Randers-kampen</b> skriver dommer Michael 
Johansen, at han skønnede »at efter der er fløjtet for offside til FCK, 
forsøger MZJ at gribe bolden i den naturlige spilstandsning med sin højre 
hånd. I samme sekund kolliderer Kasper Fisker (Randers) i høj fart ind i 
MZJ, som i refleks beskytter sig selv med højre arm, der rammer 
Randers-spilleren i hovedet/nakken. Årsagen til kollisionen blev i kampen 
skønnet til at være Randers-spillerens egen, og trioen vurderede, at det 
dermed var et uundgåeligt tilfældigt sammenstød i en spilstandsning«. 
</p><p><b>Tidligere i Randers-FCK</b>-kampen var Kasper Fisker impliceret i en 
batalje med Nicolai Jørgensen, men hverken dommer eller linjedommeren så 
episoden. 
</p><p><b>Efter at have analyseret</b> Nicolai Jørgensens spark, er det Fodboldens 
Disciplinærinstans’ vurdering, at der jævnfør de disciplinære bestemmelser 
ikke er tale om en forseelse, hvor en spiller udsætter en modspiller for 
fare, eller som i øvrigt er udtryk for en adfærd, der i alvorlig grad er 
utilladelig eller voldsom. 
</p><p class=" bl-elem"><i class=" bl-elem">Kilde: dbu.dk </i></p>
</div>
</div><p>
DBU forsvarer deres beslutninger med, at Mathias Zanka Jørgensens karambolage 
blev set af dommeren, hvorfor de ikke efterfølgende kan tildele ham straf, 
mens Nikolaj Jørgensens forsøg på at sparke Kasper Fisker 'ikke udsætter 
modspilleren for fare, eller er udtryk for en adfærd, der i alvorlig grad er 
utilladelig eller voldsom'. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2644236/alt-gik-mod-fckerne-der-lod-sig-rive-med/">Alt gik mod FCK'erne, der lod 
sig rive med</a></p><p>
Mens DBU har ret i, at de ifølge reglerne ikke kan efterstraffe spillere for 
forseelser, hvis dommeren har set dem, så er de i deres gode ret til at 
efterstraffe Nikolaj Jørgensen, da hans forseelse ikke blev set af dommer 
Michael Johansen. Og det elitedommergruppen altså ikke i tvivl om, at de 
burde have gjort - også selvom Jørgensen med sit spark ikke rammer Fisker. 
</p><p>
»Benet føres igennem - det er ikke en halvhjertet bevægelse. Der mangler en 
udvisning for voldsom adfærd, for det er hensigten, der tæller, og et forsøg 
på at sparke er lige så stor en forbrydelse som sparket med kontakt«, 
forklarer elitedommergruppen i deres mail. 
</p><p class=" bl-elem"/>	
</div>

</div></body></html>
