---
layout:     post
title: 	    "Han laver pop om druk, kæmperøve og hård sex"
post_author:	    
post_date:	    Tue, 05 May 2015 14:47:24 +0200
post_site:	    politiken.dk 
post_link:	    http://politiken.dk/magasinet/interview/ECE2655255/han-laver-pop-om-druk-kaemperoeve-og-haard-sex/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
TopGunn er nået til sin sang ’Man kan ikke stole på en pige med en lille røv’. 
Hele salen skriger op til rapperen på scenen i Store Vega. Så højt, at han 
må have en særlig prop i øret for at kunne høre sig selv. 
</p><p>
Luften er et væld af pigestemmer, der synger »din røv er stor, jeg vil have 
den med hjem« og »vi vil have analsex«. 
</p><div class="art-fakta article-box">
<header>
<h4 class="">
Blå bog</h4>
<h5>
TopGunn</h5>
</header>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Topgunn_933750w.jpg" alt="" border="0"/><span class="caption"><span class="f-img-caption">Foto: 
</span>Anders Rye Skjoldjensen</span></span></p><p><b>Oliver Gammelgaard Nielsen</b> alias TopGunn, 24 år. 
</p><p><b>Rapper, sangskriver og producer</b>, medstifter af pladeselskabet Cheff 
Records. Et gør det selv-pladeselskab, der med udgangspunkt i musikgenrerne 
dancehall og hiphop samt sociale medier som YouTube brød igennem til succes 
uden for den etablerede musikbranche. 
</p><p><b>Efter en ep</b> med håndholdt og skramlet pop under navnet Shaq Boosie 
udgav han som Topgunn sit første album, ’21’, i 2013. Her placerede han sine 
refrænsikre popsange i rammen af dancehall og reggae. I sommeren 2014 
skiftede han musikalsk retning mod et mere rendyrket popudtryk med 
mini-ep’en ’Mig og mit hoved’, der indeholdt landeplagen ’Kongens Have’. 
</p><p class=" bl-elem"><b>Har siddet i</b> dommerpanelet i ’Danmark har talent’ på TV 2. 
</p>
</div>
</div><p/><p/><p>
De kan ordene udenad og er ikke bange for at bruge dem. 
</p><p>
TopGunn spillede i Odense i går, og i Aarhus og Aalborg i sidste weekend. 
Overalt har billedet været det samme. Som en af hans venner måbende 
konstaterer, mens han står ved bagtæppet og ser ud over publikum, et 
bølgende koralrev af slanke arme i rødt lys: 
</p><p>
»Det er bare kællinger, <i>hele bundtet</i>«. 
</p><p>
Helt unge kvinder ville være mere præcist. Mange af kvinderne i salen er så 
unge, at kasserne med legoklodser og barbiedukker endnu ikke har nået at 
samle støv på loftet. 
</p><p>
Sådan har Oliver Gammelgaards publikum ikke altid set ud. Han er født af en 
enlig mor på Nørrebro, men er vokset ud af røgen fra en chillum, af tomheden 
efter Ungdomshuset på Jagtvej og af piratfesternes hemmelige sms-kæder. Han 
startede med at spille den jamaicanske musikstil <i>dancehall</i> for 
drengene i kvarteret. Men siden han i 2011 producerede det banebrydende hit 
’Kysset med Jamel’ med sin ven Kidd, har han flyttet sig mere og mere fra 
den undergrund, der opflaskede ham. På vodka og hash. 
</p><p>
Nu er han TopGunn, han er snart færdig med sin anden plade, har sit eget 
pladeselskab og er hitmageren bag de sange, der får folk til at sno sig på 
diskotekerne. Hans frække tekster bliver sunget selv i barnesæderne på vej 
til børnehaven, og det med pigerne er »bare eksploderet«, som en anden af 
hans venner siger, efter at TopGunn i ly af sidste års vintermørke var både 
rapkæftet og hjertevindende som dommer i lørdagsshowet ’Danmark har talent’ 
på TV 2. For så går man <i>worldwide</i> i Danmark og kan 
ikke engang være i ro og fred, hvis man spiser en shawarma klokken to om 
natten en torsdag. 
</p><p>
»Jeg er kun <i>lige</i> blevet 24 – 24 og en uge. Og millionær, jo. Helt <i>fucked</i>. 
Gået fra ikke at have nogen penge til at bo på 230 kvadratmeter, ikke? Og 
flyve på 1. klasse. For mine <i>egne</i> penge. Det er fedt«, som han 
siger. 
</p><p>
Historien om TopGunn er historien om en gadedreng, der har gjort 
rendestenssprog til popmusik. Han er på meget kort tid gået fra at være en 
hashsælgende dreng på kurs mod afgrunden til at være drømmestof for de helt 
unge kvinder og en mand, hvis videoer bliver set millioner af gange på 
nettet. 
</p><p>
I hans lejlighed er der et vindue ud til en trafikeret gade, et vindue som 
mange gange i løbet af samtalen bliver åbnet og lukket, fordi han skal ryge, 
mens vi snakker. Ro er ikke noget, han befinder sig i længere tid ad gangen. 
Han sætter sig ned, rejser sig op, klør sig distræt – ikke diskret – i 
skridtet, virkelig længe, klør sig så i nakken, sætter sig ned igen, piller 
ved sin telefon og knapper for magelighedens skyld den øverste bukseknap op. 
Og så skal der ryges igen. Rastløs kunne man kalde ham, men det er mere en 
følelse af et menneske med lidt for meget og lidt genert energi. »Nå. Hvad 
skulle vi<i> ellers </i>tale om?«, udfordrer han så pludselig, så man selv 
kommer i tvivl. Selvsikkerhed kombineret med uro er overrumplende. 
</p><h3>
Pigernes kærlighed 
</h3><p>
Teenagepigerne på de forreste rækker i Store Vega har ventet som en lille, 
blød bunke ude foran spillestedet siden klokken ti om formiddagen. De vil 
gerne bruge hele dagen her bare for at være sikker på at komme først ind, 
når dørene åbner om aftenen. Så de kan stå forrest til koncerten. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00933/Topgunn_933755" data-id="933755" data-imgtype="jpg" data-caption="Foto: Anders Rye Skjoldjensen"/><p>
Karoline på 14 og Frida på 15 synes, TopGunn er »nuttet«, og hvis de havde fem 
minutter med ham, ville de spørge, om de måtte nive ham i kinderne. 
</p><p>
Men teenagepigernes kærlighed virker ikke gengældt, da Oliver Gammelgaard 
sidder i sin store lejlighed og fortæller om sit liv og karrieren som 
TopGunn. 
</p><p>
»Dem nede på de forreste rækker er jo de<i> mest</i> 
hjernedøde. Det er dem, jeg henvender mig <i>mindst </i>til, aktivt. 
Kan du følge mig? Jeg laver ikke noget for at ramme den målgruppe – 
overhovedet«. 
</p><p><i class=" bl-elem">Hvorfor kommer de så?</i></p><p>
»Fordi de vil have det, de ikke kan få«, siger han og smiler skævt. 
</p><p>
Hans smil er »vildt sødt«. Det har teenagepigerne fortalt mig. En af dem 
drømte om at få hans latter som ringetone. En anden kaldte ham en drengerøv, 
i den mest positive betydning af ordet. De sagde alle sammen, at han var 
dejlig. Og der ér noget ved ham, der gør, at man får lyst til at kigge. En 
hårdhed, der forsvinder, når kindernes smilehuller træder frem. En sårbarhed 
i øjnene, der ikke passer til den sikkerhed, han taler ud fra – og som nogle 
gange næsten tipper over i pral. Han gør ikke noget for at være charmerende. 
Han er det. 
</p><p>
I hjørnestuen er der højt til stukken, sildebensparket, en grå flydersofa og 
en gigantisk seng i en karnap. På sofabordet foran os ligger en rulle 
chokoladekiks, lejlighedens vægge er pyntet med en pornoplakat fra 
1970’erne, en koncertplakat og et fotografi fra Euroman, der er printet 
stort ud og rammet ind. Det stammer fra en omtale af folkene bag 
pladeselskabet Cheff. Så her står Oliver Gammelgaard sammen med rapperne 
Kidd og Klumben, en fotograf ved navn Jamel og produceren Eloq, der er søn 
af Søs Fenger. Hun har skrevet ’Med kys fra Søs’ på den. 
</p><p>
Alle vil have en <i>bad boy</i>. Det er en erfaring, Oliver Gammelgaard har 
gjort sig efter fire intense år i musikbranchen. Fire år, hvor han og 
vennerne fra Cheff har vist, at de gamle pladeselskaber med deres skraben 
for P3’s musiksmag mest er ... gamle. Da TopGunn sidste år ville udsende 
’Man kan ikke stole på en pige med en lille røv’, rådede »de voksne« i 
branchen ham fra det. Sangen var for grov, mente de, det gik ikke at sige 
analsex i tredje linje. 
</p><p>
»Så sagde jeg, det ved I ikke en skid om. Og så blev det et kæmpehit. Det er 
kun blevet spillet én gang på radioen, på P3, men det betyder ikke noget. 
Det er ikke vigtigt. Det er et kæmpehit på streaming«. 
</p><p><i class=" bl-elem">Men hvad med dine tekster om store røve og alt det – er vi ude i noget 
kvindeundertrykkelse eller hvad?</i></p><p>
»Nej, dét er vi ikke«, siger han, »det kan du jo selv se inde til koncerten. 
De står og synger med, jo«. 
</p><p><i class=" bl-elem">Okay.</i></p><p>
Lang pause. 
</p><p>
»Altså. Min erfaring som 24-årig rapstjerne: Alle piger vil gerne have en sød 
fyr, men de vil også gerne rives i håret og kneppes hårdt«. 
</p><p><i class=" bl-elem">Ja.</i></p><p>
»Men det snakker vi ikke om. Så vi skal helst snakke om det pæne, og når de så 
bliver lukket inden for fire vægge, så vil de have noget andet«. 
</p><p><i class=" bl-elem">Og hvad gør du med den erfaring?</i></p><p>
»River dem i håret. Og knepper dem hårdt«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00933/Topgunn_933771" data-id="933771" data-imgtype="jpg" data-caption="Foto: Anders Rye Skjoldjensen"/><p>
Han griner højt. Og holder så en lille pause. 
</p><p>
»Men det er jo sagt med et glimt i øjet. Det er mine tekster også. Jeg er jo 
ikke psykopat og et svin, jeg er super-superfølsom og bliver vildt hurtigt 
forelsket. Og sådan noget«. 
</p><p>
Når man taler med Oliver Gammelgaard, får man ikke følelsen af at tale med et 
menneske, der afprøver grænserne. Han virker uanfægtet af dem. Folkene 
omkring TopGunn stoler på sig selv og hinanden og bruger de nye medier, de 
alligevel er vokset op sammen med. Rigtigt og forkert er noget, man finder 
ud af på vejen. Selv. Som Oliver Gammelgaard svarer, da jeg spørger, hvordan 
han kan stemme på Enhedslisten ved sidste valg og <i>samtidig</i> flyve 
til Los Angeles på 1. klasse for at »ligge ved poolen, ramme en stripklub og 
et diskotek og få noget sol«: 
</p><p>
»Folk, der stemmer på Enhedslisten, holder også ferie. Det er jo ikke, fordi 
venstreorienterede ikke kan lide at<i> bade</i>«. 
</p><h3>
Forskellen på ho og wife 
</h3><p>
Pigerne på Vega synes ikke, TopGunn er for grov i sine tekster. 17-årige Marie 
er her med to veninder på 15. 
</p><p>
»Altså, mine forældre synes, det er sådan lidt kvindenedgørende, men jeg 
tænker bare – pyt. Man skal tage det med et gran salt. Jeg tror, mine 
forældre tager det meget bogstaveligt. Dem på deres alder taler jo ikke 
ligefrem så åbent om numser og krop og sex, og om, at man er liderlig. Men 
det gør man jo, når man er yngre«, siger hun og smiler sødt. 
</p><p>
Men det var det med <i>bad boy</i>, vi kom fra, og TopGunn ligner faktisk 
rollen, som han driver uroligt frem og tilbage – og op og ned ad trapperne 
for at komme udenfor og ryge – i Vegas backstagelokaler før koncerten i sine 
sorte træningsbukser og brede skuldre i en T-shirt. Udenpå har han en 
kraftig guldkæde med et stort vedhæng. 
</p><p>
»Det er Versace. Der er ikke så mange, der har den. Det er det, det handler 
om, jo. Noget, de ikke har set før«, siger han. 
</p><p>
Ude foran Vegas sceneindgang ryger han sammen med en gruppe på 7-8 fyre. Nu 
har han en grå hættetrøje på, med hætten oppe, så pigerne, der sværmer rundt 
i nærheden, ikke kan se, at det er <i>ham</i>. Men de ved det godt, for 
de fjoller lidt ekstra. Griner og vælter og griner igen. I gruppen taler 
fyrene om et mysterie: Der falder golfbolde ned fra himlen. Nogle idioter på 
et af kontorerne højt oppe spiller åbenbart golf for åbne ruder. Bilerne, 
som vi står ved siden af, er i farezonen. Det er vi også. Rapperen Klumben 
komplimenterer TopGunns grå hættetrøje. 
</p><p>
»Ja, den her? Jeg har <i>lige</i> shoppet den. Den sidder også <i>nice</i>. 
Og efter den er vasket, sidder den endnu bedre«. 
</p><p>
En af de andre rygere blander sig med et godt råd: »Du skal tørretumble den«, 
siger han. 
</p><p>
Selv om man tilhører en generation, der har skabt sin egen verdensorden, kan 
man godt udveksle vasketips. 
</p><p>
TopGunn er aldrig alene backstage. Faktisk er her lidt af et rend og næsten 
kun unge mænd. Nogle af landets bedste musikere skal på scenen i aften, men 
de holder sig for sig selv. Så er her en håndfuld venner. Og nogle 
gæstesolister. Rapperen Klumben er med på et nummer. Og det er hans makker 
Raske Penge også. Han er en erfaren herre, ældre end TopGunn, men da han 
flere timer senere går af scenen efter sin gæsteoptræden, griner han stort 
og udbryder overvældet: »Det er helt crazy, det der!«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00933/Reportage_med_Topgu_933751" data-id="933751" data-imgtype="jpg" data-caption="Foto: Anders Rye Skjoldjensen"/><p>
TopGunn var den tilbagetrukne producer bag succesen for Raske Penge, Klumben 
og Kidd, nu er han selv et større scenenavn end dem alle sammen. 
</p><p>
Sangeren Xander Linnet skal også optræde. Det er Anne Linnets søn. Produceren 
Sylvester Sivertsen, der er søn af Lis Sørensen, er lige kommet. Og hvis 
ikke produceren Eloq var ude at rejse, var han her nok også – Søs Fengers 
søn. Ny generation? Oh yes. Børnene af popfirsernes guldalder har for længst 
taget over. 
</p><p>
Når TopGunn er i rummet, ved folk, hvor han er. Instinktivt går snakken ned, 
når han kommer, for at gøre plads for det, han har på hjerte. Hvis han har 
været nede og ryge, siger han selv noget højt, når han kommer op ad trappen 
til backstagelokalet. Eller synger: 
</p><p>
»Lille øl, lille øl, hvor er du?«. 
</p><p>
Mærkeligt nok virker det naturligt. Også at det er ham, der sidder ved 
bordenden, når laksen er klar ved buffeten. 
</p><p>
Ellers hænger han med vennerne i de to sofaer, der står over for hinanden i 
backstagelokalet. De taler om løst og fast og topskud, kvindeetagen på Bella 
Sky Hotel, hvorvidt en person ved navn Colgate dukker op i aften eller ej, 
den ledige bolig i Tinghuset på Christiania, og hvor længe man skal have 
boet på Staden, før man må <i>rykke hash</i>. Fotografen 
kalder det god drengehygge. For mig er det en bid af mandeomklædningens 
privilegium at lytte med: 
</p><p>
Ven 1: »Er hun nice at bolle med?«. 
</p><p>
Ven 2: »<i>Sygt</i> nice at bolle med. Jo, jeg blev sgu overrasket. 
Altså, hun er ikke sådan <i class=" bl-elem">ho«.</i></p><p>
Topgunn: »Nej-nej«. 
</p><p>
Ven 2: »Men det vil man heller ikke have«. 
</p><p>
Topgunn: »Naaaj ... ej?«. 
</p><p>
Han ler. 
</p><p>
Ven 2: »Ikke hvis det er <i>wife</i>. Så skal det ikke være <i>ho</i> 
fra første dag«. 
</p><p>
Alle griner. 
</p><h3>
Pusher fra klokken 12 til 18 
</h3><p>
Der var ingen penge, da Oliver Gammelgaard voksede op på Nørrebro med sin mor, 
fortæller han hjemme i sin store lejlighed. Men der manglede ikke noget. 
Moren syede børnetøj, det har hun altid gjort. Faren var en ferieflirt. Han 
er spanier og bor på Mallorca, hvor han solgte et stort markisefirma for at 
blive skuespiller. Siden har han spillet lægen i det spanske svar på 
Horton-sagaen. Faren har den samme næse som sin søn, der til gengæld har 
flere hår på benene. Ellers har Oliver Gammelgaard aldrig tænkt over, om han 
ligner sin far. Der er også to ældre brødre, men de var flyttet hjemmefra, 
da deres lillebror voksede op, og deres fædre var »nogen andre nogen«. Den 
ældste bror, Michael, lavede housemusik i nullerne. Han har remixet både 
Britney Spears og Mary J. Blige og hed Spanish Fly efter navnet på et 
mexicansk narkotikum. 
</p><p>
Allerede da Oliver Gammelgaard var ni år gammel, havde han næse for et godt 
hit. Derfor endte han tit foran højttalerne i storebrorens studie. 
</p><p>
»Så spillede de altid musikken for mig, og hvis jeg nikkede, så var det et 
hit. Det siger min bror selv. Han siger, at jeg altid havde ret«. 
</p><p>
TopGunns seneste fire singler har alle sammen ramt plet. Sangen ’Kongens Have’ 
med en romantisk tekst om ulykkelig kærlighed var en af sidste sommers mest 
spillede sange. I midten af marts lagde han sangen ’Veninder’ på YouTube. 
Den er på halvanden måned blevet set næsten en halv million gange. Det 
første hit, Oliver Gammelgaard fik som TopGunn, hed ’Tilbud’. Det er i den 
sang, han synger om en pige, der har en kæmperøv og får tilbud for den. Han 
laver dum musik, siger han selv. 
</p><p>
»Dum musik er ærlig musik. Men det er en kunst at lave dum musik godt«. 
</p><p><i class=" bl-elem">Hvordan ved man, at dumt er godt og ikke bare dumt?</i></p><p>
»Når man griner, sådan: Hold kæft, hvor er det dumt! Men <i>fuck</i>, 
hvor er det fedt, det rykker helt sygt«. 
</p><p>
Som lille var han så god til computere, at han forsøgte at sælge hjemmesider 
til folk, da han var elleve. Som virkede. Ellers var han meget ude på gaden. 
»Sådan rod-agtigt«. Lærte folk at kende, både de hårde møgunger og 
grafittifolkene. 
</p><p>
Lærerne så en kvik fyr, men med dårlige vaner. Skoler var noget, man blev 
smidt ud af, og endestationen var en projektskole i et hårdt belastet 
kvarter på Nørrebro. Det var et dumt sted at sende en lille rod hen. Dumt på 
den dumme måde. I hele 9. klasse solgte han hash fra 12 til 18. Mandag til 
fredag. Gradvist kom der mere og mere ballade i kvarteret, og pludselig var 
det hele blevet alvorligt. 
</p><p>
»En dag skulle jeg bare ud af det. Lynhurtigt. Og det kom jeg faktisk også. 
Normalt, så kommer man ikke ud af den slags. Så har du nogle onde mennesker, 
der holder dig inde. Men jeg tror, de kunne se på mig, at det var ikke det, 
jeg skulle«. 
</p><p><i class=" bl-elem">De onde mennesker?</i></p><p>
»Ja. Og så sagde han en dag: »Det er fint. Tak for denne her gang«. Det var 
den bedste dag i mit liv. Hvis jeg var blevet der i et år mere, så havde jeg 
siddet i fængsel nu«. 
</p><p>
I stedet begyndte han efter sommerferien på en efterskole. Her fik han en 
musiklærer, der forstod, at man ikke behøver at kunne spille på et 
instrument for at lave musik, og som gav ham lov til at sidde ved sin 
computer på værelset i musiktimerne. Hash blev han ved med at ryge. Indtil 
han stoppede for et par år siden, fordi han fik angst. 
</p><p>
»Jeg husker stadigvæk ad helvede til. Korttids. Jeg kan ikke en gang 
huske, hvad du hedder«. 
</p><p><i class=" bl-elem">Gudrun Marie.</i></p><p>
Han rejser sig fra sofaen for at lave noget mere kaffe. 
</p><h3>
Efter festen 
</h3><p>
På Vega nærmer koncerten sig. TopGunn taler om, at han er bange for, at han er 
blevet hæs. Han drikker øl og Red Bull. Da dj’en begynder at varme publikum 
op i salen, vil han ud og se på. Vi står og venter lidt ved den lille 
trappe, der fører fra backstageområdet og ud på Vegas trapper. Han snakker 
med sin turmanager: 
</p><p>
»Jeg er træt i øjnene«, siger han. 
</p><p>
»Tror du, det vil hjælpe med et bad?«, spørger turmanageren omsorgsfuldt. 
</p><p>
»Nej, Jeg er <i>ren. </i>Det er ikke det, der er problemet«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00933/Reportage_med_Topgu_933773" data-id="933773" data-imgtype="jpg"/><p>
Og han <i>ser</i> træt ud i øjnene. TopGunns musik bliver streamet i en kurve, 
der topper fredag og lørdag, og derefter falder ugen igennem, indtil det 
bliver fredag igen. 
</p><p>
»Jeg laver jo <i>festmusik</i>«<i>,</i> forklarer han hjemme i 
lejligheden. 
</p><p>
»Og jeg vil selv med til festen. Det er underligt at lave en sang om en flaske 
vodka uden selv at drikke af den«. 
</p><p>
Under koncerten ser man det en enkelt gang. Efter at have sunget om lange 
nætter, lang pik, høje hæle og champagne kommer TopGunn ud bagved. Han er 
svedig, bleg, indadvendt. Bliver tørret i hovedet af turmanageren, der står 
klar med et hvidt håndklæde. Han sender et træt blik ud frem for sig. Tomt. 
Lukker øjnene et kort øjeblik. Går i ringen igen. 
</p><p/></div></div></body></html>
