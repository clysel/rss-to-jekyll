---
layout:     post
title: 	    "Anmelderne elsker indie-kunstners rørende afsked med sin mor"
post_author:	    
post_date:	    Sat, 25 Apr 2015 10:57:24 +0200
post_site:	    politiken.dk 
post_link:	    http://politiken.dk/kultur/musik/ECE2634927/anmelderne-elsker-indie-kunstners-roerende-afsked-med-sin-mor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sufjan Stevens mor forlod familien i 1976, da folkmusikeren kun var ét år. Hun 
led af depressioner, skizofreni og alkoholisme. Da hun døde meget hurtigt af 
mavekræft i 2012, kæmpede Sufjan Stevens med at skulle »udtrykke sin 
kærlighed til en så fremmed«. 
</p><p>
I Detroit-sangerens sjette album 'Carrie &amp; Lowell' tager han lytteren med 
i hans bearbejdelse af tabet og gennem de mange følelser; vreden, 
fortvivelsen og den ubetingede kærlighed, der kom i kølvandet på hendes 
forsvinden. 
</p><p>
En slags musikalsk selvterapi.
</p><div class="art-fakta article-box">
<h4 class="">
ANMELDELSER</h4>
<h5>
Carrie &amp; Lowell</h5>
<div class="fakta-body" data-buildingblock="embedded_factboxlink">
<p><b>Danske anmeldelser: </b></p><ul><li>Jyllands-Posten: 5/6 stjerner </li><li>Berlingske: 5/6 stjerner </li><li>Gaffa: 5/6 stjerner </li><li class=" bl-elem">Soundvenue: 4/6 stjerner </li></ul><p><b>Internationale anmeldelser: </b></p><ul class=" bl-elem"><li>Pitchfork: 9.3/10 (Best new music) </li><li>Telegraph: 5/5 stjerner </li><li>Guardian: 4/5 stjerner </li><li>Drowned In Sound: 9/10 </li><li>Clash Music: 9/10 </li><li>Rolling Stone: 4/5 </li><li class=" bl-elem">Slant Magazine: 4,5/5 stjerner </li></ul>
</div>
</div><p>
Både blandt danske og internationale anmeldere tager man utrolig positivt i 
mod den amerikanske indie-kunstners hjerteskærerende farvel til sin mor. 
Herhjemme giver Berlingske, Jyllands-Posten og Gaffa alle albummet, der er 
opkaldt efter moderen og stedfaderen, fem ud af seks stjerner. Fem hjerter 
får han også her i Politiken. </p><p>
»Sangene er skåret helt ind til kernen med spartanske arrangementer, hvor 
virkemidlerne oftest blot er sagte akustiske guitarfigurer, simple 
klavermelodier samt lidt banjoklimpren i ny og næ. Men selv om midlerne er 
få og velkendte, er resultatet alt andet end en simpel bagatel. Albummet er 
ganske enkelt eminent i al sin skrøbelige, mismodige skønhed og rangerer med 
lethed blandt sangskriverens mest helstøbte«, skriver <a class=" bl-elem" href="http://www.b.dk/musik/et-hjerteskaerende-farvel-til-mor" target="_blank">Berlingskes 
anmelder Mads Hendrich blandt andet.</a></p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE1080107/sufjan-superman-redder-dagen-med-syret-symfoni/">Sufjan Superman redder dagen 
med syret symfoni</a></p><p>
Musikmagasinet Gaffa er ligeså begejstret for det skrøbelig udspil og mener, 
at det tager mere end et par åndedrag, før man kan sætte ord på det. 
</p><p>
»Det er voldsomt tæt på, intimt og ærligt af amerikaneren undervejs. Og der er 
en konstant kontrast mellem tungheden af ordene og letheden i musikken, der 
fungerer overraskende godt. Som vi blandt andet oplever det i Fourth of 
July, hvor den luftige engleklare lyd står i glødende kontrast til en 
mørkere lyrisk farvepalet«, skriver <a class=" bl-elem" href="http://gaffa.dk/anmeldelse/94077" target="_blank">Gaffas 
anmelder Rune Schlosser.</a></p><p>
Soundvenue kvitterer 'kun' med fire stjerner, fordi 'Carrie &amp; Lowell' 
ender med at blive for uvedkommende. 
</p><p>
»Det er de færreste, der ville turde at være så hudløst ærlige at inkludere en 
linje som »you checked your text while I masturbated« på ‘All of Me Wants 
All of You’. Men i lyset af albummets intimitet og udtalte mangel på 
armslængde til kunstneren og mennesket bag, kan ‘Carrie &amp; 
Lowell’ være en nærmest forbløffende uvedkommende lytteroplevelse – måske 
fordi grundtonen er så meditativ og nærmest overbetryggende. Det er ganske 
enkelt et album, der trods sit elegiske tema glider nærmest lidt for let 
ned.«, skriver <a class=" bl-elem" href="http://soundvenue.com/musik/2015/03/sufjan-stevens-140911" target="_blank">Soundvenues 
Anders Cold. </a></p><h3>
Som at lytte til ham for første gang 
</h3><p>
Sufjan Stevens er kendt for sine mange udtryk - både i sin lyd og i sit 
udseendede på scenen. Da han brød igennem i 2005 med albummet 'Illinois', 
var det begyndelsen på en ambition om at lave konceptplader om samtlige af 
USA's stater. Han lagde utallige symfoniske arrangementer ovenpå 
folkmusikken. Med 2010-albummet 'The Age og Adz' fik hans musik så et lag af 
elektronik, mens han på scenen ofte stod iført englevinger. Han har sågar 
udgivet et femdobbelt julealbum og samarbejdet med rappere. 
</p><p>
»Men disse sideprojekter er i sidste ende aldrig lige så interessant eller 
effektive, som når Sufjan bare er Sufjan, en fyr med en guitar eller klaver, 
gode detaljerede tekster og en smuk hvisken, der kan strække sig ud til en 
hjerteskærende falset. En af grundene til, at Carrie &amp; Lowell er så 
godt, er, at det kommer efter alle disse ting - vingerne og orkestret - men 
det føles, som om du lytter til ham for første gang igen og i hans mere 
intime form«, skriver den amerikanske musikhjemmeside <a class=" bl-elem" href="http://pitchfork.com/reviews/albums/20218-carrie-lowell/" target="_blank">Pitchfork 
i sin anmelselse.</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Sufjan_Stevens_i_Ve_929664y.jpg" alt="" border="0"/><span class="caption"><span class="f-img-caption">Foto: 
</span>MARTIN LYNGSTAD SLOTTEMO</span></span></p><p>
Her giver man det anerkendte stempel 'best new music', som et album får hos 
Pitchfork, hvis det henter en karakter over otte. Pitchfork bedømmer 'Carrie &amp; 
Lowell' til at få 9.3 ud af 10 i karakter og kalder det for hans bedste i 
karrieren. Andre store internationale medier som Telegraph, Guardian, 
Rolling Stone og Clash Music er også vilde med, at Sufjan Stevens har 
fjernet de farverige melodier og er gået tilbage til et mere enkelt 
lydunivers. 
</p><p>
»Det er tungt, men så smukt«, lyder det i sidstenævntes anmeldelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1270924/sufjan-stevens-gav-den-mest-oploeftende-koncert-i-mands-minde/">Sufjan Stevens gav den mest 
opløftende koncert i mands minde</a></p><p class=" bl-elem">
Sufjan Stevens kommer til Danmark og optræder 14. september i Falconer Salen i 
København, hvilket er hans første koncert i landet i fire år. 
</p>	
</div>

</div></body></html>
