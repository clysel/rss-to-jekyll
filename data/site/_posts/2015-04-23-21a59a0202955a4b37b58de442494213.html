---
layout:     post
title: 	    "Efterlyste kæledyr bliver brugt som afpresning"
post_author:	    
post_date:	    Thu, 23 Apr 2015 20:49:10 +0200
post_site:	    politiken.dk 
post_link:	    http://politiken.dk/indland/ECE2636729/efterlyste-kaeledyr-bliver-brugt-som-afpresning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Han sagde, at han vidste, hvor min kat var. Men han ville have 2.000 kroner 
for at fortælle mig det«. 
</p><p>
Sådan fortæller Winnie Kia Winther om den dag, hun blev snydt for 1.000 kroner 
af en ukendt mand. 
</p><p>
Og Winnie Winther er ikke den eneste, der har oplevet bedrageriet. Både hos 
Dyrenes Beskyttelse og Kattens Værn har man oplevet, at kæledyrsejeres sorg 
og frustration er blevet udnyttet af personer, der forsøger at snyde penge 
ud af dem. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo forfærdeligt
</p>
<p class="sender">
Tina Engberg, kommunikationschef hos Dyrenes Beskyttelse 
</p>
</blockquote>
</div><p/><p>
»Der er en eller anden, der samler de oplysninger, som folk har skrevet om 
deres kæledyr på for eksempel vores hjemmeside. Han ringer ejerne op og 
siger, at han ved, hvor deres kæledyr er. Og ejerne, som er kede af det over 
at have mistet deres kæledyr, bliver selvfølgelig glade. Men så forlanger 
han penge for at give oplysningerne«, fortæller Tina Engberg, 
kommunikationschef hos Dyrenes Beskyttelse. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/Efterlyst_kat_930402w.jpg" alt="" border="0"/><span class="caption"><span class="f-img-caption">Det 
</span>er efterlysninger som denne, kæledyrsejerne kan oprette på Dyrenes Beskyttelses hjemmeside. Dem, der forsøger at snyde penge ud af ejerne, kan på efterlysningerne læse sig frem til, hvordan kæledyret ser ud. De kan herefter ringe til ejeren og påstå, at de har katten. Foto: Dyrenes Beskyttelse.</span></span></p><p>
Kæledyrsejerne kan både efterlyse deres dyr på Dyrenes Beskyttelses 
Facebook-side og på deres hjemmeside, hvor der også ligger en liste over 
alle de dyr, der er efterlyst. Her kan man gå ind og kigge, hvis man 
eksempelvis har fundet en kat og vil undersøge, om den er efterlyst. 
</p><p>
»Det er jo forfærdeligt. Det med at kunne efterlyse sit dyr er mentalt vigtigt 
for folk, der har mistet det, fordi de på den måde kan gøre noget og gøre 
opmærksom på det. Og så bliver det udnyttet på den måde«, siger Tina 
Engberg, der har oplevet, at det hovedsageligt drejer sig om katte. 
</p><p><b>»En mand havde givet min kat i gave til sin kone«</b></p><p>
For to måneder siden stak Winnie Kia Winthers kat af. Hun kontaktede derfor 
Dyrenes Beskyttelse, som opfordrede hende til at efterlyse katten på deres 
hjemmeside med et billede og en beskrivelse. Fem minutter efter ringede 
Winnie Winthers telefon. 
</p><div class="art-quote article-box">
<p class="quote"/>
<blockquote>
<p class="quote-txt">
Da jeg bad om en adresse, sagde han, at så skulle jeg overføre 2000 kroner til 
ham via mobile pay
</p>
<p class="sender">
Winnie Kia Winther 
</p>
</blockquote>
</div><p/><p>
»En mand ringede og sagde, at han havde set min efterlysning. Han fortalte, at 
han havde været på besøg hos nogle venners venner, hvor manden i huset 
pludselig var kommet hjem til sin kone med min kat under armen og givet 
hende den som gave. Jeg spurgte lidt ind til det, og da jeg bad om en 
adresse, sagde han, at så skulle jeg overføre 2.000 kroner til ham via 
mobile pay«, fortæller Winnie Winther om episoden. 
</p><p>
Winnie Winther forhandlede lidt med manden, der påstod at være fattig 
studerende, og til sidst overførte hun 1.000 kroner til ham via tjenesten 
mobile pay. Men det bragte hende ikke tættere på hendes kat. 
</p><p>
»Først skete der ingenting. Jeg fik ingen adresse som aftalt. Så jeg ringede 
nummeret op og fik fat i en udenlandsk mand, der ikke forstod dansk, men jeg 
fik fortalt ham på engelsk, at jeg ville ringe til politiet. Ti minutter 
efter blev jeg ringet op af den danske mand fra tidligere. Han sagde, at jeg 
skulle holde politiet ude af det og gav mig to adresser, hvor jeg tog ud med 
nogle venner og én fra Dyrenes Beskyttelse. Men min kat var ingen af 
stederne«, fortæller Winnie Winthers, der efterfølgende meldte sagen til 
politiet. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil gerne opfordre til, at man ikke giver efter, når nogen er så frække at 
ringe og udnytte folk og kræve penge for oplysninger, de ikke engang har
</p>
<p class="sender">
Pia Fenger, Midt- og Vestsjællands Politi 
</p>
</blockquote>
</div><p/><p>
En anden kæledyrsejer, Julia Møller, var for kun få uger siden udsat for samme 
oplevelse, da hendes kat løb væk i påsken. Hun efterlyste den på Dyrenes 
Beskyttelses hjemmeside, hos Falck og hos samtlige dyreinternater. Og dagen 
efter fik hun et opkald fra en mand, der påstod at vide, hvor hendes kat 
befandt sig. 
</p><p>
»Han siger, at den er hos en familie, han kender, som har tænkt sig at beholde 
den. Han kan godt give mig en adresse på, hvor den er, men så vil han have 
en belønning, siger han og beder mig overføre 2.000 kroner til ham via 
mobile pay. Min film knækker, og jeg begynder at græde som et lille barn. 
Men jeg troede ikke på ham, så jeg overførte ikke pengene«, fortæller Julia 
Møller, der efterfølgende meldte sagen til politiet. 
</p><p>
»Jeg snakkede med politiet, men jeg blev smidt rundt fra den ene til den 
anden. De ville ikke tage sig af det, for der var ikke rigtig noget, de 
kunne gøre. Heller ikke selvom jeg fortalte, at han havde gjort mig rigtig 
utryg. Han vidste jo, hvor jeg boede ud fra min efterlysning«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/SMS_fra_afpresser_930315w.jpg" alt="" border="0"/><span class="caption"><span class="f-img-caption">Julie 
</span>Möller modtog denne SMS fra manden, der forsøgte at få hende til at overføre 2000 kroner via mobile pay for oplysninger om, hvor hendes efterlyste kat befandt sig. Privatfoto.</span></span></p><p><b>Kan give bøde og fængselsstraf</b></p><p>
Nordjyllands Politi bekræfter, at de har hørt om bedrageri-sagerne, og de har 
indtil videre haft fire forskellige tilfælde, hvor personer har ringet op 
til folk, der har efterlyst deres dyr, og krævet penge for at dele 
oplysningerne. 
</p><p>
Hos Midt- og Vestsjællands politi har de også hørt om sagerne, og bedrageriet 
vækker forargelse hos politikommisær Pia Fenger. 
</p><p>
»Hos os er det minimalt. Men jeg bliver så sur og gal over, at nogen forsøger 
at udnytte andre, når de er i den situation, at de er pressede og kede af 
det og savner deres kæledyr. Det er bare ikke i orden«, siger Pia Fenger, 
politikommissær hos Midt- og Vestsjællands politi. 
</p><p>
Ifølge Pia Fenger vil den slags sager blive dømt efter paragraf 281 i 
straffeloven. 
</p><p>
»Det kan give fængselsstraf på op til et år og seks måneder, så det er bestemt 
ikke noget, man skal spøge med. Og jeg vil gerne opfordre til, at man ikke 
giver efter, når nogen er så frække at ringe og udnytte folk og kræve penge 
for oplysninger, de ikke engang har«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg bliver så sur og gal over, at nogen forsøger at udnytte andre, når de er i 
den situation, at de er pressede og kede af det og savner deres kæledyr
</p>
<p class="sender">
Pia Fenger, Midt- og Vestsjællands Politi 
</p>
</blockquote>
</div><p/><p>
Pia Fenger forklarer, at det er svært for politiet at finde frem til 
gerningsmændene bag bedrageriet. 
</p><p>
»Vi har kun en telefonopringning at gå efter. Der bliver typisk brugt 
taletidskort, som er sværere at spore. Det er noget nær umuligt. Og hvis 
ikke vi kan spore telefonen, er der ikke så meget mere at gøre«, forklarer 
hun. 
</p><p><b>Kæledyr er stadig forsvundet</b></p><p>
Julia Møllers kat kom hjem igen få dage efter, men Winnie Winther har stadig 
ikke fået sin kat tilbage, og nummeret, hun sendte penge til i februar, er 
nu lukket ned. 
</p><p>
Winnie Winther hører ugentligt om nye episoder, hvor andre er blevet ringet op 
af en, der vil have penge for at fortælle dem, hvor deres forsvundne kæledyr 
er. 
</p><p>
Hun er medlem af Facebook-gruppen "Os som er blevet afpresset penge i 
forbindelse med, at vi efterlyser vores kæledyr«, og ifølge Winnie Winther 
og Facebook-gruppens beskrivelse er det kun muligt at blive medlem, hvis man 
selv har prøvet at blive afpresset. 
</p><p>
På Facebook-gruppen deler gruppens medlemmer deres oplevelser, og alene i 
april måned har tre forskellige kæledyrsejere berettet om nye, lignende 
episoder. Gruppen har på nuværende tidspunkt 36 medlemmer. 
</p><p class=" bl-elem">
Flere af medlemmerne fortæller, at de har mistanke om, at det er den samme 
mand - eller en gruppe, der samarbejder - der står bag bedragerierne på 
grund af den meget ens fremgangsmåde. En kvinde, der var udsat for et 
lignende bedrageri sidste år, fortæller, at Nordsjællands Politi har tiltalt 
en 18-årig mand i sagen. Hun venter nu på en afgørelse. 
</p>	
</div>

</div></body></html>
