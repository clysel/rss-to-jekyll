---
layout:     post
title: 	    "Guide: Her er de bedste vinylbutikker i København"
post_author:	    
post_date:	    Fri, 17 Apr 2015 22:41:56 +0200
post_site:	    politiken.dk 
post_link:	    http://politiken.dk/ibyen/guider/ECE2632272/guide-her-er-de-bedste-vinylbutikker-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ikke alt solidt forvitrer og bliver til luft, sådan som Karl Marx og hans 
buddy Friedrich Engels ellers forudsagde i ’Det kommunistiske manifest’ i 
1948, eller rettere: Ting kan faktisk godt komme stærkt igen, selv om man 
forbinder dem med en overstået historisk epoke. Og et aktuelt eksempel er 
den gode gamle long playing-plade af vinyl, som fra midten af 1980’erne i 
stadig stigende grad blev vist vintervejen af den fremstormende cd. 
</p><p>
De store sorte skiver var så godt som forsvundet fra markedet i slutningen af 
00’erne; men så fandt hippiernes børnebørn dem frem fra udhusene og 
kældrene, og i dag er LP-salget for opadgående i en grad, at man i 
Storbritannien atter er begyndt at udsende hitlister over de bedst sælgende 
skiver – og sjovt nok er visse af titlerne de samme som i LP’ens heyday, 
eksempelvis er der to titler med ’Led Zeppelin’ – det kantede mesterværk 
’Physical Grafitti’ og den mere lyttervenlige navnløse ’Firer’ på den nyeste 
Uk Top Ten. 
</p><p>
Og i anledning af den årlige Record Store Day, hvor en af de interessante 
særudgivelser er Steppeulvenes gamle single ’Du skal ud hvor du ikke kan 
bunde’ i diskofilt begrænset oplag, peger vi på fem steder, hvor du kan 
erhverve dig moderigtig vinyl af såvel nyere som ældre dato. 
</p><p><b class="ext-link">LÆS OGSÅ:</b><a class=" bl-elem" href="http://politiken.dk/ibyen/byliv/ECE2630157/guide-det-sker-i-de-koebenhavnske-pladebutikker-paa-record-store-day/">Det 
sker i de københavnske pladebutikker på Record Store Day</a></p><p id="ib-705650"/><p/><p>
En herlig hule for elskere af såvel rock som jazz. Lokalerne husede tidligere 
den legendariske ’Pladesmeden’, men nu huserer den verdensberømte heavy 
metal-guitarist (og legedariske quizmaster) Michael Denner bag disken med 
enorm leksikal viden om musik i stort set alle genrer. Og når han ikke selv 
passer biksen, er der andre kompetente folk på plads, herunder 
sessionbassisten Flemming Muus. 
</p><p>
Udvalget er bredt, men nok størst inden for de lidt mere hårdtslående genrer. 
Progressiv og hård rock af lidt ældre dato nyder fremme i kasserne. 
</p><p>
Vil man gerne i gang med et band eller en genre, kan man roligt spørge til 
råds og være sikker på at få et kompetent og uddybende svar, formentlig 
ledsaget af musikeksempler. Priserne er uhyre rimelige, og for de 
eventyrlystne er der et baglokale med billigplader: Her kan man gøre rigtig 
gode køb – eller få suppleret sin samling af Rod Stewart fra de tidlige 
firsere. 
</p><p id="ib-705651"/><p/><p>
Hvis man har penge at betale med og kun interesserer sig for LP-plader i 
absolut topstand, så er Soundstation stedet at henvende sig. For her får man 
bare et elskværdigt »Selvfølgelig har vi den«, i fald man beder om 
eksempelvis The Zombies lidt oversete mesterværk ’Odessey And Oracle’ fra 
1968. Til gengæld skal man også have sit eget pokerfjæs med, når man hører 
prisen på den forkerte side af 2.500 slag. Angiveligt er der mere end 
200.000 titler på lager, og 40.000 af disse er omhyggeligt katalogiseret og 
søgbare online, mens resten bare står der på sædvanlig vis. 
</p><p>
Personalet er vidende og entusiastiske, så man kan roligt henvende sig med 
allehånde musikalske forespørgsler. Og som sidegevinst kan man risikere at 
støde ind i en af Københavns mange musikalske celebriteter. For inkarnerede 
vinylsamlere lader ikke en uge passere uden at slå et slag inden for 
Soundstation for lige at tjekke lageret. Der kunne jo være kommet en endnu 
finere presning af Joy Divisions ’Closer’ (den med det rødlige skær, på 
Factory naturligvis) eller måske The Deviants ’Disposable’ (på Stable 
Records) til en fornuftig pris. 
</p><p><b class="ext-link">LÆS OGSÅ:</b><a class=" bl-elem" href="http://politiken.dk/ibyen/byliv/ECE2628658/mad-festival-indtager-koebenhavns-gader-med-langborde-og-faellesspisning/">Mad-festival 
indtager Københavns gader med langborde og fællesspisning</a></p><p id="ib-705652"/><p/><p>
Et stort velkørende musiksupermarked, der byder på såvel forbrugerelektronik 
af enhver tænkelig slags, dvd-film, cd’er og så altså et ganske pænt udvalg 
af vinylplader. Dog kun nye. For den hæderkronede kæde, der en gang var 
kendt for at have åh-så-flinke ekspedienter, er ikke nogen kælderbiks. Til 
gengæld er den velassorteret for så vidt angår nyudgivelser på LP, og man er 
parat til at hjemtage titler, der ikke måtte stå på hylderne. 
</p><p>
Måske ikke osende af retro-hygge og hipster-stemning. Til gengæld kan man også 
købe hifi-udstyr, rensevæske, pick-up’er og hovedtelefoner i alle 
prisklasser. Og det kan byttes, de tager alle kendte betalingskort og der 
står en mand udenfor og sælger brændte mandler. Han er godt nok ikke ansat 
af kæden, men de smager himmelsk. 
</p><p id="ib-705653"/><p/><p>
Lidt af et kultsted, som har holdt vinylfanen højt også i de trange tider, 
hvor cd’en og historieløsheden så ud til at løbe af med sejren. Men sorrig 
er til glæde vendt og mismods vinter ovre. I Route 66 er der ikke plads til 
mainstream. Det er en specialforretning, som ikke desto mindre ligger inde 
med et betydeligt bagkatalog og er rigtig godt kørende med de nyeste 
udgivelser. Det er et sted, hvor der hænges ud og lyttes til tonerne. Og 
hvor man også bistår med råd om publicering af egen musik – i fald nogle 
skulle gå med en rockstjernespire i mavsen. 
</p><p>
Selv om butikken er forholdsvis lille, er der højt til loftet mentalt, og også 
her kan man risikere at rende ind i folk, man har hørt synge eller spille 
guitar i radioen. Priserne på det brugte gods er rimelige. For nye ting 
gælder, at de koster, hvad de koster. Sådan er det. 
</p><p><b class="ext-link">LÆS OGSÅ:</b><a class=" bl-elem" href="http://politiken.dk/ibyen/byliv/ECE2630171/tag-til-gratis-cykelvaerksted-paa-dronning-louises-bro/">Tag 
til gratis cykelværksted på Dronning Louises Bro</a></p><p id="ib-705654"/><p/><p>
Historien om Accord er lang og handler blandt andet om et par foretagsomme og 
musikglade brødre ved navn Alfred og Ole Olsen, der kørte taxa som 
hovederhverv, men som Nebegeschäft begyndte at handle med brugte 78’ere. De 
åbnede butikker, som havde hver deres kundekreds, men på et tidspunkt i 
1980’erne overtog Frans Uffe Vestergård, der tidligere havde drevet plade- 
og tegneserieantikvariatet Dr. Octopus i Århusgade, tøjlerne og forvandlede 
Accord til en omfattende butikskæde med alt til faget hørende i 
grammofon-plader. 
</p><p class=" bl-elem">
Siden blev det også til computerspil og dvd-film, men der er stadig fokus på 
vinylerne, som man har et ovenud righoldt udvalg af. Og til meget fornuftige 
priser. Hovedbutikken ligger nu på Vesterbrogade, men der er også store 
afdelinger på Nørrebrogade og i Lyngby. 
</p>	
</div>

</div></body></html>
