---
layout:     post
title: 	    "45 kampe: Ishockey-ligaen vil udvide grundspil"
post_author:	    
post_date:	    Fri, 03 Apr 2015 11:00:26 +0200
post_site:	    politiken.dk 
post_link:	    http://politiken.dk/sport/ishockey/ECE2615132/45-kampe-ishockey-ligaen-vil-udvide-grundspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når SønderjyskE og Esbjerg i dag tørner sammen i første kamp af DM-finalerne i 
ishockey, går de begge til opgaven med op imod 50 kampe i benene. Herunder 
36 kampe fra et grundspil, hvis eneste konkrete formål er at skære de 10 
hold i Metalligaen ned til 8 slutspilskandidater. 
</p><p>
Der er med andre ord ikke alverden på spil gennem de fem måneder, det store 
grundspil står på. De to nederste hold, der i år var så godt som tømret fast 
til bundplaceringerne, kan ikke rykke ned, og årets grundspil handlede 
derfor primært om retten til at vælge sin modstander i det efterfølgende 
slutspil.
</p><p>
»Det kan godt være, folk siger, det er kedeligt, men det er nu engang sådan, 
vi gør«, fastholder direktør for Danmarks Ishockey Union (DIU) Ulrik Larsen, 
der har tænkt sig at gøre grundspillet endnu længere.
</p><p>
»Vi har allerede besluttet at spille flere kampe næste år. Vi er en af de 
europæiske ligaer, der spiller allerfærrest grundspilskampe, så vi udvider 
til 45 kampe næste år«, bekræfter han.
</p><h3>
Kun fodbold trækker flere tilskuere
</h3><p>
Støtten til det lange format synes massiv. Også i klubberne ønsker man sig 
således flere kampe på programmet. De peger på, at det ikke kun handler om 
resultatmæssig spænding, men også om spillernes udvikling. Jo flere kampe 
der spilles, jo mere erfaring får de mange unge spillere, der for tiden er i 
ligaen. Heller ikke publikum lader sig afskrække af de mange kampe. Med godt 
1.500 tilskuere per kamp i gennemsnit er ishockey den næststørste 
publikumsmagnet i dansk idræt kun overgået af fodbold.
</p><p>
Trods den store opbakning på lægterne er en udvidet liga med flere end 10 hold 
ikke aktuel. DIU står sammen med ligaforeningen fast på, at ligaens 
nuværende størrelse er passende, som det danske ishockeylandskab ser ud nu.
</p><p class=" bl-elem">
»Der er ikke nok spillere med liganiveau i landet, til at vi kan blive flere 
hold. For eksempel fik vi Gentofte med i år, og med al ære og respekt for 
Gentofte, der stiller op med mange unge spillere, så endte de altså på 
sidstepladsen. Så hvis vi skulle have flere hold med, er det svært at 
forestille sig, hvilke spillere de skulle finde på det danske marked«, siger 
Ulrik Hansen.
</p>	
</div>

</div></body></html>
