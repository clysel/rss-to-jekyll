---
layout:     post
title: 	    "Under Tokyos station ligger et sandt eventyrland"
post_author:	    
post_date:	    Sun, 03 May 2015 11:43:19 +0200
post_site:	    politiken.dk 
post_link:	    http://politiken.dk/rejser/nyheder/ECE2650286/under-tokyos-station-ligger-et-sandt-eventyrland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der ligger et sandt eventyrland under Tokyo Station. 
</p><p>
Et eventyrland, hvor man kan købe sig en madpakke til lyntogsturen – der 
kaldes en <i>ekiben</i> – men hvor man også kan få halve og hele timer til 
at gå med bare at gå rundt og betragte alle de hundreder af andre madpakker, 
som man ikke selv har råd og appetit til at købe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/japan/tokyo/ECE1565613/5-ting-du-skal-opleve-i-tokyo-og-kyoto/">5 ting du skal opleve i Tokyo 
og Kyoto</a></p><p>
Det overdådige madpakkemarked er blevet en seværdighed i sig selv. 
Ekspedienterne i butikkerne er helt med på, at turister fra hele verden går 
rundt og fotograferer de udstillede madpakker, som om der var tale om 
udstillinger af kunsthåndværk. Mange steder er det ikke meget galt at kalde 
dem det. 
</p><p>
Her er noget for enhver smag. Sushi, tangruller, sashimi (rå fisk), tempura 
(friturestegte rejer, fisk og grøntsager), skiver af oksekød på ris i den 
lækreste søde soyasovs, grønne salater med frit valg af dressing samt alle 
mulige udsøgte blandinger med lidt af det hele, organiseret på fotogen vis 
med en tørret lilla blomme midt i risen ovre i hjørnet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/DSC03937_932725w.jpg" alt="" border="0"/><span class="caption"><span class="f-img-caption">Takeaway. 
</span>Maden er frisk og får ikke lov at stå længe på hylderne.</span></span>
Det hele er superfrisk, fiskene er hentet på fiskemarkedet samme morgen, 
grøntsagerne ligeså på grøntmarkedet, og man kan flere steder se de ansatte 
stå inde bag ved udsalget og lave madpakkerne i det tempo, de bliver afsat. 
Ingen madpakker får lov til at stå og blive sammenfaldne og kedelige at 
kigge på. 
</p><h3>
Næsten et ritual 
</h3><p>
Alle tænkelige farver, alle tænkelige ingredienser, alle tænkelige prisklasser 
– men altid billigere, end man skulle tro. Typisk koster en god madpakke af 
den flotte slags, som en voksen mand kan blive mæt af, en dansk 50’er. 
</p><p>
Og her er såmænd også pakker med indbydende sandwich, bagels og butterdejsbrød 
til knap så eventyrlystne vesterlændinge. 
</p><p>
Lige ved siden af kan man købe drikkevarer, og her er udvalget næsten lige så 
stort. 
</p><p>
I gamle dage – og det er kun cirka 20-25 år siden – købte man inden 
lyntogsrejsen en lille blød plastikdunk med kogende vand og et brev med grøn 
te, så man kunne lave sig sit eget krus te på vejen. Men disse dunke er 
forsvundet, i takt med at udvalget af kold og varm te på plastikflaske er 
blevet så enormt, som det er i Japan. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/DSC03932_932730y.jpg" alt="" border="0"/><span class="caption"><span class="f-img-caption">Sødt. 
</span>Madpakkerne kommer i mange variationer - både indhold og udseende.</span></span>
Men derudover er der vand, sodavand, kold og varm kaffe, øl og sake (risvin) 
på flaske og dåse samt fine halvflasker med god rød- og hvidvin fra det 
fjerne udland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/japan/tokyo/ECE2190742/tag-paa-weekend-i-japans-magiske-hovedstad/">Tag på weekend i Japans 
magiske hovedstad</a></p><p>
At købe en ekiben til rejsen på stationen er nærmest et ritual, når man rejser 
langt i Japan. Det er ikke noget, der er opfundet for turisternes skyld. Det 
er noget, japanerne selv altid har sat stor pris på, og langt de fleste 
kunder på markedet under Tokyo Station er japanere. 
</p><p class=" bl-elem">
Overalt på Japans lyntogsstationer er udbuddet stort og lækkert, men ingen 
steder så overdådigt som på markedet under hovedbanegården i Tokyo. 
</p>	
</div>

</div></body></html>
