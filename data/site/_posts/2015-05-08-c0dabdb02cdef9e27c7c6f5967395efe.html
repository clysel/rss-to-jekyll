---
layout:     post
title: 	    "Eksperter: Løkke-angreb er en »spinsejr« - men flytter ikke mange stemmer"
post_author:	    
post_date:	    Fri, 08 May 2015 19:40:45 +0200
post_site:	    politiken.dk 
post_link:	    http://politiken.dk/indland/politik/ECE2661338/eksperter-loekke-angreb-er-en-spinsejr---men-flytter-ikke-mange-stemmer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kampagnekroner</h4>
<h5>
Så meget brugte partierne på kampagner i 2011-valgkampen</h5>
<div class="fakta-body" data-buildingblock="embedded_factboxlink">
<p>
Enhedslisten: 2.550.330 kr.
</p><p>
SF: 17.247.383 kr.
</p><p>
Socialdemokraterne: 23.231.000 kr.
</p><p>
Det Radikale Venstre: 6.692.835 kr.
</p><p>
Det Konservative Folkeparti: 22.513.101 kr.
</p><p>
Venstre: 31.628.532 kr.
</p><p>
Dansk Folkeparti: 8.573.495 kr.
</p><p>
Liberal Alliance: 18.485.933 kr.
</p><p>
I alt: 136.922.609 kr.
</p><p class=" bl-elem"><i class=" bl-elem">Kilde: »Folketingsvalgkampen 2011 i perspektiv«, baseret på partiernes egne 
officielle regnskaber. Penge brugt af kandidater selv er ikke talt med.</i></p>
</div>
</div><p/><p>
»Det er sjældent, at man ser kampagner udnyttet så godt«. 
</p><p>
Sådan lyder reaktionen fra Klaus Kjøller, lektor i sprogvidenskab på 
Københavns Universitet, om den kampagne, som Socialdemokraterne for tiden 
kører i danske medier. 
</p><p>
I annoncen ses Lars Løkke Rasmussen på en baggrund dækket af håndskrevne 
regninger. Et billede, der umiddelbart sender tankerne hen på 
Venstre-formandens gentagne bilagssager. 
</p><p>
Men ser man efter på regningerne, står der hverken noget om dyre underbukser 
eller flyrejser på første klasse, men derimod »5.000 færre ansatte inden for 
undervisning« og »600 færre politifolk«. Og læser man teksten under 
billedet, handler den da også om Løkkes ønske om »nulvækst i det 
offentlige«. 
</p><p><b class="ext-link">KAMPAGNEN </b><a class="embeddedlink" href="http://politiken.dk/indland/politik/ECE2659585/socialdemokraterne-angriber-loekke-med-ny-bilagskampagne/">Socialdemokraterne angriber Løkke med 
ny bilagskampagne</a></p><p>
Det er netop den dobbelthed, der gør kampagnen så effektfuld, mener 
Klaus Kjøller. For det er de færreste, der gider læse teksten, mener han: 
</p><p>
»Der ligger jo hverken i billedets baggrund eller i teksten noget som helst 
om, at det handler om Løkkes bilag. Men det er sådan, modtageren tolker det, 
og dermed også kun modtagerens ansvar. Det er en stor spinsejr, for hver 
gang Løkke fremover siger nulvækst, vil mange set dette her billede for 
sig«. 
</p><h3>
Vælgerne kan sagtens gå til DF i stedet 
</h3><p>
Alligevel vil en kampagne som denne - ligesom alle andre politiske kampagner - 
ikke flytte særligt mange stemmer, tilføjer Karina Kosiara-Pedersen, lektor 
i statskundskab ved Københavns Universitet. 
</p><p>
»Vores forskning tyder på, at kampagner snarere bekræfter folk i deres 
partivalg. Men der er stadig nogle vælgere, der er i tvivl, som skal flyttes 
over midten. Derfor handler det om at fange nogle af dem, der kan tiltrækkes 
på statsministerkandidatens troværdighed snarere end det politiske indhold«, 
siger Karina Kosiara-Pedersen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en stor spinsejr, for hver gang Løkke fremover siger nulvækst, vil 
mange set det her billede for sig
</p>
<p class="sender">
Klaus Kjøller, sprogforsker 
</p>
</blockquote>
</div><p/><p>
Hun er en af flere forfattere til bogen 'Folketingsvalgkampen 2011 i 
perspektiv', som blandt andet analyserer politiske kampagner. Hendes 
medforfatter, professor i statskundskab Kasper Møller Hansen, understreger 
dog, at de vælgere, som kampagnen skræmmer væk fra Venstre, slet ikke med 
sikkerhed havner i favnen på Socialdemokraterne: 
</p><p>
»Det er en kampagneform, som ofte bruges i engelsktalende lande, hvor der ofte 
er toparti-systemer. Hvis man kaster al kritikken på ét parti herhjemme, 
hvor vi har flere partier, er det ikke sikkert, at man selv får dem. De kan 
også sagtens gå til Dansk Folkeparti eller Liberal Alliance. Så negative 
kampagner betyder ikke nødvendigvis, at Socialdemokraterne kommer styrket 
ud«, siger Kasper Møller Hansen. 
</p><p>
Derfor tvivler valgforskeren meget på, at kampagnen vil flytte vælgere over 
midten. Men, tilføjer han: 
</p><p>
»Det kan også være vigtigt at holde vælgerne fast og huske dem på, hvorfor de 
stemte på Socialdemokraterne sidst, så de ikke hopper til den anden side 
denne gang«. 
</p><h3>
Angrebskampagner sætter medierne i gang 
</h3><p>
Noget tyder da også på, at vælgerne ikke har særligt meget imod negative 
kampagner - så længe de ikke bliver for personlige. 
</p><p>
I selvsamme bog om folketingsvalget 2011 erklærer 7 ud af 10 vælgere sig 
således enige i, at »det er i orden, hvis en politiker kritiserer en anden 
politikers holdninger«, mens kun 2 ud af 10 er uenige. 
</p><p>
Når det kommer til spørgsmål om politikeres alkoholmisbrug og utroskab, 
erklærer langt størstedelen sig dog uenige i, at det er okay med negative 
kampagner. 
</p><p/><p>
Men ligegyldigt hvad man synes om politiske kampagner, der angriber 
modstandere, er én ting sikkert: De skaffer omtale i medierne, understreger 
Klaus Kjøller, lektor i sprogvidenskab. Det er også tilfældet denne 
gang.
</p><p><b class="ext-link">INTERVIEW </b><a class="embeddedlink" href="http://politiken.dk/magasinet/interview/ECE2623931/det-danmark-thorning-kender/">Det Danmark, Thorning kender</a></p><p>
Politiken forsøgte sig således i går med en kritisk tilgang til partiets 
politiske ordfører, Maja Panduro, men hun ville ikke indrømme, at meningen 
med kampagnen er at lede vælgernes tanker hen på Løkkes bilagssager. 
Kampagnen handler udelukkende om venstreformandens ønske om nulvækst, lød 
hendes vedblivende svar. 
</p><p>
Det tror Klaus Kjøller dog ikke på: 
</p><p>
»Panduro har jo fået utroligt meget taletid til hele tiden at tale udelukkende 
om nulvækst, og hvordan Løkke vil finansiere det. Hun ignorerer fuldstændig 
antydningen af, at det er en smudskampagne og taler så om det andet. Det er 
et meget velfungerende stykke politisk kommunikation«. 
</p><p class=" bl-elem">
I den seneste valgkamp i 2011 brugte partierne ikke mindre end 137 millioner 
kroner på kampagner. 
</p>	
</div>

</div></body></html>
