---
layout:     post
title: 	    "Ustyrlig 35-årig fejrer fødselsdag med suveræn triumf"
post_author:	    
post_date:	    Wed, 22 Apr 2015 18:13:21 +0200
post_site:	    politiken.dk 
post_link:	    http://politiken.dk/sport/cykling/ECE2638769/ustyrlig-35-aarig-fejrer-foedselsdag-med-suveraen-triumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre dage før sin 35-års fødselsdag tog den spanske verdensstjerne Alejandro 
Valverde (Movistar) hul på festlighederne, da han med en storslået 
magtdemonstration på de sidste, åndeløst stejle meter op mod målet på Mur de 
Huy gentog sidste sæsons triumf i det 205,5 km lange WorldTour-løb Flèche 
Wallonne.
</p><p><b class="ext-link">BESØG:</b><a class="embeddedlink" href="http://politiken.dk/sport/cykling/ECE2637689/tre-tour-stjerner-udfordrer-klassikerspecialister-i-skrap-finale/">Tre Tour-stjerner udfordrer 
klassikerspecialister i skrap finale</a></p><p>
Dermed slog Movistar-kaptajnen med eftertryk sit navn fast som en af sine 
generations ypperste klassikerryttere, og efter andenpladsen forleden i 
Amstel Gold Race har han nu lagt op til et forrygende punktum for trilogien 
i Ardennerne på søndag i Liège Bastogne-Liège.
</p><p>
På den afsluttende 1,3 km lange klatretur op mod mål havde Valverde 
fuldstændig kontrol over situationen, som hans mandskab i øvrigt havde haft 
det på det meste af færden i et Flèche Wallonne, som ellers var præget af 
urovækkende mange styrt.
</p><h3>
Ingen formåede at svare igen
</h3><p>
Movistar-kollektivet sørgede for at bringe kaptajnen i perfekt position, da 
finalen indledtes, og fra fronten af feltet havde Valverde styr på samtlige 
rivaler. Længe virkede schweizeren Michael Albasini (Orica-GreenEdge) som 
den farligste, men da Valverde fra spids skruede op for kadencen med omkring 
100 meter tilbage, var end ikke landsmanden Joaquim Rodriguez (Katusha), der 
ellers havde fulgte ham som enm skygge, i stand til at svare igen.
</p><p><b class="ext-link">DRØMMER:</b><a class="embeddedlink" href="http://politiken.dk/sport/cykling/ECE2637666/chris-anker-lurer-paa-fremstoed-i-belgisk-semiklassiker/">Chris Anker lurer på fremstød i 
belgisk semiklassiker</a></p><p>
For hvert tråd øgede Valverde afstanden, og i mål var han omkring fem længder 
foran den 12 år yngre franskmand Julian Alaphilippe (Etixx-Quick Step), der 
pressede sig forbi Albasini og snuppede andenpladsen.
</p><p>
Det var tredje gang i alt, Valverde sikrede sig pladsen øæverst på podiet, 
idet han allerede i 2006 beviste, at Flèche Wallonnes karakter passer 
fremragende til hans evner, og han blev desuden nr. 2 det følgende år, da 
han blev overtrumfer af italieneren Davide Rebellin.
</p><h3>
Fem mand har vundet løbet tre gange
</h3><p>
Foruden Valverde er det kun belgierne Eddy Merrckx og Marcel Kint samt 
italienerne Moreno Argentin og Rebellin, der har stået øverst på podiet tre 
gange.
</p><p><b class="ext-link">SVÆRT:</b><a class="embeddedlink" href="http://politiken.dk/sport/cykling/ECE2633948/et-ekstra-gear-amstel-gold-race-ser-noget-nemmere-ud-paa-tv/">Et ekstra gear, Amstel Gold Race ser 
noget nemmere ud på tv</a></p><p>
Sejren betød også, at spanieren avancerede fra ottende- til andenpladsen på 
WorldTour-ranglisten. Den føres fortsat af australieren Richie Porte (Team 
Sky) med 303 point, mens Valverde nu er oppe på 238, og hvis han bliver 
mindst nr. 3 på søndag, har han tilbageerobret den trone, han sluttede på 
sidste sæon.
</p><p>
Top-10 i Flèche Wallonne kom til at tage sig således ud: 1. Valverde, 2, 
Alaphilippe, 3. Albasini, 4. Rodriguez, 5. Daniel Moreno (Katusha), 6. 
Alexis Vuillermoz (Ag2r-La Mondiale) 4 sekunder, 7. Sergio Henao, 8. Jakob 
Fuglsang (Astana), 9. Tom-Jelte Salgter (Cannondale-Garmin), 10. Wilco 
Keldermann (Lotto-Jumbo).
</p><h3>
Fuglsang tjente point til WorldTour-ranglisten
</h3><p>
Selv om Jakob Fuglsang på forhånd var skeptisk over for finalestigningen, 
fulgte den 30-årige dansker altså flot op på præstationen fra i søndags i 
Amstel Gold Race.
</p><p>
I dag indebar ottendepladsen desuden, at der var belønning for 
anstrengelserne, idet placeringen udløste 10 point til WorldTour-ranglisten.
</p><p><b class="ext-link">VELOPLAGT:</b><a class="embeddedlink" href="http://politiken.dk/sport/cykling/ECE2633946/cauberg-specialisten-er-fyldt-med-selvtillid/">Cauberg-specialisten er fyldt med 
selvtillid</a></p><p>
Dermed rykkede danskeren fire pladser frem og er nu nr. 42 med ligeså mange 
point – og indsatsen skærpede unægtelig forventningerne til 
Liège-Bastogne-Liège, der efter Fuglsangs eget udsagn passer ham væsentligt 
bedre.
</p><h3>
Kreuziger blev Tinkoff-Saxos berdste som nr. 11
</h3><p>
Tinkoff-Saxos bedste blev tjekken Roman Kreuziger, der længe var meget synlig 
og sluttede på 11.-pladsen med et minus på otte sekunder.
</p><p>
Derimod kom det russiske mandskabs polske kaptajn Rafal Majka aldrig til at 
spille nogen rolle, og han satte 3.33 minutter til som nr. 82.
</p><p>
To placeringer og syv sekunder længere bagude sluttede Chris Anker Sørensen, 
mens den danske mester Michael Valgren, der var indblandet i et af de 
talrige styrt, ikke nåede til vejs ende.
</p><p>
Amstel Gold Race-triumfatoren den polske verdensmester Michal Kwiatkowski 
(Etixx-Quick Step) formåede ikke at hævde sig i finalen og havnede 38 
sekunder bagude som nr. 33.
</p><h3>
Gilbert måtte udgå efter styrt
</h3><p>
En af løbets mest fremtrædende favoritter, den belgiske vinder fra 2011, 
Philippe Gilbert (BMC), blev sat ud af spillet, da han cirka 50 km fra mål 
blev involveret i et styrt sammen med blandt andre luxembourgeren Bob 
Jungels og colombianeren Julian Arredondo fra Trek-mandskabet.
</p><p>
Gilberts cykeldress var flænset i stykker, men han kæmpede sig i sadlen igen 
for dog kort efter at måtte opgive at fortsætte.
</p><p>
Det store spørgsmål er nu, hvor voldsom overlast, den 32-årige belgier har 
lidt med henblik på søndagens Liège-Bastogne-Liège, der er hans vigtigste 
opgave i Ardennerne.
</p><h3>
Chris Froome gennemførte trods uheld
</h3><p>
Af de tre podieaspiranter i sommerens Tour de France, der havde valgt at teste 
sig selv på Mur de Huy, hvor 3. etape i den tre uger lange styrkeprøve 
slutter om cirka to en halv måneder, klarede italieneren Vincenzo Nibali 
(Astana) sig ikke uventet bedst.
</p><p>
Sidste års Tour-vinder nåede i mål som nr. 20 blot 19 sekunder efter Valverde, 
mens colombianeren Nairo Quintana på 76.-pladsen var 2.43 minutter bag sin 
sejrende holdkammerat.
</p><p>
Også briten Chris Froome (Team Sky) kæmpede sig igennem strabadserne, men han 
var blandt de mange, der udsattes for et ublidt møde med asfalten.
</p><p>
Froome registreredes som nr. 123 af de 133 fuldførende , da han kom alene til 
mål 12.19 minutter efter Valverde.
</p><h3>
Syv mand af sted i langt udbrud
</h3><p>
Efter knap 10 km lykkedes det fem mand at slippe fri. Det drejede sig om de 
tre belgiere, den altid angrebsivrige Thomas De Gendt (Lotto Soudal), Peter 
Van Speybroeck (Topsport Vlaanderen) og Jerome Baugnies (Wanty-Groupe 
Gobert), hollænderen Reinier Honig (Team Roompot) og italieneren Daniele 
Ratto (UnitedHealthcare).
</p><p>
Da der var kørt yderligere en halv snes km udvidedes gruppen med franskmanden 
Brice Feillu (Bretagne-Séché) og hollænderen Mike Theunisse (Lotto-Jumbo), 
og den sammensætning af udbruddet faldt tilsyneladende i god jord hos 
storholdene i feltet.
</p><p>
I hvert fald sikrede de syv sig hurtigt et markant forspring, og fremstødet 
blev da også først endegyldigt neutraliseret i den allersidste fase.
</p><h3>
Belgier alene i front ved foden af Muren
</h3><p>
De Gendt, Baugnies og Ratto blev afløst af spanieren Luis Leon Sanchez 
(Astana) og italieneren Giovanni Visconti (Movistar) i front med små 20 km 
tilbagte, men på den næstsidste stigning Côte der Chereve med blot fem km 
til mål var det også slut for deres vedkommende.
</p><p>
Det var på denne helt nye klatretur i Flèche Wallonne, der skete en markant 
udskilning i feltet med kun omkring 40 ryttere helt fremme.
</p><p class=" bl-elem">
Den unge belgier Tim Wellens (Lotto Soudal) tog chancen kort før toppen af 
Chereve og havde 14 sekunder ved foden af Mur de Huy, Her blev han hentet af 
Valverde og Co. og satte 36 sekunder til, inden han passerede målstregen som 
nr. 31.
</p>	
</div>

</div></body></html>
