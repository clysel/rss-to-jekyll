---
layout:     post
title: 	    "Grænsevogterne har reddet 3.000 bådflygtninge i Middelhavet"
post_author:	    
post_date:	    Fri, 01 May 2015 16:46:35 +0200
post_site:	    politiken.dk 
post_link:	    http://politiken.dk/udland/ECE2651434/graensevogterne-har-reddet-3000-baadflygtninge-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En lille hurtigtgående motorbåd nærmer sig i høj fart og lægger sig ind på 
siden af det store skib, der er målet. Få sekunder efter er en rebstige 
fastgjort til rækværket 6 meter oppe, og moderskibet bliver bordet. 
</p><p>
Besætningen på ’Tyr’, der egentlig er uddannet til at redde fiskerbåde i 
farvandet omkring Island, har fået helt nye opgaver. Siden december har de 
været med til at redde 3.000 bådflygtninge i Middelhavet. Og lige nu øver de 
sig i at bruge et nyt udstyr, som skal gøre det hurtigere og sikrere at 
komme om bord på et af de skibe, der fragter migranter over Middelhavet. 
</p><p>
»Da vi sidst bordede et stort tyrkisk skib, var der problemer med udstyret, så 
vi har fået noget nyt«, forklarer kaptajn Einar Valsson.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Frontex_samler_flyg_932927w.jpg" alt="" border="0"/></span></p><p>
’Tyr’ er opkaldt efter den gamle nordiske krigsgud, som i nogle sagaer også 
optræder som retfærdighedens gud. Lige nu er ’Tyr’s officielle opgave at 
hjælpe italienerne med at bevogte EU’s ydre grænse og standse gods og 
personer, der er ved at trænge ind på det europæiske territorium uden 
behørig tilladelse. 
</p><p>
»Men i praksis foregår 90 procent af vores aktiviteter uden for mandatområdet 
tæt på den libyske grænse og består i at samle bådflygtninge op«, siger den 
islandske kaptajn. 
</p><p>
Island er ikke med i EU, men er med i samarbejdet om åbne grænser, og ’Tyr’ 
deltager derfor i bevogtningen af de ydre grænser. 
</p><p>
Det er den operation, EU-lederne i torsdags besluttede at tredoble i et forsøg 
på at håndtere flygtningekrisen i Middelhavet. 26.000 er rejst fra Libyen 
til Italien, og 3.000 er blevet dræbt i forsøget alene i år, hvor sæsonen 
først lige er begyndt. Hvis tendensen fortsætter, vil 30.000 omkomme i år, 
skønner FN. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2640849/eu-landene-tredobler-budgettet-for-redningsprogram/">EU-landene tredobler budgettet 
for redningsprogram </a></p><p>
På den seneste mission samlede ’Tyr’ endnu 360 flygtninge op. Da de nåede frem 
til fiskerbåden, kunne besætningen se omkring 200 mennesker, der stod som 
sild i en tønde på dækket. Hvorefter de opdagede, at der var næsten lige så 
mange under dæk. »Skibet var ved at synke, så vi måtte arbejde ekstremt 
hurtigt for at få dem alle sammen om bord på ’Tyr’, inden deres skib gik 
ned. Vi kunne tage 15 ad gangen på vores gummibåd«, fortæller han. 
</p><p>
’Tyr’ befandt sig på det tidspunkt meget langt fra den grænse, skibet er sat 
til at bevogte, og i færd med en opgave, der slet ikke er en del af mandatet 
for ’Operation Triton’, som det islandske skib er en del af. Men de 
internationale søfartsregler dikterer, at man skal redde skibbrudne, når det 
er muligt, og ingen anstændig sømand bryder den regel. 
</p><h3>
Nøden er et forretningskoncept 
</h3><p>
»Menneskesmuglerne spekulerer fuldstændig kynisk i nøden. Det er kernen i 
deres forretningskoncept«, siger Ewa Moncure, talsmand for EU’s 
grænseagentur, Frontex, der styrer Operation Triton. 
</p><p>
»De sender synkefærdige både lige ud på den anden side af den libyske 
havgrænse, hvor en af flygtningene sender nødsignal og gps-koordinater til 
os i Frontex eller til den italienske kystvagt. De er reelt i havsnød, så vi 
kan ikke gøre andet end at hente dem«, siger hun. 
</p><p>
»I teorien kan vi aflevere dem i det land, de kommer fra«, supplerer Einar 
Valsson. »Men i Libyen er der ingen, der tager telefonen, når vi beder om 
tilladelse til at gå ind«. 
</p><div class="art-quote article-box">
<p class="quote"/>
<blockquote>
<p class="quote-txt">
I teorien kan vi aflevere dem i det land, de kommer fra. Men i Libyen er der 
ingen, der tager telefonen, når vi beder om tilladelse til at gå ind
</p>
<p class="sender">
Einar Valsson 
</p>
</blockquote>
</div><p>
Hvis ’Tyr’ går ind i libysk farvand uden tilladelse, er det teknisk set en 
invasion. Derfor har kaptajn Valsson og hans kollegaer ingen anden mulighed 
end at tage bådflygtningene med tilbage til Sicilien. </p><p>
Ikke desto mindre haglede kritikken ned over EU’s stats- og regeringschefer, 
da de i sidste uge besluttede at tredoble operation Triton, som ’Tyr’ er en 
del af. 
</p><p>
»Vi fået en forstærket grænseoperation, hvor fokus er på grænser og ikke på at 
redde mennesker i nød«, sagde Anders Ladekarl, generalsekretær for Røde Kors 
i Danmark, til Politiken efter topmødet. 
</p><h3>
Synkefærdigt genbrug 
</h3><p>
Andreas Kamm fra Dansk Flygtningehjælp var på samme linje. »Uden at have set 
den her plan udfolde sig, vil jeg sige, at dens sigte er meget begrænset til 
at forstærke grænserne. Jeg er bange for, at det er for svagt, fordi det 
ikke når langt nok ud mod de skibe, der sagtens kan komme i havsnød længere 
væk«, siger Andreas Kamm. 
</p><p>
Som et ekko af ngo’erne kræver også formanden for Europa-Parlamentet, Martin 
Schulz, at Frontex og operation Triton får til opgave at finde og redde 
bådflygtninge i havsnød. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/hjertetafeuropa/hjertet_1-2-3europa/ECE2642133/interaktivt-kort-17000-druknet-i-middelhavet-siden-aar-2000/">Interaktivt kort: 17.000 
druknet i Middelhavet siden år 2000</a></p><p>
Men kritikerne har ikke forstået realiteterne til søs, mener Ewa Moncure. 
</p><p>
»Vi behøver ikke noget nyt mandat fra EU for at redde skibbrudne. Det er vi i 
forvejen forpligtet til af de internationale konventioner, og det er enhver 
sømands første prioritet«, siger grænseagenturets talsmand. 
</p><p>
Einar Valsson viser på et kort det område tæt på Italien, som ’Tyr’ har fået 
til opgave at patruljere. Men det officielle mandatområde er ikke andet end 
netop streger på et kort. Næsten hver gang ’Tyr’ og besætning stævner ud på 
en ny ni dage lang patrulje, kommer der et nødopkald fra et bådfuld 
flygtninge nær den libyske grænse, og så går turen sydpå. Igen. 
</p><p>
»Problemet er, at området er så enormt stort, og det kan tage så lang tid at 
komme frem, at vi umuligt kan nå at redde alle. Indtil videre er vi 
heldigvis altid selv kommet frem i tide, og der er endnu ingen, der er døde 
under vore operationer. Men det kan desværre ikke undgås, når der kommer så 
mange, og området er så stort«, siger Valsson. 
</p><div class="art-quote article-box">
<p class="quote"/>
<blockquote>
<p class="quote-txt">
De skød kun op i luften, men det stod klart, at de mente det alvorligt. Vi er 
også bevæbnede, men jeg ville ikke gå ind i en ildkamp med dækket fuldt af 
skrækslagne flygtninge, så jeg gav efter og lod dem få skibet
</p>
<p class="sender">
Einar Valsson 
</p>
</blockquote>
</div><p>
Ewa Moncure fra Frontex forventer, at den tredoblede bevilling i høj grad vil 
gå til flere fly, der skal overvåge området og spotte skibe i havsnød. 
</p><p>
Da fiskerbåden var blevet befriet for de omkring 30 tons mennesker, kunne den 
atter flyde, og kaptajn Valsson besluttede at trække den med sig til 
Italien. Men da han gjorde klar til at sejle af sted, blev han angrebet af 
menneskesmuglerne, der ville have deres skib tilbage. 
</p><p>
»De skød kun op i luften, men det stod klart, at de mente det alvorligt. Vi er 
også bevæbnede, men jeg ville ikke gå ind i en ildkamp med dækket fuldt af 
skrækslagne flygtninge, så jeg gav efter og lod dem få skibet«, fortæller 
Einar Valsson. 
</p><p>
Flere andre Frontex-kaptajner har været i lignende situationer på det seneste, 
og genbruget er bekymrende, siger Ewa Moncure. »Skibene bliver nedslidt og 
ødelagt på sådan en tur og vil næppe kunne klare en tur på 30 sømil, slet 
ikke hvis det er propfyldt med flygtninge«. 
</p><p><b class="ext-link">TV</b><a class="embeddedlink" href="http://politiken.dk/tv/udland/ECE2635868/se-dokumentarfilm-om-baadflygtninges-desperate-kamp/">Se dokumentarfilm om bådflygtninges desperate 
kamp</a></p><p>
Pludselig kravler en mand over rækværket og springer i havet. Nu er det op til 
besætningen at få en motorbåd i vandet og samle manden op, inden det er for 
sent. Det er dagens anden øvelse. 
</p><p>
»Med alle de flygtninge, vi samler på dækket, kan det ske når som helst, at 
nogle falder ud«, siger Einar Valsson. 
</p><p>
Under den første operation i december stuvede han 250 flygtninge ind på ’Tyr’ 
og lod et handelsskib tage de sidste 150. 250 var det maksimale antal 
flygtninge, han kunne have om bord, mente kaptajnen. 
</p><p class=" bl-elem">
I forrige uge tog han alligevel 360 med. »Men det er så også det absolutte 
maksimum. Tror jeg. Nu må vi se. Hvis der næste gang er 460, kan jeg ikke 
bare lade de 100 ligge og drukne, fordi jeg ikke har plads. Det kan vi jo 
ikke«. 
</p>	
</div>

</div></body></html>
