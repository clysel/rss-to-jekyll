---
layout:     post
title: 	    "Klarlund: Kolesterolmedicin kan give ømme arme"
post_author:	    
post_date:	    Tue, 03 Mar 2015 09:00:31 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2567077/klarlund-kolesterolmedicin-kan-give-oemme-arme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BENTE KLARLUND PEDERSEN</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p class=" bl-elem">
Brevkasse om hvordan vi holder raske mennesker raske. Bente Klarlund Pedersen 
er overlæge på Rigshospitalet, professor ved Københavns Universitet og leder 
af Trygfondens Center for Aktiv Sunhed og Danmarks Grundforskningsfonds 
Center for Inflammation og Metabolisme, der forsker i, hvordan fysisk 
aktivitet gavner sundheden. <a class=" bl-elem" target="_blank" href="mailto:bente.klarlund@pol.dk">bente.klarlund@pol.dk</a></p>
</div>
</div><p><b>Spørgsmål fra en anonym læser:</b></p><p>
Jeg er 64-årig mand, der for cirka 15 år siden fik en blodprop i hjertet. Min 
læge har derfor bedt mig om at tage kolesterolsænkende medicin: 20 mg 
Simvastatin resten af min levetid. Med sund livsførelse er mit kolesteroltal 
p.t. 3,9. Medicinen har desværre den bivirkning, at den giver ømme muskler, 
hvilket påvirker min livskvalitet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2132119/klarlund-derfor-giver-oemme-muskler-staerke-muskler/">Klarlund: Derfor giver ømme 
muskler stærke muskler</a></p><p>
Jeg har det seneste halve år dagligt besøgt den dejlige Ishøj Svømmehal. I det 
halve år har jeg hver anden dag svømmet 500 meter brystsvømning og hver 
anden dag været i svømmehallens fitnesscenter, hvor jeg hver gang laver 
øvelser (3 x 10 styk) blandt andet for at styrke mine overarme. Jeg er 
overrasket over, at jeg bliver ved med at have ømme overarme efter al den 
træning og svømning. Er det Simvastatin, som spøger? 
</p><p>
For et par måneder siden fik jeg lægens tilladelse til at gå ned til halv 
dosis, 10 mg, men det har ikke hjulpet. Skal jeg leve med den ømhed resten 
af livet? Tror du, ømheden i armene forsvinder, hvis jeg stopper fuldstændig 
med Simvastatin, eller har kroppen brug for mere hvile imellem træningerne? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1473526/klarlunds-klumme-motion-paa-recept/">Klarlunds klumme: Motion på 
recept </a></p><p>
I svømmehallen er der også et varmtvandsbassin med dyser, som presser vand ud 
i bassinet. Mange gæster bruger dyserne som en slags massage af kroppen. Har 
det nogen fysisk effekt eller er det bare psykisk velvære? Og hvad med 
svømmehallens dampbad og sauna – har det nogen fysisk effekt at benytte dem? 
</p><p><b>Bente Klarlund Pedersen:</b></p><p>
Simvastatin tilhører gruppen af statiner, der er midler til sænkning af 
kolesteroltallet. Man ved ikke, hvor mange af de godt 600.000 danskere, der 
tager statiner, som oplever muskelsmerter som bivirkning. Men 10 procent er 
et godt bud ifølge flere undersøgelser. 
</p><p>
Dine symptomer kan meget vel være forårsaget af Simvastatin, og i så fald vil 
det næppe hjælpe dig at holde længere pauser mellem dine træningsgange, men 
du kan afprøve det ved f.eks. at gå/løbe nogle af dagene i stedet, så armene 
får hvile. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2498122/klarlund-loeb-langt-men-langsomt-med-alderen/">Klarlund: Løb langt, men 
langsomt med alderen</a></p><p>
Danske forskere fra Panum Instituttet i København foreslår, at statiner kan 
mindske musklernes evne til at producere energi. Det er måske forklaringen 
på bivirkninger som muskelsmerter og muskeltræthed, ikke mindst i 
forbindelse med fysisk aktivitet, hvor man har brug for, at musklerne 
producerer energi. 
</p><p>
Hvis muskelsmerter som følge af behandling med statiner medfører, at man er 
tilbageholdende med fysisk aktivitet, er det en alvorlig sag, da fysisk 
aktivitet i sig selv kan sænke kolesteroltallet og forebygge 
hjerte-kar-sygdomme. Man kan eventuelt forsøge et andet statin-præparat, i 
håb om at der vil være færre bivirkninger. 
</p><p class=" bl-elem">
Hvis man har muskelsmerter, vil der ofte opstå muskelspændinger, som kan 
forværre smerterne. Varmtvandsbassin med dyser kan give herlig massage og 
afslapning, hvilket eventuelt kan afhjælpe muskelspændinger. For nogle kan 
sauna virke afstressende, angstdæmpende og bidrage til en god søvnkvalitet, 
men herudover er der ikke meget belæg for, at sauna forebygger sygdom eller 
styrker kroppens organer. 
</p>	
</div>
</div></body></html>
