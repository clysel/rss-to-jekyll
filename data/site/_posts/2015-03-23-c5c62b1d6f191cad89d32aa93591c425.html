---
layout:     post
title: 	    "Usædvanlig kinesisk udmelding: Klimaforandringer truer gigantisk dæmning"
post_author:	    
post_date:	    Mon, 23 Mar 2015 10:21:30 +0100
post_site:	    politiken.dk 
post_link:	    http://politiken.dk/oekonomi/2050/klima/ECE2599846/usaedvanlig-kinesisk-udmelding-klimaforandringer-truer-gigantisk-daemning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Temperaturen er steget endnu mere i Kina i det seneste århundrede end i verden 
som sådan. Og de stigende temperaturer kan få »enorm indvirkning« på landet, 
blandt andet i form af dårligere høst. 
</p><p>
Advarslen kommer fra lederen af Kinas meteorologiske administration, Zheng 
Guoguang. 
</p><div class="art-quote article-box">
<p class="quote"/>
<blockquote>
<p class="quote-txt">
Vi må lægge vægt på klimasikkerhed
</p>
<p class="sender">
Zheng Guoguang, vejrchef, Kina 
</p>
</blockquote>
</div><p>
De stigende temperaturer, mere tørke og ekstremregn er også en »alvorlig 
trussel« mod store infrastrukturprojekter som den gigantiske De tre Slugters 
dæmning, en jernbane fra Tibet til det nordvestlige Kina og de 
kontroversielle planer om en storstilet overførsel af vand fra Syd- til 
Nordkina, sagde Zheng Guoguang til det kinesiske nyhedsburea Xinhua i 
udtalelser, der er gengivet i en lang række medier. </p><p>
Det fremgår ikke præcis, hvilke konsekvenser Zheng Guoguang har i tankerne. 
Men mere ekstremregn kan påvirke de fleste infrastrukturprojekter.
</p><p>
Kina, der er verdens største udleder af drivhusgasser, har længe erkendt, at 
det er nødvendigt at gøre noget for at forhindre klimaændringerne i at løbe 
løbsk. Men det er særsyn, at fremtrædende embedsmænd udtaler sig mere 
specifikt om, hvad den globale opvarmning kan betyde for Kina selv. 
</p><p>
»Efterhånden som verden bliver varmere, kan risikoen for Kina fra 
klimaændringer og klimakatastrofer blive mere alvorlig«, sagde Zheng 
Guoguang. 
</p><h3>
Mindre fossil energi 
</h3><p>
Han opfordrer til, at Kina forsøger at blive mindre afhængig af fossil energi, 
dvs. kul, olie og gas: 
</p><p>
»For at konfrontere udfordringerne fra tidligere og kommende klimaændringer må 
vi respektere naturen og leve i harmoni med den. Vi må lægge vægt på 
klimasikkerhed«. 
</p><p>
Kina har taget de første skridt til at få styr på sine udledninger af 
drivhusgasser. Presset af den voldsomme luftforurening i storbyerne er 
landet begyndt at skrue ned for udbygningen af kulkraft og at lukke ældre, 
ineffektive og særligt forurenende kulkraftværker omkring byerne. Kinas 
kulforbrug og den tilhørende udledning af CO2 faldt i 2014 for første gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2451496/obama-klimaaftale-er-en-milepael-i-kina-og-usas-forhold/">Obama: Klimaaftale er en 
milepæl i Kina og USA's forhold</a></p><p>
Kina og USA indgik i efteråret en aftale om at sænke deres udledning af 
drivhusgasser. Ifølge aftalen skal Kinas udledninger toppe inden 2030, 
hvilket ifølge iagttagere dels er meget lidt ambitiøst, dels helt 
utilstrækkeligt i forhold til klimaændringerne. Kina ventes at indsende en 
mere detaljeret plan til FN senere i år, før klimatopmødet i Paris til 
efteråret, hvor målet er en ny, international klimaaftale, der omfatter alle 
lande. 
</p><h3>
Væksten skal holdes nede 
</h3><p>
Den kinesiske vicepremierminister Zhang Gaoli fastslog i en tale i søndags 
ifølge Bloomberg News, at Kina ikke længere vil stræbe efter tidligere års 
tocifrede vækstrater. 
</p><p>
» Det er både umuligt og unødvendigt at opretholde den meget høje vækst fra 
fortiden. Vi har betalt prisen for det, og det er ikke bæredygtigt«, sagde 
Zhang Gaoli. 
</p><p>
De seneste år er den kinesiske vækst aftaget til 2014's 7,4 pct. I år venter 
en vækst på omkring 7 pct., hvilket vil være den laveste vækstrate siden 
1990. 
</p><p>
Kina søger efter veje til en grønnere økonomi efter årene med meget høj vækst, 
som byggede på meget energiintensiv industriproduktion. 
</p><h3>
Grøn økonomi er fremtiden 
</h3><p>
Et forskningscenter under Kinas statsråd, DRC, er på vej med en rapport om 
overgangen til en grønnere økonomi, udarbejdet af internationale økonomi- og 
miljøeksperter for rådets forskningscenter i samarbejde med Det 
Internationale Institut for Bæredygtig Udvikling (IISD) i London. 
</p><p>
»At lægge om fra en ressource- og forureningsintensiv økonomi til en grøn 
økonomi er nu en strategisk prioritet for Kina. Succes afhænger af 
udviklingen af grønne industrier og omlægning af mange traditionelle 
industrier«, siger Zhang Chenghui fra DRC's forskningscenter, som er 
medforfatter til rapporten. 
</p><p class=" bl-elem">
Rapporten 'Greening China's Financial System' udkommer i april. 
</p>	
</div>
</div></body></html>
