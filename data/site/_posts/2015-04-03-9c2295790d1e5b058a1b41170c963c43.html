---
layout:     post
title: 	    "Ny dille hos kriminelle: Gas igen brugt mod bank"
post_author:	    
post_date:	    Fri, 03 Apr 2015 10:07:55 +0200
post_site:	    politiken.dk 
post_link:	    http://politiken.dk/indland/ECE2615550/ny-dille-hos-kriminelle-gas-igen-brugt-mod-bank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er igen sket et forsøg på at sprænge sig til kontanter i en hæveautomat.
</p><p>
Natten til fredag gik det ud over en automat ved Sydbank i Skærbæk, oplyser 
politiet til TV 2 Syd.
</p><p>
Ved hjælp af gas lykkedes det for nogle maskerede mænd at få sprængningen 
gennemført, men de kom ikke væk med penge.
</p><p>
Det skyldes, at en borger havde tilkaldt politiet efter at have set mændene 
luske rundt ved automaten.
</p><p>
»Det er professionelle folk, der er på spil, når der bruges gas til at sprænge 
hæveautomater i luften«, siger vagtchef Ivan Gohr Jensen fra Syd- og 
Sønderjyllands Politi til TV 2 Syd.
</p><p>
Samme metode brugte de kriminelle kolleger, som angreb en hæveautomat ved en 
sparekasse i Ørsted på Djursland.
</p><p>
Her lykkedes det dog gerningsmændene at slippe væk med penge. Udbyttets 
størrelse ønsker politiet imidlertid ikke at sige noget om.
</p><p>
Fredag formiddag har Østjyllands Politi ikke nærmere oplysninger om disse mænd 
eller den bil, som de forsvandt i.
</p><p>
Fænomenet med at anvende gas til at sprænge sig vej til penge i hæveautomater 
er set over hele landet siden 2012.
</p><p class=" bl-elem">
Men det er især i de mindre bysamfund, at borgerne er blevet forstyrret af de 
enorme brag fra de kriminelles natlige aktiviteter.
</p>	
</div>

</div></body></html>
