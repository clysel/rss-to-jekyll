---
layout:     post
title: 	    "Sanaa ramt af bombardementer for tredje dag i træk"
post_author:	    
post_date:	    Sat, 28 Mar 2015 07:56:30 +0100
post_site:	    politiken.dk 
post_link:	    http://politiken.dk/udland/ECE2608107/sanaa-ramt-af-bombardementer-for-tredje-dag-i-traek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bombardementerne af Yemens hovedstad, Sanaa, fortsatte i nat for fuld styrke, 
beretter indbyggere i byen over for nyhedsbureauet Reuters.
</p><p>
Først ved solopgang blev angrebene fra koalitionen med Saudi-Arabien i spidsen 
indstillet.
</p><p>
»Der var luftangreb hele natten, og de stoppede først ved daggry«, lyder det 
fra en indbygger ifølge Reuters.
</p><p>
Der er ingen meldinger om, hvilke lande der har kastet nattens bomber, men 
siden torsdag har Saudi-Arabien og en række allierede i Golfen med stor 
militær styrke angrebet Yemen, der ligger på den sydlige spids af den 
arabiske halvø.
</p><p>
Målet er at knuse den shiamuslimske Houthi-milits, der er på fremmarch og har 
væltet styret og jaget præsidenten på flugt.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ledere/ECE2608007/yemen-betaler-hoej-pris-for-saudisk-iransk-rivalisering/">Yemen betaler høj pris for 
saudisk-iransk rivalisering</a></p><p>
Det sunniarabiske Saudi-Arabien har svoret, at dvt vil gøre alt for, at den 
afsatte yemenitiske præsident Abd-Rabbu Mansour Hadi kan vende tilbage til 
magten.
</p><p>
Saudi-Arabien har blandt andet USA's opbakning. Sent fredag talte USA's 
præsident, Barack Obama, i telefon med Saudi-Arabiens kong Salman.
</p><p>
»Præsidenten og kong Salman enedes om, at vores fælles mål er at opnå en 
vedvarende stabilitet i Yemen gennem en forhandlet politisk løsning i FN«, 
siger Bernadette Meehan, talskvinde for Det Nationale Sikkerhedsråd i USA.
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2605160/analyse-saudi-arabien-folder-sig-ud-som-mellemoestlig-stormagt/">Saudi-Arabien folder sig ud som 
mellemøstlig stormagt</a></p><p>
I går ankom Yemens afsatte præsident, Abd-Rabbu Mansour Hadi, til 
Saudi-Arabiens hovedstad, Riyadh, efter at være flygtet først fra Sanaa og 
siden fra havnebyen Aden på grund af oprørernes fremmarch.
</p><p>
Han deltager i dag i et topmøde i Den Arabiske Liga, der holdes i den 
egyptiske badeby Sharm el-Sheik. Yemen ventes at blive det altoverskyggende 
emne på topmødet.
</p><p class=" bl-elem">
Den saudisk-ledede koalitions angreb i Sanaa har angiveligt kostet omkring 40 
civile livet indtil nu.
</p>	
</div>
</div></body></html>
