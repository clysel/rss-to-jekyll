---
layout:     post
title: 	    "De praktiserende læger skal igen have ny formand"
post_author:	    
post_date:	    Thu, 26 Mar 2015 22:00:15 +0100
post_site:	    politiken.dk 
post_link:	    http://politiken.dk/indland/ECE2606124/de-praktiserende-laeger-skal-igen-have-ny-formand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den interne strid om de overordnede linjer i Praktiserende Lægers Organisation 
(PLO) fører endnu engang til, at forbundet skal finde en ny formand. 
</p><p>
Den nuværende formand, Bruno Melgaard Jensen, har besluttet sig for at gå af i 
forbindelse med det kommende repræsentantskabsmøde 11. april, oplyser 
organisationen i en pressemeddelelse. 
</p><p>
»Min beslutning er truffet ud fra en samlet vurdering af, hvordan den 
fagpolitiske situation ser ud i PLO lige nu«, siger Bruno Melgaard Jensen i 
en pressemeddelelse.
</p><p>
Han har efter efterårets repræsentantskabsmøde ikke længere flertal for sin 
linje, skriver Dagens Medicin. 
</p><p>
Dermed vil han ikke engang have nået at sidde på posten i halvandet år, efter 
at han i november 2013 afløste Henrik Dibbern. 
</p><h3>
Flertal er skiftet 
</h3><p>
Dibbern gik selv af i utide et par måneder forinden i forbindelse med 
konflikten mellem lægerne og regionerne i spørgsmålet om en ny overenskomst 
samme år. 
</p><p class=" bl-elem">
Han opfordrede sine medlemmer til at aflevere deres ydernumre, men det blev i 
stedet Bruno Melgaard Jensens fløj, der dengang havde størst opbakning, og 
satte sig på den politiske linje. 
</p>	
</div>
</div></body></html>
