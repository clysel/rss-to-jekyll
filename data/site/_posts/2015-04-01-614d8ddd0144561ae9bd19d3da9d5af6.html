---
layout:     post
title: 	    "Ny lov om alkohollås på biler mødes af massiv kritik"
post_author:	    
post_date:	    Wed, 01 Apr 2015 07:45:25 +0200
post_site:	    politiken.dk 
post_link:	    http://politiken.dk/indland/ECE2612933/ny-lov-om-alkohollaas-paa-biler-moedes-af-massiv-kritik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi har hele vejen igennem anbefalet en model, der ligger tættere på den 
svenske, hvor man bruger alkolåsen som alternativ til frakendelsen af 
kørekortet og derved giver den dømte spritbilist et incitament til at få 
ændret sit syn på alkohol og bilkørsel.
</p>
<p class="sender">
Inger Marie Bernhoft, forsker 
</p>
</blockquote>
</div><p>
I dag træder en længe ventet lov om alkolåse til dømte spritbilister i kraft. 
</p><p>
Den nye ordning gør det muligt for spritbilister, der har fået frakendt 
kørekortet, at vende hurtigere tilbage bag rattet, hvis de køber og 
installerer en alkolås, der forhindrer bilen i at starte, når chaufføren har 
drukket. 
</p><p>
Lovændringen har været undervejs i fem år, men allerede før den træder i 
kraft, møder den kritik for ikke at være vidtgående nok. 
</p><h3>
Burde skæve til Sverige
</h3><p>
En af kritikerne er direktør i Rådet for Sikker Trafik, Mogens Kjærgaard 
Møller, der gerne havde set, at de danske politikere havde skævet mere til 
Sverige, hvor op mod 90.000 alkolåse er i brug. 
</p><p>
»Vi er bestemt tilhængere af alkolåse, men vi tror ikke, at den danske 
alkolåsordning bliver særlig udbredt, for incitamentet er ikke stort nok«, 
siger han og fortsætter: 
</p><p>
»I Sverige er alkolåsordningen et alternativ til straffen for spirituskørsel, 
og den dømte får lov til at beholde sit kørekort, hvis han installerer en 
alkolås. I Danmark skal man først udstå straffen, før alkolås-ordningen 
bliver en mulighed«. 
</p><p><b class="ext-link">FAKTA </b><a class="embeddedlink" href="http://politiken.dk/indland/ECE2612900/fakta-saadan-fungerer-den-nye-alkolaasordning/">Sådan fungerer den nye alkolåsordning</a></p><p>
På den måde bliver 'guleroden' ifølge Rådet for Sikker Trafik for 
lille for spritbilisterne. 
</p><p>
»At få kørekortet tilbage et år tidligere mod at skulle købe en dyr alkolås og 
køre med den i to år er et regnestykke, som nogle vil mene ikke går op«, 
siger Mogens Kjærgaard Møller. 
</p><h3>
Incitament til at ændre syn på alkohol
</h3><p>
Samme toner lyder fra Inger Marie Bernhoft, der frem til sin nylige 
pensionering var den førende forsker inden for området på DTU. 
</p><p>
»Vi har hele vejen igennem anbefalet en model, der ligger tættere på den 
svenske, hvor man bruger alkolåsen som alternativ til frakendelsen af 
kørekortet og derved giver den dømte spritbilist et incitament til at få 
ændret sit syn på alkohol og bilkørsel«, siger hun. 
</p><p>
De overordnede rammer for alkolås-ordningen blev vedtaget i 2010 af et enigt 
folketing. I forløbet frem til ikrafttrædelsen i dag har en stor del af 
høringssvarene fremhævet især den svenske model. 
</p><p class=" bl-elem">
Ritzau ville gerne have spurgt justitsminister Mette Frederiksen (S), hvorfor 
Danmark ikke vælger at følge svenskerne, men hun holder ifølge ministeriet 
påskeferie. 
</p>	
</div>

</div></body></html>
