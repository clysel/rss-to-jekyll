---
layout:     post
title: 	    "Underjordiske cisterner er tæt på at gøre Politikens anmelder religiøs"
post_author:	    
post_date:	    Fri, 06 Mar 2015 15:02:21 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2575933/underjordiske-cisterner-er-taet-paa-at-goere-politikens-anmelder-religioes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
H</h4>
<h5>
Ingvar Cronhammar</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div><p>
Cisternerne, Søndermarken, Frederiksberg. Ti.-sø. kl. 11-17. Entré: 50 kr. Til 
29. nov. Www.cisternerne.dk.
</p></div>
</div><p>
Der er ingen tvivl. Det er nåden, der strømmer ned i de mørke, fugtige 
underjordiske rum under Søndermarken. Nåden skildret i et dobbeltgreb, idet 
søjler af på én gang lys og vand åbenbarer sig ovenfra og ned, så selv en 
forbenet ateist som mig mærker impulsen til at knæle og råbe tak! 
</p><p>
Og så melder der sig en kritisk stemme, der siger: Er dette ikke effektjageri, 
er du ikke bare overvældet af patos-effekter i bedste hollywoodstil? Denne 
stemme har fat i noget, for selvfølgelig er det effekter, men den rammer 
samtidig ved siden af, for det meste kunst arbejder med effekter, og 
Cronhammars effekter i Cisternerne er ikke overfladisk patos. 
</p><p><b class="ext-link">INTERVIEW </b><a class="embeddedlink" href="http://politiken.dk/magasinet/interview/ECE2569644/ingvar-og-hans-maskiner/">Ingvar og hans maskiner</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Cronhammar_2_918563y.jpg" alt="" border="0"/><span class="caption"><span class="f-img-caption">Foto: 
</span>Lars Krabbe</span></span></p><p>
Det er et fremragende bud på en stedsspecifik installation, der handler om det 
rum, den er i, og som med enkle og slående greb spiller på rummets 
dobbelthed af kældermenneskefugtigt mørke og kirkelig hvælvingerumklang. 
</p><h3>
Et kredsløb af brusende og stillestående vand 
</h3><p>
Det enkle greb består i at tage udgangspunkt i cisternernes fortid som 
vandreservoir og deres nutid, hvor det i bakken ophobede regnvand konstant 
siver ind gennem betonen. I stedet for at lade dette vand forsvinde ud i 
afløbene, bliver det via nogle pumper brugt til selve installationen i et 
kredsløb af brusende og stillestående vand. Lyset fra oven er som dagslys, 
mens lyset langs gangbroerne er mere okkergulligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/">Forårsudstillingen på 
Charlottenborg er en lidt anæmisk omgang</a></p><p>
Rummene fyldes ikke kun af lys og vand, men også af lyd, idet Martin Hall har 
skabt et musikalsk spor, der veksler mellem en messende drengesang over en 
simpel skala og nogle mere eksperimenterende ambiente lyde. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Cisternerne_i_S_nde_918641w.jpg" alt="" border="0"/><span class="caption"><span class="f-img-caption">Foto: 
</span>Lars Krabbe</span></span></p><p>
Lyden afspilles i forrummet, og den komplekse akustik i den hvælvede 
arkitektur bidrager med to ting: For det første er rumklangen så voldsom, at 
musikken mudres til og blander sig med vandets brusen, så man ikke får et 
klart indtryk af detaljerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2538674/skrigende-pink-kunst-bliver-siddende-i-kroppen-som-et-sanseligt-chok/">Skrigende pink kunst bliver 
siddende i kroppen som et sanseligt chok</a></p><p>
For det andet kastes lyden rundt på uigennemskuelige måder, spredes og samler 
sig, bliver fjern og pludselig nær. Begge dele giver en oplevelse af, at 
musikken bare er til stede i rummet; at det er rummet selv, der synger sin 
rungende bøn. 
</p><h3>
Gennemsigtig installation 
</h3><p>
Men mekanismerne er ikke skjulte, man kan sagtens finde højttalerne, hvis man 
vil, og rørene, som vandet pumpes igennem, er også klart synlige. Det er 
ikke illusionskunst, det her, det er en enkel og gennemsigtig installation, 
der bare samtidig er overvældende. Og der gøres ikke et stort teoretisk 
nummer ud af denne blotlægning af mekanismen; det er bare sådan, det er. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2540103/usaedvanlig-kunstner-overskrider-graenser-mellem-syn-og-hoerelse/">Usædvanlig kunstner 
overskrider grænser mellem syn og hørelse</a></p><p class=" bl-elem">
Cisternerne er et ganske særligt og samtidig besværligt udstillingsrum. Ingvar 
Cronhammar har formået at se denne mulighed, så vi får mulighed for at se 
lyset. Gå igennem cisternerne for dig selv uden at snakke med nogen. Dette 
er ikke en social begivenhed. Det er et mellemværende mellem dig og den Gud, 
der ikke eksisterer. 
</p>	
</div>
</div></body></html>
