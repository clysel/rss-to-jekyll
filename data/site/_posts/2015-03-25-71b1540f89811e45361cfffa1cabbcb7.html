---
layout:     post
title: 	    "Peter Duetoft vil i Folketinget for S"
post_author:	    
post_date:	    Wed, 25 Mar 2015 15:22:15 +0100
post_site:	    politiken.dk 
post_link:	    http://politiken.dk/indland/politik/ECE2603640/peter-duetoft-vil-i-folketinget-for-s/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De fleste vælgere uden for Nordjylland kender formentlig mest Peter Duetoft 
for hans tid som folketingsmedlem og senere landsformand for 
Centrum-Demokraterne.
</p><p>
Men nu kan der bliver et landspolitisk gensyn med Peter Duetoft, som denne 
gang stiller op til folketingsvalget for Socialdemokraterne, som han siden 
2010 har været medlem af Hjørring Byråd for.
</p><h3>
'En ny udfordring'
</h3><p>
Peter Duetoft bliver kandidat i Hjørring-kredsen, oplyser partiets 
kredsformand, Jan Thomsen. Om opstillingen siger Peter Duetoft:
</p><p>
»Jeg blev spurgt for 14 dage siden og har overvejet forslaget nøje. Jeg havde 
jo ikke lige set det komme, så det var en ny udfordring«.
</p><p>
Han mener, at det kommende folketingsvalg bliver »langt mere 
holdningspræget end tidligere«.
</p><p>
»Her er jeg som en fisk i vandet. Valget står nu mellem fællesskab eller 
egoisme. Skal man i Danmark gøre de fattige fattigere for at gøre de rige 
rigere, eller skal vi have et samarbejdssamfund, hvor vi hjælper i 
fællesskab«, siger Peter Duetoft.
</p><h3>
Sidder i byrådet i Hjørring
</h3><p>
Han varsler samtidig en kamp for Nordjylland og specielt Vendsyssel, hvis han 
kommer i Folketinget.
</p><p>
»Vi skal behandles ordentligt, og jeg er træt af al snakkeriet om 
Udkantsdanmark. Jeg valgte Vendsyssel i 1995, da jeg flyttede fra København 
til Sindal. Jeg er altså et af beviserne på, at man sagtens kan bo i 
Vendsyssel og stadig være med i det danske samfund«, siger Peter Duetoft.
</p><p>
Peter Duetoft sad i Folketinget fra 1988-2001 for Centrum-Demokraterne, valgt 
i Nordjylland. Han var blandt andet formand for Folketingets Finansudvalg og 
Det Udenrigspolitiske Nævn.
</p><p class=" bl-elem">
I dag er Peter Duetoft gruppeformand for Socialdemokraternes gruppe i Hjørring 
Byråd og har bopæl i Sindal i Vendsyssel.
</p>	
</div>
</div></body></html>
