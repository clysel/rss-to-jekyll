---
layout:     post
title: 	    "E-boks skal levere ny Digital Post"
post_author:	    Rasmus Ekberg Villumsen
post_date:	    Wed, 18 Feb 2015 12:27:10 +0000
post_site:	    www.version2.dk 
post_link:	    http://www.version2.dk/artikel/e-boks-skal-levere-ny-digital-post-78735?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Digitaliseringsstyrelsen har underskrevet en kontrakt med e-Boks A/S om at levere en Digital Post-løsning, når den nuværende kontrakt udløber, det oplyser e-Boks og Digitaliseringsstyrelsen i en pressemeddelelse.</p>

<p>Den nuværende kontrakt løber til januar 2016, og med den nye aftale har e-Boks A/S forpligtet sig til at en Digital Post-løsning til virksomheder og borgere frem til primo 2018.</p>

<p>Direktør i Digitaliseringsstyrelsen Lars Frelle-Petersen er begejstret over den nye kontrakt og de mange fordele, der opnås med den.</p>

<p>»Med den nye version af Digital Post får brugerne på en række områder en endnu mere brugervenlig løsning. Borgerne kan fx automatisk få videresendt beskeder og breve modtaget i Digital Post til deres egen eller andres e-mail adresse. Og myndighederne kan bede om at få en kvittering fra borgeren om, at de har læst beskeden sendt som Digital Post. Det kan eksempelvis være hospitalet, der beder borgeren bekræfte, at de har modtaget indkaldelsen til undersøgelse,« udtaler han.</p>



<p>Det offentlige vil desuden opnå besparelser på de digitale postforsendelser, da enhedsprisen reduceres.</p>

<p>I øjeblikket er 4,3 millioner borgere tilmeldt Digitalt Post fra det offentlige, der ifølge administrerende direktør i e-Boks A/S Henrik Andersen kan se frem til en sikker og stabil Digital Post-løsning.</p>

<p>»Indgåelsen af kontrakten betyder blandt andet, at danskerne vil møde en genkendelig digital løsning, hvor de fortsat kan modtage og opbevare breve fra både offentlige og private afsendere. Og vi ser frem til fortsat at levere en sikker og stabil Digital Post-løsning til alle borgere og virksomheder i Danmark.«</p>



<p>Den nye version af Digital Post forventes klar til brug i starten af 2016, og kontrakten vil herefter løbe i to år. Den nuværende løsning vil være i brug indtil den nye version sættes i drift.</p>
  </section></div></body></html>
