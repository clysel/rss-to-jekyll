---
layout:     post
title: 	    "Du kan få en depression af at gå syg på job"
post_author:	    
post_date:	    Wed, 04 Mar 2015 11:50:20 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2572598/du-kan-faa-en-depression-af-at-gaa-syg-paa-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Møder du ofte syg op på job, så er du ikke alene om det. Halvdelen af Danmark 
stempler ofte ind på arbejdspladsen på trods af sygdom. Men ny forskning 
viser, at risikoen for at udvikle en depression stiger, hvis du møder syg 
ind på arbejde, skriver Fagbladet 3F. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2430435/bedst-at-blive-deprimeret-i-aarets-foerste-maaneder/">Bedst at blive deprimeret i 
årets første måneder</a></p><p>
Af de adspurgte havde 4,9 procent af de, der var mødt syge op mere end otte 
gange om året, udviklet symptomer på depression. Det dobbelt af de, der ikke 
mødte syge op på jobbet. Forskningsprojektet har brugt materiale indsamlet 
fra 60 virksomheder, hvor de har testet 1.271 ansatte for depression både 
før og efter den to-årige periode, forskningen løb over. 
</p><p>
Hovedforfatteren til forskningsrapporten, professor Paul Conway fra Københavns 
Universitet, bruger begrebet sygenærvær om det at tage syg afsted på 
arbejde. 
</p><p>
»Vi har fundet ud af, at sygenærvær kan føre til depressioner. Vores 
undersøgelse er en af de første i verden, og vi er glade for at kunne belyse 
den her tendens, så vi kan være med til at oplyse folk om konsekvenserne af 
det at møde syge op på arbejde«, siger han. 
</p><p>
Rapporten fra Københavns Universitet konkluderer blandt andet, at man bør være 
opmærksom på ikke at presse de ansatte til at tage syge på arbejde, hvis man 
ønsker en arbejdsplads med et godt arbejdsmiljø og høj trivsel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2473685/gik-til-laegen-10-gange-med-fysiske-symptomer---i-virkeligheden-havde-hun-en-svaer-depression/">Gik til lægen 10 gange med 
fysiske symptomer - i virkeligheden havde hun en svær depression</a></p><p>
Mette Friis Andersen er autoriseret psykolog og ansat som forsker og ved Det 
Nationale Forskningscenter for Arbejdsmiljø. Hun har blandt andet undersøgt, 
hvorfor det er svært for mennesker med stress og depression at sygemelde 
sig. 
</p><p class=" bl-elem">
»Det at blive hjemme fra arbejde er ofte forbundet med skam og skyldfølelse. 
Mange mennesker føler sig ansvarlige, både for det arbejde de udfører og for 
ikke at give kollegaerne ekstra byrder på arbejdspladsen«, siger hun. 
</p>	
</div>
</div></body></html>
