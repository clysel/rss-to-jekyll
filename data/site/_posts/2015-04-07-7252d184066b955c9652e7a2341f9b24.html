---
layout:     post
title: 	    "Søren Ryge: Tivolis hav af tulipaner komposteres om tre dage"
post_author:	    
post_date:	    Tue, 07 Apr 2015 07:51:46 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2613567/soeren-ryge-tivolis-hav-af-tulipaner-komposteres-om-tre-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p>
For en måneds tid siden havde vi en historie om Tulipankongen fra Fyn. Om Leif 
Larsen, der laver 30 millioner afskårne tulipaner til danskerne hvert år fra 
december til påske. 
</p><p>
Sidste weekend sluttede det med to store ordrer. Torsdag 26. marts blev der 
sendt en lastbil til Stockholm med en kvart million gule tulipaner. Og om 
lørdagen blev fem store lastbiler fyldt med 96.000 tulipaner og 20.000 
hyacinter. De fyldte så meget mere, fordi de ikke var afskårne, men voksede 
i store kasser med 100 i hver. Desuden var de næsten helt udsprungne, 
hvilket de afskårne aldrig er – de skal jo først springe ud, når de kommer 
hjem til dem, der køber dem. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2554681/soeren-ryge-besoeger-tulipankongen-paa-fyn/">Søren Ryge besøger tulipankongen 
på Fyn</a></p><p>
De 96.000 tulipaner og hyacinterne skulle til Tivoli i København, og søndag 
29. marts, palmesøndag, kl. 7 om morgenen trillede den første kæmpestore 
lastbil ind ad Køreporten i Tivoli og sneglede sig forbi Det Kinesiske Tårn, 
Søen og Koncertsalen, helt hen til Plænen, som bare var en stor, våd, 
kedelig plads med grus. 
</p><p>
Men alt var forberedt til mindste detalje. En flok gartnere og ekstra 
medhjælpere og en håndfuld gaffeltrucks stod klar og tømte lastbilen i løbet 
af en kvarter. Derefter blev kasserne sat ud på Plænen, helt lige efter 
snore og ganske tæt sammen, så man kun ser tulipanerne. Et hav af tulipaner. 
</p><p>
En time efter kom den næste lastbil, og så den næste og den næste, og kl. 12 
var miraklet sket: Den store, gule, kedelige plads foran Plænen var blevet 
til et 400 m2 hav af 96.000 tulipaner i fem forskellige farver. Om 
eftermiddagen blev der lagt rullegræs ud omkring havet, og så kan de godt 
komme an, gæsterne. Nu er Tivoli klar med det, som er den gamle haves 
fornemste signatur hvert forår, når den åbner: et brus af tulipaner og andet 
godt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1614534/ryge-her-er-forklaringen-paa-hvorfor-tulipaner-muterer/">Ryge: Her er forklaringen på, 
hvorfor tulipaner muterer</a></p><p>
De lægger selv 100.000 løg i Tivoli hvert efterår. De blomstrer, når tiden er 
inde, helt afhængig af vejret, men Tivoli kan ikke vente på den slags. De 
åbnede 1. april, og så skal der være blomstrende tulipaner, og derfor fik 
Tulipankongen den ordre, som han nok er mest glad for af alle. Han kan 
nemlig snyde vejrguderne – det er faktisk det, han lever af. 
</p><p>
Til sidst det værste: At allerede 10. april bliver tulipanhavet fjernet, fordi 
der skal være Fredags-Rock på Plænen. Til den tid står tulipanerne stadig i 
fuldeste flor, men ’the show must go on’, og der vil atter dukke en mindre 
hær af gartnere og andre medhjælpere op for at smide de mange tulipaner i 
containere, der køres til kompostering. 
</p><p class=" bl-elem">
Selvfølgelig vil man forære så mange som muligt væk inden, men det er en 
logistisk umulighed at forære 96.000 tulipaner væk i løbet af en 
eftermiddag, når de står i kasser med jord, der vejer 20 kg stykket. Det 
ville resultere i et kaos af blomstergrådige københavnere, som ikke ville 
klæ’ haven. Man ser det for sig. 
</p>	
</div>

</div></body></html>
