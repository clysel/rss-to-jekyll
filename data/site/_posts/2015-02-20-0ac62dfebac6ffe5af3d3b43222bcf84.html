---
layout:     post
title: 	    "Tv-stationer dropper kandidater - men Lykketoft må fortsætte"
post_author:	    
post_date:	    Fri, 20 Feb 2015 12:10:29 +0100
post_site:	    politiken.dk 
post_link:	    http://politiken.dk/indland/politik/ECE2555143/tv-stationer-dropper-kandidater---men-lykketoft-maa-fortsaette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da det tidligere folketingsmedlem Naser Khader forleden meddelte, at han nu 
igen stiller op til Folketinget for de konservative, blev det ledsaget af en 
hurtig respons fra DR. 
</p><p>
Khaders beslutning var ensbetydende med, at han ikke længere kunne være 
mellemøstekspert på radioprogram på P1. 
</p><p>
Og det samme var tilfældet for en af landets mest citerede USA-eksperter, Mads 
Fuglede, der stiller op for Venstre ved det kommende folketingsvalg. Fuglede 
var ofte anvendt på TV 2 News, men for en måneds tid siden meddelte 
tv-stationen Fuglede, at samarbejdet måtte ophøre. 
</p><h3>
News: Valget nærmer sig 
</h3><p>
Beslutningerne undrer såvel Fuglede som Khader, der mener, at vælgerne 
udmærket kan se deres analyser i lyset af, at de også er politiske 
mennesker, og at deres analyser i øvrigt ikke handler om dansk politik, som 
de jo stiller op til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2553122/khader-paa-pressemoede-jeg-skal-holde-mig-til-mit-hjerteblod/">Khader på pressemøde: »Jeg 
skal holde mig til mit hjerteblod«</a></p><p>
Det er godt nok et års tid siden, at Mads Fuglede blev udnævnt som 
Venstre-kandidat, og først for en måned tid siden blev han 'fyret' fra 
tv-stationen. Det skyldes ifølge chefredaktør på TV2 News Mette Østergaard, 
at man har haft den vurdering, at »seerne langt hen ad vejen godt kan 
skelne, om han siger noget om dansk politik eller amerikansk politik«. 
</p><p>
Men, tilføjer hun: 
</p><p>
»Når vi alligevel har valgt at stoppe samarbejdet nu, er det fordi, vi nu 
nærmest er i valgkamp. Vi er nu så tæt på et folketingsvalg, at vi synes, 
det skader vores habilitet og troværdighed, at vi lægger rigtig mange 
sendeminutter til en specifik foleketingskandidat. Det er selvfølgelig 
fordi, der er enorm meget profilering i at sidde meget på skærmen«. 
</p><h3>
Forundrede værter 
</h3><p>
Mads Fuglede undrer sig over beslutningen, som han kalder forkert. 
</p><p>
»Jeg er stadig højskolelærer, men jeg synes, det er mærkeligt, at man skal 
miste sit arbejde, fordi man stiller op i politik. Der er jo ikke dansk 
politik i, at jeg sidder og kommenterer udviklingen i et primærvalg i 
Virginia. Det er jo helt skørt. Jeg er den, der ved mest om det, hvorfor 
skulle man så ikke ringe til mig«, spørger han og tilføjer: 
</p><p>
»Alle er jo politiske - nu ved man det bare. Jeg kan ikke se noget problem i 
det. Jeg synes, det er befriende, at man melder ud, hvad man er«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2552792/analyse-khader-er-et-bud-som-integrationsminister/">Analyse: Khader er et bud som 
integrationsminister</a></p><p>
Også den konservative Naser Khader ville gerne have fortsat som vært på P1's 
'Arabiske Stemmer'. Men når programmet i dag, fredag, klokken 13.03 ruller 
ud i æteren igen, er det for sidste gang for hans vedkommende. Og det 
forstår han ikke, selv om han understreger, at han har accepteret 
beslutningen. 
</p><p>
Ifølge Khader har han ikke på noget tidspunkt udtalt sig partipolitisk i 
programmet, og han har heller aldrig fået klager over sit politiske ståsted. 
Lige som han i øvrigt tilføjer, at lytterne udmærket ved, at han rent 
personligt er borgerlig og derfor hører hans analyser med det forbehold. 
</p><p>
»Det er DR, der går glip af noget, mere end mig«, siger han og slår en høj 
latter op. 
</p><p>
Naser Khader tilføjer, at han har fået at vide af sin redaktør, at han fortsat 
godt vil kunne hives ind som gæst en gang imellem i programmet, men det har 
han afvist. 
</p><p>
»Derfor fortsætter programmet uden mig, så nu skal de finde en ny Naser 
Khader«, siger han og griner igen. Han tilføjer, at beslutningen ikke mindst 
undrer ham set i lyset af, at P3-programmet 'Mads &amp; Monopolet' også har 
faste politikere tilknyttet. 
</p><p>
Ifølge DR-redaktør for programmet 'Arabiske Stemmer', Judith Skriver, har hun 
dog ikke været tre sekunder i tvivl om beslutningen. 
</p><p>
»Havde Naser Khader været trafikvært, så kan det godt være, at han havde 
kunnet fortsætte. Det, der gør den store forskel her, er, at han er vært og 
direkte medbestemmende for indholdet i et program, hvis indholdsmæssige 
fokus er fuldstændigt det samme som hans politiske fokus. På den måde er de 
to ting blandet sammen, og det giver ikke rene linjer«, siger hun og afviser 
sammenligningen med 'Mads Monopolet'. Dels er det program et 
underholdningsprogram, dels er det ikke politikerne i 'Mads &amp; 
Monopolet', der styrer programmet, fremhæver hun. 
</p><h3>
News: Lykketoft er en undtagelse 
</h3><p>
Nu er Mads Fuglede og Naser Khader som bekendt ikke de eneste 
folketingskandidater, der ofte udtaler sig som undenrigseksperter på tv. En 
af landets mest garvede politikere, tidligere udenrigsminister og atter 
folketingskandidat ved det kommende folketingsvalg, Mogens Lykketoft, har 
sågar sit helt eget program opkaldt efter sig. Nemlig programmet 'Ellemann 
og Lykketoft' på TV 2 News, der har eksisteret siden 2010. 
</p><p>
Så vi vender tilbage til chefredaktør Mette Østergaard: 
</p><p><i class=" bl-elem">Har I så også taget en beslutning om at droppe Mogens Lykketoft som 
udenrigskommentator i 'Ellemann &amp; Lykketoft' – han genopstiller også? </i></p><p>
»Der er aldrig en regel uden undtagelse. Mogens Lykketoft har været tilknyttet 
os som ekspert på 'Ellemann &amp; Lykketoft' længe. Han har en rolle, 
hvor han mere som nestor sidder og kigger på det udenrigspolitiske, og ikke 
på den måde indgår i det socialdemokratiske spil. Han har så fremadrettet en 
rolle som FN’s formand, som kun gør ham interessant i forhold til den rolle, 
han udfylder i 'Ellemann &amp; Lykketoft'. Og derfor har vi ikke syntes, at 
det var lige så stort et problem i det tilfælde«. 
</p><div class="art-quote article-box">
<p class="quote"/>
<blockquote>
<p class="quote-txt">
Det skader vores habilitet og troværdighed, at vi lægger rigtig mange 
sendeminutter til en specifik foleketingskandidat
</p>
<p class="sender">
Mette Østergaard, chefredaktør på TV2 News 
</p>
</blockquote>
</div><p/><p><i class=" bl-elem">Det er kun midlertidigt, han skal være i FN, og han vil gerne tilbage 
efterfølgende i Folketinget og være en markant socialdemokrat igen. Det har 
han ikke lagt skjul på? </i></p><p>
»Det er også hele tiden midlertidige beslutninger, vi tager. Og den vurdering 
af Mogens Lykketoft må vi tage til den tid. Lige som vi har sagt til Mads 
Fuglede, at hvis han ikke kommer i Folketinget, så kan vi meget vel bruge 
ham som USA-ekspert efterfølgende. Men lige nu er han så aktiv en kandidat i 
en folketingsvalgkamp, at vi ikke synes det er hensigtsmæssigt«. 
</p><p><i class=" bl-elem">Jeg forstår ikke det med, at det er midlertidige beslutninger, og at I må 
tage beslutningen om Mogens Lykketoft »til den tid«. Det er jo nu, 
valgkampen er, siger du selv, så det er nu, han skal ud og dele roser ud i 
en valgkamp – og stadig sidde på News. Hvornår er det, I igen vil overveje 
at pille Lykketoft af skærmen? </i></p><p>
»Vi har taget den beslutning om, at Mogens lykketoft kan sidde der nu, med 
åbne øjne. Og sagt, at han har en position som nestor i dansk politik, som, 
vi synes, gør, at han har en anderledes rolle end Mads Fuglede har nu. Der 
er heller ikke tale om, at Mogens Lykketoft skifter position på samme måde, 
som Mads Fuglede gør, der melder sig ind i politik og dermed får en anden 
rolle for seerne. Mogens Lykketoft har hele tiden optrådt på samme præmis og 
i samme rolle. Det er et valg, som vi har taget for længe siden, og som vi 
gerne vil stå ved«, svarer Mette Østergaard. 
</p><h3>
Støjberg undrer sig 
</h3><p>
Fra Venstre undrer politisk ordfører Inger Støjberg sig dog over beslutningen. 
</p><p class=" bl-elem">
»Det er jo TV 2's egen beslutning, men jeg må da bestemt sige, at den undrer 
mig noget. Jeg synes, at både Mads Fuglede og Mogens Lykketoft bidrager med 
nyttig viden, og jeg har aldrig hørt Mads Fuglede blande sine to roller 
sammen. Jeg synes, det er ærgerligt for TV 2's seere«, siger hun. 
</p>	
</div>
</div></body></html>
