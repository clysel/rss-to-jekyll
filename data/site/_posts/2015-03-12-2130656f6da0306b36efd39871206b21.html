---
layout:     post
title: 	    "Eksportforsøget der floppede: Ingen vil have det danske atomaffald"
post_author:	    Magnus Boye
post_date:	    Thu, 12 Mar 2015 11:02:00 +0000
post_site:	    ing.dk 
post_link:	    http://ing.dk/artikel/eksportforsoeget-der-floppede-ingen-vil-have-det-danske-atomaffald-174728
---
<html><body><div><section class="body"><p>Det danske atomaffald er ikke velkomment i udlandet. Det er status på 12 års arbejde med at få eksporteret det farlige affald helt eller delvist til opbevaring i et andet land. Udenrigsministeriet har indtil videre holdt tæt med, hvordan forhandlingerne går, men i går blev Folketingets partier orienteret.</p>
			<p>]aid:173930]</p>
			<p>Og udsigterne er ikke positive, fortæller SF’s energiordfører, Steen Gade.</p>
			<p>»Vi har fået en opdatering på eksportsporet, og man må sig, det er ikke rigtig realistisk på den kortere bane. Der er ikke nogen, der vil have det,« siger han.</p>
			<p>Særligt planen om at eksportere samtlige 5.000-10.000 kubikmeter atomaffald er død og begravet, lyder det fra Socialdemokratiets sundhedsordfører, Flemming Møller Mortensen.</p>
			<p>»Det er illusorisk at tro, man kan komme af med alt affaldet,« siger han og tilføjer:</p>
			<p><aside class="plugin right box"><strong>Det danske atomaffald</strong></aside></p>
			<p><strong>I 2003</strong> beslutter et enigt folketing, at det danske atomaffald skal begraves i et slutdepot. Den enighed fordufter de følgende år.</p>
			<p><strong>Onsdag</strong> besluttede Folktinget endeligt at droppe slutdepotet og i stedet fokusere på et mellemlager.</p>
			<p><strong>Danmark har</strong> ca. 5.000-10.000 m3 atomaffald. Det meste er kortlivet lav- og mellemradioaktivt affald med lav levetid og lavt strålingsniveau. Andet er langlivet mellemradioaktivt med lange halveringstider.</p>
			<p><strong>De 233 kg såkaldt særligt affald,</strong> der indeholder bestrålet forsøgsbrændsel fra forskningsprojekter på Hot Cells, var indtil 2003 klassificeret som langlivet højradioaktivt affald. Dansk Dekommisionering omklassificerede da affaldet med henvisning til det Internationale Atomenergiagenturs retningslinjer til langlivet mellemradioaktivt. Det har mødt stor kritik fra bl.a. svenske og tyske eksperter, da flere andre lande klassificerer lignende affald som højradioaktivt.<br/></p>
			<p>»Det vil heller ikke løse problemet med det affald vi kontinuerligt genererer.«</p>
			<p>Folketingets Sundhedsudvalg mødtes i går med sundhedsminister Nick Hækkerup. Her besluttede partierne enstemmigt at droppe planen om et slutdepot og i stedet satse på den mere midlertidige løsning i et mellemlager, der skal opbevare affaldet i op til 100 år.</p>
			
			<h2>EU-pres skal holde eksport-håbet i live</h2>
			<p>Mens politikerne må afskrive muligheden for at sende al affaldet til udlandet, har de ikke opgivet tanken om at eksportere de 233 kg såkaldt særligt affald, der blandt andet består af bestrålet forsøgsbrændsel.</p>
			<p>De 233 kg har en vis chance, fordi det er meget lig det affald, der produceres i lande med atomkraft, mener Steen Gade, men han tror ikke, at det kommer til at ske i de nærmeste år.</p>
			<p>»Det har lange udsigter og det er jo noget vi har kigget på i mange år,« vurderer ordføreren.</p>
			<p>Nærmere bestemt har eksport-drømmen været udtalt siden 2011, men Flemming Møller Mortensen er indstillet på, at der skal arbejdes videre for at få drømmen til at gå i opfyldelse.</p>
			<p>»Jeg er af den opfattelse, at hvis det overhovedet kan lade sig gøre i løbet af de næste år – selv ti år – så ville det være tilfredsstillende,« siger socialdemokraten.</p>
			<p>Et af de muligheder, politikerne ser for at få affaldet sendt til udlandet, er gennem samarbejdsorganisationen ERDO, hvor lande med små mængder radioaktivt-affald taler om at etablere et fælles slutdepot. Indtil nu er det dog blevet ved snakken og aktivitetsniveauet er lavt.</p>
			<p>Derfor håber Flemming Møller Mortensen, at EU-kommissionen vil lægge politisk pres på projektet, så der kan komme fart på planen om en fælles affaldsløsning.</p>
			<p>»Vi skal have det op på et EU-politisk niveau, frem for at det bare kører som en interessegruppe mellem de her små lande. Det her er jo et sikkerhedsspørgsmål for alle EU-lande,« siger han.</p>
		</section></div></body></html>
