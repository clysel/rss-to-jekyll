---
layout:     post
title: 	    "Ny tankstation med brint er åbnet i Herlev"
post_author:	    Bjørn Godske
post_date:	    Fri, 10 Apr 2015 13:40:57 +0000
post_site:	    ing.dk 
post_link:	    http://ing.dk/artikel/ny-tankstation-med-brint-er-aabnet-i-herlev-175346
---
<html><body><div><section class="body">
			<p>Torsdag åbnede Danmarks brinttankstation nummer fem i Herlev uden for København. Klima-, Energi- og Bygningsminister Rasmus Helveg Pedersen (R) klippede den røde snor over og fik lov at tanke en Hyundai ix35 brændselscellebil.</p>
			<p>Tankstationen er leveret af Herningvirksomheden H2 Logic og franske Air Liquide og opstillet på Q8’s tankstation på Dynamovej. Brinten bliver produceret på stedet via elektrolyse, og direktør hos H2 Logic Jacob Krogsgaard garanterer at der er købt certifikater, så det er grøn strøm, der anvendes.</p>
			
			<p>Der kan produceres op til 50 kg brint i døgnet, og trykket ved optankning er 70 MPa. For en almindelig brintbil som Hyundias ix35 tager det cirka fire minutter at fylde tanken.</p>
			<p><figure class="plugin right zoomable"><img data-original-image="http://ing.dk/sites/ing/files/dsc00739.jpg" src="http://ing.dk/sites/ing/files/styles/w1120_media_right/public/dsc00739.jpg?itok=Y5lJvc7H" alt=""/><figcaption> Klima-, Energi- og Bygningsminister Rasmus Helveg Pedersen klipper snoren over til Danmark nyeste brinttankstation, mens direktør for H2 Logic Jacob Krogsgaard, der har leveret stationen, kigger på. <cite>Foto: Bjørn Godske</cite></figcaption></figure></p>
			<p>Hele konstruktionen er bygget op omkring en 40 fods container, som kan leveres og installeres på 48 timer. Prisen for tankstationen er cirka 7,5 mio. kroner.</p>
			<p>Foruden den nye tankstation i Herlev er det også muligt at tanke brint i Sydhavnen, Vejle, Holstebro og Aalborg. Planen er, at der inden årets udgang også er bygget tankstationer i Køge, Korsør og Aarhus. Måske kommer der også tankstationer i Esbjerg, Herning og Kolding.</p>
			
			<p>Der vil derfor næppe blive den store trængsel, når brintbilen skal fyldes på. Den eneste model, som lige nu kører rundt på brint i Danmark, er en Hyundai ix35. Dem har Københavns Kommune indkøbt 15 styk af. Vejle Kommune har tre og Holstebro Kommune, virksomheden Strandmøllen og Hyundai selv har hver en enkelt.</p>
			<p>Til efteråret vil de første Toyota-brintbiler blive leveret til landet, og tilsammen forventer Hyundai og Toyota, at der ved årets udgang vil køre cirka 45 brintbiler rundt på de danske veje.</p>
			<p>Hvor svært er det så lige at tanke en brændselscellebil? Jacob Krogsgaard viser her, hvordan det gøres. Tanken i bilen var i forvejen helt fyldt op (ministeren skulle nemlig også lige prøve), men normalt tager det under fem minutter at fylde bilens to 700 bar tryktanke helt op.</p>
			<p><section class="video plugin"/></p>
			
			<p/></section>
		
		  </div></body></html>
