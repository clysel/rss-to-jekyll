---
layout:     post
title: 	    "Enke kræver undskyldning efter skibsbrand"
post_author:	    
post_date:	    Sun, 05 Apr 2015 15:52:02 +0200
post_site:	    politiken.dk 
post_link:	    http://politiken.dk/indland/ECE2616308/enke-kraever-undskyldning-efter-skibsbrand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norsk politi forlænger efterforskningen af de påsatte brande på ’Scandinavian 
Star’ i 1990, der kostede 159 mennesker livet. Samtidig overvejer den danske 
enke efter den oprindelig udpegede brandstifter at anlægge erstatningssag 
mod myndighederne. 
</p><p>
I 1991 udpegede Oslo Politi den danske lastbilchauffør Erik Mørk Andersen til 
med »stor grad af sandsynlighed« at være brandstifteren på ’Scandinavian 
Star’. Men sagen blev henlagt, fordi han omkom i branden. Først sidste år – 
i juni 2014 – trak norsk politi anklagen tilbage, efter at en ny gruppe 
efterforskere fra Oslo Politi havde kigget den gamle sag igennem: 
</p><p><b class="ext-link">GENÅBNING</b><a class="embeddedlink" href="http://politiken.dk/indland/ECE2315004/24-aar-efter-doedsbrand-scandinavian-star-efterforskning-skal-genaabnes/">24 år efter dødsbrand: 
Scandinavian Star-efterforskning skal genåbnes</a></p><p>
»Projektgruppen finder ikke et bevismæssigt grundlag for at kunne konkludere, 
at Erik Mørk Andersen »med stor grad af sandsynlighed« er gerningsmanden og 
kan følgelig ikke stille sig bag konklusionen fra efterforskningen i 
1990/1991«. 
</p><p><b>Vil have ham renset</b></p><p>
Op til 25-års-dagen for branden på ’Scandinavian Star’ om to dage træder Erik 
Mørk Andersens enke frem og fortæller, at hun ønsker en officiel 
undskyldning gennem en erstatningssag. 
</p><p>
»Jeg har altid villet have ham renset, fordi han skal ikke have skyld for 
noget, som han ikke har gjort. Det handler ikke om penge. Det er princippet. 
Det handler om at få en officiel erkendelse af, at myndighederne tog fejl. 
Det vil være en officiel undskyldning«, siger Jette Andersen. 
</p><p>
Jette Andersens norske advokat, Erling Hansen, vil undersøge mulighederne for 
at rejse en erstatningssag ved en civil domstol i Norge, når norsk politi 
afslutter den nuværende efterforskning. 
</p><p>
»Vi afventer, hvad norsk politi kommer frem til i deres efterforskning, og om 
politiet finder de ansvarlige for mordbrandene på ’Scandinavian Star’. Hvis 
det kommer dertil, vil jeg på enkens vegne komme med et erstatningskrav af 
en vis størrelsesorden. Hvis de norske myndigheder ikke magter at finde 
gerningspersonerne, vil det være naturligt for os at vurdere, om 
myndighederne har forsømt deres pligt til at bedrive en effektiv 
efterforskning. Det er de to hovedspor for en erstatningssag«, siger Erling 
Hansen. 
</p><p><b>Ny efterforskning bliver forlænget</b></p><p>
Advokaten slår fast, at en sag også kommer til at omfatte Danmark og Sverige. 
</p><p>
»De tre lande har et fælles ansvar for, at sagen er blevet tilstrækkeligt og 
godt nok oplyst«, siger Erling Hansen. 
</p><p>
Norsk politi har siden sidste sommer gennemført en ny efterforskning, og den 
bliver forlænget, efter at det norske Storting netop har fjernet 
forældelsesfristen på 25 år for mordbrand. Det skriver den norske 
efterforskningsleder Terje Bechmann Dahl i en e-mail. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2517250/norsk-kommission-skal-granske-scandinavian-star/">Norsk kommission skal granske 
Scandinavian Star</a></p><p>
»Efterforskningen af branden på ’Scandinavian Star’ er på alle måder en meget 
udfordrende sag og har et omfang, som gør efterforskningen meget krævende«, 
skriver Terje Bechmann Dahl og tilføjer, at efterforskningsgruppen har 
forberedt sig på, at forældelsen blev fjernet: 
</p><p>
»Oslo politidistrikt ser dette som en mulighed for at kunne gøre supplerende 
undersøgelser i sagen«. 
</p><p class=" bl-elem">
Efterforskningslederen mener, at det vil føre til en bedre belysning af sagen. 
Men han skriver, at sandsynligheden for en egentlig opklaring af sagen er 
»lille«. 
</p>	
</div>

</div></body></html>
