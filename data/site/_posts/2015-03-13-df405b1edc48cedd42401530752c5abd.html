---
layout:     post
title: 	    "Fire mænd anholdt i Bosnien for terrorplaner mod Skandinavien"
post_author:	    
post_date:	    Fri, 13 Mar 2015 21:25:51 +0100
post_site:	    politiken.dk 
post_link:	    http://politiken.dk/udland/ECE2587207/fire-maend-anholdt-i-bosnien-for-terrorplaner-mod-skandinavien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst fire mænd er anholdt i Bosnien for at planlægge terror mod et mål i 
Skandinavien. 
</p><p>
Tre af personerne blev anholdt ved grænsen til Bosnien, da de forsøgte at 
forlade landet i en bil. Den fjerde blev anholdt i den bosniske hovedstad 
Sarajevo, <a href="http://www.sipa.gov.ba/bs/aktuelnosti/sipa-li%C5%A1ila-slobode-%C4%8Detiri-osobe-koje-se-dovode-u-vezu-sa-terorizmom/13028">oplyser 
den bosniske sikkerhedstjeneste SIPA</a>. 
</p><p>
En af de anholdte er svensk statsborger. De andre er af bosnisk nationalitet. 
</p><p>
Personerne er sigtet for at fremstille en bombe, der ifølge den bosniske 
sikkerhedstjeneste SIPA skulle bruges til et angreb mod et skandinavisk 
land. <a href="http://www.expressen.se/nyheter/terrormisstankt-svensk-gripen/">Expressen 
skriver</a>, at det drejer sig om Sverige. 
</p><p>
Ifølge nyhedsbureauerne AP og Reuters er fem personer blevet anholdt i 
forbindelse med aktionen. Den oplysning har det dog ikke været muligt for 
Politiken at bekræfte fra andre kilder. 
</p><p>
I forbindelse med anholdelsen ved den bosniske grænse blev bomben fundet i 
bagagerummet af bilen, som de tre anholdte kørte i, skriver Reuters og AP. 
</p><p>
De anholdte er mistænkt for at have produceret bomben på bestilling fra et 
sted i Skandinavien. 
</p><h3>
PET: Ingen konkret trussel mod DK 
</h3><p>
Politiets Efterretningstjeneste (PET) i Danmark har ikke kendskab til nogen 
konkret trussel mod Danmark i forbindelse med sagen, oplyser vagtchefen hos 
PET til Politiken. 
</p><p>
De anholdte, som bliver omtalt i pressemeddelelsen fra SIPA, er født i 1979, 
1962, 1973 og 1975. 
</p><p>
Ifølge den svenske avis Expressen var den svenske statsborger, der er i 
50-årsalderen, en af de tre anholdte i bilen. 
</p><p>
Det bosniske politi har arbejdet sammen med svenske og hollandske myndigheder 
i en hemmelige politiaktion, som går under navnet 'Benelux', for at anholde 
de mistænkte. 
</p><p>
Ud over anholdelserne er mindst to adresser blevet ransaget for at finde 
beviser i sagen, skriver Expressen. 
</p><p class=" bl-elem"><i class=" bl-elem">Opdateres </i></p>	
</div>
</div></body></html>
