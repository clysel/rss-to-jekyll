---
layout:     post
title: 	    "Nu skal ældre også have seksualvejledning"
post_author:	    
post_date:	    Wed, 13 May 2015 13:29:28 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2666728/nu-skal-aeldre-ogsaa-have-seksualvejledning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tørhed i skeden, inkontinens, rejsningsproblemer, bivirkninger fra medicin og 
kroniske sygdomme, der påvirker lysten eller evnen. Mange ældre vil kunne 
skrive under på, at sexlivet ikke er det samme, som da de var yngre. 
</p><p>
Og mange ældre vil også kunne skrive under på, at det kan være svært at 
navigere som seksuelt væsen, når kroppen og psyken ændrer sig med alderen. 
</p><p>
Derfor lancerer Sex og Samfund nu en ny indsats målrettet ældre og kronisk 
syge. Blandt andet afholder foreningen en række kurser i hele landet for 
hjemmehjælpere, sygeplejersker, sosu-assistenter og andre, der arbejder med 
ældre og kronisk syge. 
</p><p>
Sex og Samfund har også lavet en folder og en særlig <a href="http://www.sexogsamfund.dk/%C3%A6ldreogkronikere" target="_blank">hjemmeside</a>, 
hvor sundhedsprofessionelle og andre kan søge viden om seksuel sundhed og 
trivsel, når alderen eller sygdom trykker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2486741/simpel-behandling-kan-give-maend-potensen-tilbage/">Simpel behandling kan give 
mænd potensen tilbage</a></p><p>
Foreningen er ellers især kendt for dens store arbejde med seksualundervisning 
til unge, blandt andet med den landsdækkende kampagne Uge Sex, der kører 
hvert år i begyndelsen af februar på landets folkeskoler. 
</p><p>
Men nu skal de ældre altså også have seksualvejledning. 
</p><p>
»Seksualiteten tilhører på mange måder de unge, men vi er seksuelle væsener 
hele livet igennem, og der er lige så stort behov for vejledning hos ældre, 
som der er hos de unge«, vurderer Sex og Samfunds nationale chef Marianne 
Lomholt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2227756/eksperter-sexlivet-er-meget-vigtigt---ogsaa-for-syge-mennesker/">Eksperter: Sexlivet er meget 
vigtigt - også for syge mennesker </a></p><p>
Hun understreger, at der er behov for at bryde det tabu, der er omkring ældre 
og kronisk syges sexliv - både hos dem selv, hos pårørende og 
sundhedsprofessionelle. 
</p><p>
»Mange borgere vil gerne tale om seksualitet og seksuelle udfordringer i 
forbindelse med alderdom og sygdom, men har svært ved selv at tage emnet op. 
Omvendt oplever mange sundhedsprofessionelle, at det er en udfordring at 
tale om, og de efterlyser viden og kompetencer til sådan en samtale«, 
forklarer Marianne Lomholt. 
</p><p>
»Og der er god grund til at sætte ind her og hjælpe ældre og syge til at 
udleve deres seksualitet, for forskning viser, at muligheden for at være det 
seksuelle væsen, man er, hænger nøje sammen med et menneskes generelle 
trivsel. Det højner ganske enkelt livskvaliteten«. 
</p><h3>
Mange ældre har 'hudsult' 
</h3><p>
Det er plejehjemsassistent og souschef på Hiort Lorenzen Plejecenter Lena 
Schmidt helt enig i. Hun og kollegerne på plejehjemmet i Haderslev har 
gennem de seneste fire år arbejdet målrettet med at blive mere åbne og 
accepterende overfor beboernes seksualitet og hjælpe dem til at udleve den 
på en tryg og værdig måde. 
</p><p>
»Vi oplever sjældent behov for et decideret sexliv med samleje – det er mange 
af vores beboere for dårlige til – men det betyder ikke, at seksualiteten 
forsvinder, og at tanker og lyster ikke stadig kan kredse om sex. Nogle har 
behov for at fyre frække vittigheder af, andre vil gerne fortælle om det 
dejlige sexliv, de havde med deres nu afdøde partner gennem livet. Nogle 
føler også det, vi kalder ’hudsult’; de trænger til at blive rørt kærligt 
ved, og gennem de seneste år er vi som personale blevet meget mere 
opmærksomme og bedre til at acceptere beboernes forskellige udtryk for deres 
seksualitet«, forklarer Lena Schmidt. 
</p><p>
»Vi tager gerne en samtale med en beboer om, hvad det er, de har brug for. Har 
de lyst til at holde lidt i hånden, til at blive holdt om, til at snakke, 
eller har de lyst til, at vi hjælper dem med at få en vibrator eller en 
dildo. Seksualiteten har mange ansigter – også, når vi når den del af 
livet«. 
</p><h3>
Orgasmer er guldglimmer på hverdagen 
</h3><p>
I Ældre Sagen er der glæde over, at Sex og Samfund nu får et særligt tilbud 
målrettet ældre og kronisk syge. 
</p><p>
»Seksualiteten følger os livet igennem, fra vi bliver født og begynder at røre 
ved os selv, til vi dør. Og i alle aldre kan den være anledning til et 
hormonelt styrtebad, der giver enormt meget livskvalitet. Desværre er der en 
tendens til, at denne gode livskraft bliver tabu, så snart vi når op i 
årene. Det er meget opløftende, at Sex og Samfund nu vil ruste de ansatte på 
plejehjem og andre steder i sundhedssektoren med viden, så ældres 
seksualitet forhåbentlig ikke længere vil blive set som noget skamfuldt«, 
siger chefkonsulent Margrethe Kähler. 
</p><p>
»For eksempel har mange demente en meget direkte seksualitet, som kan virke 
bombastisk. Men i stedet for at blive forarget, så vil det være en gave, 
hvis personalet på landets plejehjem kommer de demente i møde, så færre for 
eksempel behøver at tage en gulerod eller en agurk med i seng, men kan få en 
ordentlig dildo«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/ECE2233555/henny-og-erik-en-god-gang-sex-er-som-at-gaa-10-kilometer/">Henny og Erik: En god gang sex 
er som at gå 10 kilometer</a></p><p>
Margrethe Kähler håber, at også praktiserende læger og læger, der har med 
ældre eller kronisk syge at gøre på hospitalerne, vil lade sig inspirere til 
at blive bedre til at spørge ind til sexlivet. 
</p><p>
»Der er masser af anledninger, hvor det vil falde naturligt. Hvis en patient 
klager over tørhed i skeden, nedsunken livmoder, åndenød, inkontinens, eller 
hvad det nu kan være. Alt sammen noget, der kan have indflydelse på 
sexlivet. Eller hvis en patient tager medicin, der er kendt for at påvirke 
sexlysten eller gå ud over potensen. Mange patienter ved ikke, hvad de skal 
stille op, men har ikke modet til selv at bringe emnet op«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2322959/nyudnaevnt-professor-seksualitet-skal-ind-paa-hospitalerne/">Nyudnævnt professor: 
»Seksualitet skal ind på hospitalerne«</a></p><p>
Ligesom Sex og Samfund fremhæver Margrethe Kähler også et godt sexlivs 
gavnlige effekt på et menneskes generelle trivsel og sundhed: 
</p><p class=" bl-elem">
»Det kaster guldglimmer på hverdagen at få en orgasme engang imellem«. 
</p>	
</div>

</div></body></html>
