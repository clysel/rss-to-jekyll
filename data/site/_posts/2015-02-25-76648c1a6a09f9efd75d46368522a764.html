---
layout:     post
title: 	    "Forskerspild udløser skarp kritik fra Statsrevisorerne "
post_author:	    
post_date:	    Wed, 25 Feb 2015 17:52:46 +0100
post_site:	    politiken.dk 
post_link:	    http://politiken.dk/indland/ECE2563456/forskerspild-udloeser-skarp-kritik-fra-statsrevisorerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsrevisorerne langer hårdt ud efter omgangen med forskningsmidler på de 
danske hospitaler. 
</p><p>
»Statsrevisorerne kritiserer skarpt hospitalernes forvaltning af eksterne 
forskningsmidler, som er udtryk for en særegen forvaltningskultur, hvor man 
ikke har tilstrækkeligt fokus på at overholde gældende retningslinjer«, 
lyder det i en udtalelse. 
</p><p>
Den kommer på baggrund af flere mediers afsløringer af spild med 
forskermidler. 
</p><div class="art-quote article-box">
<p class="quote"/>
<blockquote>
<p class="quote-txt">
Det har været for meget tagselvbord, og det skal holde op
</p>
<p class="sender">
Statsrevisor Kristian Jensen (V) 
</p>
</blockquote>
</div><p/><p>
Venstres statsrevisor og næstformand Kristian Jensen forklarer kritikken: 
</p><p><b class="ext-link">DOKUMENTATION</b><a class=" bl-elem" href="http://www.ft.dk/Statsrevisorerne/Nyheder/2015/02/~/media/Statsrevisorerne/2015/Beretning%20nr.%207%202014%20om%20forskningsmidler%20p%C3%A5%20hospitalerne.pdf.ashx/">Link 
til Statsrevisorernes beretning</a></p><p>
»Det ser ud til, at der ikke er nogen steder, hvor man har forvaltet efter 
reglerne for brug af forskningsmidler. Det har været for meget tagselvbord, 
og det skal holde op«. 
</p><p>
Tilsynet med brugen af de penge, som er tiltænkt forskning, kalder 
Statsrevisorerne desuden »helt utilstrækkeligt«. 
</p><h3>
Sjusk og spild for millioner 
</h3><p>
Kritikken fra Statsrevisorerne kommer i kølvandet på en række afsløringer af 
spild med millioner af forskerkroner i både Region Hovedstaden og Region 
Syddanmark. 
</p><p>
Afsløringerne, som særligt Jyllands-Posten har stået i spidsen for, har fået 
Rigsrevisionen til at undersøge danske lægers omgang med forskningsmidler. 
Det er på baggrund af undersøgelsen fra Rigsrevisionen, at Statsrevisorerne 
nu udtaler kritik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2520304/otte-forskere-paa-riget-har-faaet-advarsler-og-paataler/">Otte forskere på Riget har 
fået advarsler og påtaler</a></p><p>
Fremtrædende overlæger i Region Hovedstaden har brugt forskningsmidler til 
private formål. Afsløringerne har udover den nye kritik fra Statsrevisorerne 
ført til politianmeldelse af fem overlæger, og at otte forskere på 
Rigshospitalet ifølge Jyllands-Posten har fået en skriftlig advarsel eller 
påtale for deres brug af pengene. 
</p><p>
En overlæge blev i januar sigtet af Københavns Politi for bedrageri og 
underslæb af særlig grov beskaffenhed for cirka 2,7 millioner kroner. 
Pengene har han ifølge anklageskriftet brugt på dyre middage, mærkevarer og 
udlandsrejser. 
</p><p>
Derudover er tre overlæger sigtet for at misbruge forskningsmidler. Alle 
nægter sig skyldige. 
</p><h3>
Også spil i Region Syddanmark 
</h3><p>
For kort tid siden kunne også TV 2 Nyhederne afsløre spild med 
forskningsmidler for flere hundrede tusinde på Odense Universitetshospital. 
En aktindsigt i bilag fra konti med overlægers forskningsmidler på sygehuset 
viser adskillige tilfælde, hvor lægerne har købt ind uden at redegøre for 
købene efterfølgende. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2517307/politiet-dropper-sigtelse-mod-laege-fra-rigshospitalet/">Politiet dropper sigtelse mod 
læge fra Rigshospitalet</a></p><p>
Der er blandt andet blev betalt for middage på restauranter, rejser og indkøb 
af iPads og iPhones. Gennemgangen afslørede 113 bilag, hvor der ikke er 
blevet gjort rede for brugen af forskermidlerne til en sammenlagt værdi på 
minimum 650.000, skriver TV 2. 
</p><p class=" bl-elem">
Det er Statsrevisorernes opgave at kontrollere, at skatteborgernes penge 
bliver brugt i overensstemmelse med retningslinjerne fra Folketinget. De kan 
derfor udtale kritik af forskellige ministerier og styrelser i det 
offentlige, hvis de finder forvaltningen kritisabel. 
</p>	
</div>
</div></body></html>
