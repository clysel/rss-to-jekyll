---
layout:     post
title: 	    "3F: Metrofirma dækkede over timesnyd"
post_author:	    
post_date:	    Tue, 10 Mar 2015 21:30:04 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2582085/3f-metrofirma-daekkede-over-timesnyd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Blåstemplede metrobyggeriets hovedentreprenør, Copenhagen Metro Team (CMT), 
mod bedre vidende den skandaleombruste italienske underentreprenør Cipas 
påstand om, at deres ansatte kun arbejdede 37 timer om ugen, før en 
historisk sag om underbetaling af udenlandske ansatte eksploderede? 
</p><p>
Det spørgsmål er blevet genstand for polemik, efter at Cipa i dag blev dømt 
til at betale en rekordstor bod på 22 millioner kroner til en stribe 
nuværende og tidligere ansatte. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo først efter, at vi laver vores lille redegørelse, at voldgiftssagen 
bliver rejst, og det går op for alle parter, hvor stort et problem der 
egentlig er med Cipa.
</p>
<p class="sender">
Sigurd Nissen-Petersen, CMT 
</p>
</blockquote>
</div><p>
Ved en faglig voldgift gav tidligere højesteretsdommer Poul Sørensen de 
ansatte fra Rumænien, Polen, Italien og Portugal medhold i, at de havde 
arbejdet betydelig mere, end hvad Cipa påstod. De havde ikke fået den løn, 
de havde krav på, lød kendelsen. </p><p>
Når projektørlyset nu flytter sig til CMT’s mulige viden om arbejdstiderne, 
skyldes det, at en oversigt fra Metroselskabet, som Politiken har adgang 
til, viser, at CMT i første halvår af 2014 selv planlagde vagter på mellem 
10 og 12 timer om dagen på fire af de berørte byggepladser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2557289/metrofirma-snoed-ansatte-for-22-millioner-i-historisk-sag/">Metrofirma snød ansatte for 22 
millioner i historisk sag</a></p><p>
De lange arbejdstider bekræftes af et arbejdsskema fra Cipa selv. Her 
udstikkes 6 dages arbejdsuge og vagter på mellem 10 og 12 timer for cirka 60 
ansatte på byggepladsen Tømrergraven en uge i maj. 
</p><div class="art-fakta article-box">
<h4 class="">
Balladen om metrobyggeriet </h4>
<h5>
Det københavnske metrobyggeri har haft en lang række møgsager på halsen. </h5>
<div class="fakta-body" data-buildingblock="embedded_factboxlink">
<p>
Bygherren Metroselskabet ejes af staten, Københavns Kommune og Frederiksberg 
Kommune i fællesskab. Selskabet har valgt det italienske konsortium 
Copenhagen Metro Team (CMT) som hovedentreprenør. 
</p><p>
Ud over sagen med Cipas lønudbetalinger har byggeriet høstet kritik for 
dårlige arbejdsforhold og et utal af arbejdsskader. Det har ført til en 
stribe strakspåbud fra Arbejdstilsynet og fået CMT til at opsige samarbejdet 
med en irsk underleverandør. 
</p><p>
Byggeriet har desuden været mødt af modstand fra sine naboer på grund blandt 
andet af larm, som har fået Natur- og Miljøklagenævnet til at stoppe alt 
natarbejde i perioder. 
</p><p>
Metroen er Danmarks største anlægsprojekt og koster ifølge Metroselskabet 22,2 
milliarder kroner. 
</p><p class=" bl-elem">
Efter flere udskydelser ventes byggeriet nu at stå færdigt i juli 2019. 
</p>
</div>
</div><p>
Vagtplanlægningen til trods tog CMT det alligevel for gode varer, da Cipa ved 
skandalesagens begyndelse i sommeren 2014 angav, at de ansatte kun arbejdede 
37 timer om ugen, viser en redegørelse til Metroselskabet, som Fagbladet 3F 
har fået indsigt i. </p><p>
Her gengiver CMT Cipas med kendelsen nu gennemhullede påstand og konkluderede, 
at »det må anses for højst sandsynligt, at Cipa overholder overenskomsten«. 
</p><h3>
Rumæner har krav på 130.000 
</h3><p>
CMT’s oprindelige accept af Cipas forklaring møder skarpe reaktioner fra 3F: 
</p><p>
»Som det står klart af dommen og vidnerne i sagen, er det CMT, der bestemmer 
arbejdstiden. Og når de så efter at have besluttet, at folkene skal arbejde 
10 og 12 timer om dagen konkluderer, at der kun ser ud til at blive arbejdet 
37 timer om ugen og frikender Cipa, så er det jo direkte at dække over en 
omgåelse af overenskomsten«, siger Silas Grage fra byggegruppen i 3F Bygge, 
Jord og Miljøarbejdernes Fagforening (BJMF). 
</p><p>
Redegørelsen fra CMT omhandlede en rumænsk arbejder, som havde klaget over 
ikke at være blevet lønnet for sit overarbejde. Han fik med dagens afgørelse 
medhold i sin klage og står nu til en efterbetaling på 130.000 kroner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2546661/metrofirma-har-ikke-indberettet-ansattes-skat/">Metrofirma har ikke 
indberettet ansattes skat</a></p><p>
CMT har kaldt Cipas manglende lønudbetalinger »et alvorligt brud på 
overenskomsten« og krævet, at de 22 millioner udbetales til de ansatte. 
Kommunikationschef Sigurd Nissen-Petersen er dog ikke bekendt med, at CMT 
allerede før sagen skulle have haft viden om vagter på op til 12 timer om 
dagen – 6 dage i træk: 
</p><div class="art-quote article-box">
<p class="quote"/>
<blockquote>
<p class="quote-txt">
For at være helt ærlig var det ikke en redegørelse, som overbeviste nogen i 
Metroselskabet om noget.
</p>
<p class="sender">
Louise Høst, Metroselskabet 
</p>
</blockquote>
</div><p>
»Jeg sidder ikke inde med informationer, der indikerer det. Så skulle vi jo 
have handlet i ond tro gennem hele forløbet«, siger han. </p><p>
»Det er jo først efter, at vi laver vores lille redegørelse, at voldgiftssagen 
bliver rejst, og det går op for alle parter, hvor stort et problem der 
egentlig er med Cipa. Vi lavede redegørelsen på baggrund af anklager i en 
artikel, der blev bragt i Fagbladet 3F, og den skal ikke ses som meget mere 
end det: en meget overfladisk og begrænset redegørelse, som absolut ikke har 
nogen tyngde eller værdi«, siger Sigurd Nissen-Petersen. 
</p><h3>
Metroselskab var ikke overbevist 
</h3><p>
At CMT sammen med Cipa kort tid efter redegørelsen deltog i et mæglingsmøde 
med 3F, som Politiken også har referatet fra, hvor de 37 timer igen blev 
angivet som arbejdstiden, ændrer ifølge kommunikationschefen ikke på 
billedet. For CMT har med de planlagte vagter på op til 12 timer om dagen 
ikke bestemt, hvor mange vagter om ugen hver enkelt ansat faktisk har haft, 
forklarer han. 
</p><p>
Men det gav på ingen måde CMT grund til at stole på Cipas opgivelser, mener 
BJMF: 
</p><p>
»Vi er aldrig nogensinde stødt på udenlandsk arbejdskraft, der kun arbejder få 
dage om ugen på dette byggeri. Cipas timeplan viser jo også, at alle folk 
arbejder 6 dage om ugen og på de her tidspunkter«, siger Silas Grage. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2547071/metrofirma-skal-forklare-skatterod/">Metrofirma skal forklare 
skatterod</a></p><p>
Hos Cityringens bygherre, Metroselskabet, har vicedirektør Louise Høst kaldt 
det »stærkt utilfredsstillende, at Cipa har brudt de klare regler«. At CMT i 
en redegørelse i 2014 fandt det »højst sandsynligt«, at Cipa overholdt 
overenskomsterne gjorde heller ikke dengang det store indtryk på 
Metroselskabet, siger hun: 
</p><div class="art-quote article-box">
<p class="quote"/>
<blockquote>
<p class="quote-txt">
Vi er aldrig nogensinde stødt på udenlandsk arbejdskraft, der kun arbejder få 
dage om ugen på dette byggeri.
</p>
<p class="sender">
Silas Grage, 3F 
</p>
</blockquote>
</div><p>
»For at være helt ærlig var det ikke en redegørelse, som overbeviste nogen i 
Metroselskabet om noget. Derfor gik Metroselskabet videre med den 
undersøgelse af Cipa og andre underentreprenører, vi allerede havde sat i 
gang. Havde den været overbevisende, havde vi jo droppet undersøgelsen, og 
det gjorde vi ikke«, siger hun. </p><p><i class=" bl-elem">Burde I ikke selv have gjort noget, da sagen kom frem? </i></p><p>
»Man kunne jo ikke regne det ud alene ud fra de timeplaner. Man må jo godt 
arbejde meget, så længe man får løn for det. Men vi havde jo en mistanke, og 
derfor satte vi en meget omfattende undersøgelse i gang af blandt andet 
Cipa«. 
</p><p class=" bl-elem">
Metroselskabets undersøgelse forventes færdig i løbet af foråret. 
</p>	
</div>
</div></body></html>
