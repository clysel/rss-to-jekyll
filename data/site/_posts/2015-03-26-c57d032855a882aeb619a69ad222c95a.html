---
layout:     post
title: 	    "Shopping og natur får os til at vælge USA som rejsedestination"
post_author:	    
post_date:	    Thu, 26 Mar 2015 16:30:04 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2602223/shopping-og-natur-faar-os-til-at-vaelge-usa-som-rejsedestination/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sådan er toldreglerne</p>
<div class="fakta-body" data-buildingblock="embedded_factboxlink">
<p>
Man må købe varer for en <b>samlet værdi af 3.250 kr.</b> uden 
at skulle betale told og afgifter, hvis man rejser til et land <b>uden for EU</b>. 
Dette gælder, hvis man ankommer til Danmark med skib eller fly. 
</p><p>
Kommer man med andre transportformer, skal man betale told og afgifter, hvis 
man har købt for mere end 2.250 kr.
</p><p>
Reglerne gælder for varer, man fysisk har med sig, og ikke for varer, man for 
eksempel sender med post.
</p><p>
Mellemlander man i et EU-land på vej hjem fra Nordamerika-rejsen, gælder 
reglerne for varer købt i lande uden for EU.
</p><p>
Har dine varer en <b>værdi på mere end 3.250 kr.</b> (eller 2.250 
kr.), skal du betale <b>told og afgifter</b> af værdien. 
</p><p>
Vær opmærksom på, at selv om du kun har købt én ting, og værdien er højere end 
de 3.250 kroner, så skal du betale told og afgifter af hele varens værdi, og 
altså ikke kun af det beløb, som overstiger grænsen. 
</p><p>
Har du varer med hjem til Danmark, som du skal betale told og afgifter af, 
skal du henvende dig til Skat via <b>den røde kanal</b>. Det gælder 
også, hvis du ikke ved, om du kan tage dine varer med uden at betale told og 
afgifter. Er der ingen rød kanal, skal du henvende dig i toldekspeditionen i 
stedet.
</p><p>
Hvis du<b> overtræder reglerne</b> for, hvor meget du må have med 
uden at betale told og afgifter, <b>får du en bøde</b>. Som regel 
er bøden to gange det beløb, du skulle have betalt i told og afgifter. Ud 
over bøden skal du betale tolden og afgifterne.
</p><p class=" bl-elem"><b>Kilde: Skat.dk</b></p>
</div>
</div><p>
Amerika er det forjættede indkøbsparadis, når danske turister tager turen over 
Atlanten. Shopping er nummer et på listen over de aktiviteter, som 
tiltrækker os, når vi skal til USA, mens sightseeing i nationalparker ligger 
på andenpladsen.
</p><p>
Ifølge en statistik fra det amerikanske handelsministerium, U.S. Department of 
Commerce, har hele 93 procent af danskerne shopping som nummer et på deres 
aktivitetsliste. Vore nordiske naboer er lige så ivrige shopaholics på 
USA-turen med Sverige i spidsen, hvor 94 procent har indkøb i top, mens det 
’kun’ er 91 procent af finnerne, som fylder kufferten op vestpå.
</p><p><b class="ext-link">LÆS GUIDE</b><a class="embeddedlink" href="http://politiken.dk/rejser/guider/newyork/insiderguider/ECE2595530/en-weekend-med-lokaloel-og-comfort-food-i-new-york/">En weekend med lokaløl og 'comfort 
food' i New York</a></p><p>
Karin Gert Nielsen – direktør både i Atlantic Link, der promoverer en lang 
række USA-destinationer i Skandinavien, og i brancheorganisationen Discover 
America – siger, at shopping-tallet er steget de seneste år:
</p><p>
»Tallet har dog nok toppet i 2014 på grund af den lave dollar. Selv om 
dollaren nu er steget, er det stadig 30-40 procent billigere at handle i 
USA, når det gælder f.eks. tøj. Jeg vil tro, at dollaren skal helt op 
omkring 10 kroner, før vi ser et alvorligt fald i shopping«.
</p><p>
Nummer to på aktivitetslisten er sightseeing, som hele 82 procent prioriterer. 
</p><p>
Det amerikanske handelsministerium har gravet et spadestik dybere for at se, 
hvilke former for sightseeing danskerne foretrækker. Her kommer 
nationalparker og monumenter ind på førstepladsen. 50 procent vil gerne 
besøge en af de mange parker spredt over staterne.
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/newyork/ECE2429501/besoeg-newyorker-kvarteret-der-endnu-ikke-er-overrendt-af-turister/">Besøg newyorker-kvarteret der 
endnu ikke er overrendt af turister</a></p><p>
Nielsen siger, at der er flere årsager til, at nationalparkerne tiltrækker så 
mange: 
</p><p>
»Når interessen for nationalparkerne er vokset de senere år, skyldes det, tror 
jeg, at stort set alle rejsebureauer med rundrejser og kør selv-ture har 
parkerne på programmet. Her er der sket en eksplosiv udvikling ikke mindst 
på vestkysten, men de mindre kendte nationalparker markedsføres også nu. Jeg 
tror, at der i 2016 vil komme en yderligere stigning, fordi National Park 
Service, som bestyrer parkerne, fylder 100 år«.
</p><h3>
Ud på landet
</h3><p>
Hele 39 procent af danskerne har Small Towns og Countryside på ønskelisten, og 
på grund af den høje dollarkurs spår Nielsen, at endnu flere får øjnene op 
for de mindre byer og landdistrikterne. 
</p><p>
Folk vil hellere ud og se og røre noget autentisk frem for at bo i downtown 
LA. Syd og nord for byer som LA og San Francisco kan det desuden være op til 
30 procent billigere at bo og spise.
</p><p>
»Folk kan godt finde ud af at tage et kort frem og se, at bare de kører en 
time ekstra, sparer de 100 dollars«.
</p><h3>
Favoritbyer
</h3><p>
Handelsministeriet i Washington, D.C. har også udarbejdet en liste over 
danskernes foretrukne byer, hvor New York er nummer et efterfulgt af Los 
Angeles, Long Beach, San Francisco, Miami og Las Vegas. Nielsen siger, at 
listen især afspejler, hvor der er direkte flyruter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/newyork/sevaerdigheder/ECE2300091/naeste-gang-du-skal-til-new-york-boer-du-besoege-dette-omraade/">Næste gang du skal til New 
York, bør du besøge dette område </a></p><p>
Direkte flyruter er der ikke til Las Vegas, men den er inden for køreafstand 
under et besøg i Californien. Selv om Vegas er en populær destination for 
danskerne, er der ikke ret mange, der tror på, at de bliver velhavende i 
kasinobyen. Kun ni procent tager til USA for at spille. 
</p><p class=" bl-elem">
»Turisterne kommer til Las Vegas for underholdningens skyld, men hvis man har 
købt en rundrejse eller kør selv-ferie, er Vegas og Grand Canyon også med i 
stort set alle Californien-programmer, selv om de ligger i andre stater. Jeg 
tror, at endnu flere vil komme til Las Vegas på grund af direkte flyruter 
til eksempelvis San Francisco. Fort Lauderdale i Florida vil også opleve et 
opsving, fordi Norwegian flyver dertil, og det samme vil Denver i Colorado 
og Portland i Oregon, fordi Icelandair flyver eller vil flyve dertil og har 
gjort et stort markedsføringsarbejde«, siger Karin Gert Nielsen.
</p>	
</div>
</div></body></html>
