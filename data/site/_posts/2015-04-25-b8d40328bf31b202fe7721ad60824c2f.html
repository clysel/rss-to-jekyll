---
layout:     post
title: 	    "Hver tredje dansker ser cyklister bryde loven dagligt"
post_author:	    
post_date:	    Sat, 25 Apr 2015 10:59:09 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640679/hver-tredje-dansker-ser-cyklister-bryde-loven-dagligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Dårlige manerer</h4>
<div class="fakta-body" data-buildingblock="embedded_factboxlink">
<p>
Cyklistforbundet har undersøgt cyklisters adfærd i en stor rapport. 
</p><p>
Analysefirmaet YouGov har blandt andet spurgt 2.500 respondenter i januar om 
cykeladfærd. Heraf fremgår det blandt andet, at 57 procent af respondenterne 
dagligt ser cyklister bruge deres mobil, mens de kører på cykel, og 53 
procent ser dagligt cyklister, der drejer uden at række armen ud. 
</p><p>
Baggrunden for undersøgelsen var at forsøge at få faktuel viden om cykelkultur 
på baggrund af den megen kritik, der har været de seneste år af den måde, 
cyklister kører på, især i hovedstadsområdet. 
</p><p class=" bl-elem"><i class=" bl-elem">Kilde: Cyklistforbundet</i></p>
</div>
</div><p>
Buschaufføren honker i hornet efter fem cyklister, der er svinget ind foran 
den gule bus fra fodgængerfeltet. 
</p><p>
Den røde lampe i lyskurven får ikke meget opmærksomhed, for når lyset endelig 
er grønt, må cyklisterne dele overgangen ved hjørnet af Vestergade og 
Rådhuspladsen med vrimlen af fodgængere. De behændigste af de tohjulede 
kører slalom imellem turister og målrettede københavnere i fodgængerfeltet. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/dintransport/ECE2642580/hver-10-har-faaet-trusler-fra-cyklister/">Hver 10. har fået trusler fra 
cyklister</a></p><p>
Man behøver ikke stå mange minutter foran svingdøren ved Politikens Hus for at 
tælle dusinvis af lovovertrædelser foretaget på jernhest. Og sådan er det i 
hele landet, dog især i hovedstaden. Cyklister kører over for rødt, cykler i 
fodgængerfeltet, på fortovene, glemmer lygterne i mørke, og klemmer sig 
inden om bilister, der skal dreje til højre. 
</p><p>
Men cyklisterne selv er også klemt mellem underlige regler og veje, der 
langtfra altid er indrettet logisk til cykeltrafik. 
</p><p>
Problemerne er så omfattende, at Cyklistforbundet, der er sat i verden for at 
kæmpe cyklisternes sag, taler med store bogstaver. 
</p><p>
»Vi har brug for en mentalitetsændring blandt cyklisterne. Vi er blevet en 
majoritet i flere af de store byer, og det betyder, at vi skal blive bedre 
til at efterleve reglerne«, siger Cyklistforbundets direktør, Klaus Bondam, 
som i sidste uge kunne glæde sig over en ny undersøgelse, der viser, at 
danskerne nu bruger deres cykler mere, end de har gjort de seneste 20 år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2340096/cyklister-pas-paa---politiet-ligger-paa-lur/">Cyklister, pas på - politiet 
ligger på lur</a></p><p>
Men skal der komme flere cyklister til, nytter det ikke, at nogle cyklister 
skaber utryghed på vejene. 
</p><p>
»Som det er i dag, skræmmer nogle cyklisters opførsel andre fra at tage cyklen 
eller fra at turde lade deres børn færdes på cykel«, siger Klaus Bondam, som 
også har noteret sig, at turister kan opleve den københavnske cykelkultur 
som voldsom og højtråbende. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Cyklister_opf_rer_s_930633y.jpg" alt="" border="0"/></span></p><h3>
Cyklister fylder og irriterer 
</h3><p>
I den offentlige debat bliver cyklister ofte beskrevet som lovløse og 
hensynsløse anarkister, og det har fået Cyklistforbundet til at ønske at 
kende fakta om cyklisternes færden. Derfor står forbundet bag en 
spørgeskemaundersøgelse og en omfattende kvalitativ undersøgelse af 
trafikanternes oplevelser med cyklismen. 
</p><p>
Her svarer over 30 procent af danskerne, at de dagligt oplever cyklister dreje 
til højre for rødt, køre i fodgængerfeltet eller køre uden lys. 28 procent 
ser dagligt cyklister køre inden om biler, der er trukket ind mod kantstenen 
for at dreje til højre. Ser man på tallene i hovedstadsområdet, er det 
snarere hver anden trafikant, der ser cyklisters brud på færdselsloven 
dagligt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2138476/nu-maa-cyklister-svinge-til-hoejre-for-roedt-lys-nogle-steder/">Nu må cyklister svinge til 
højre for rødt lys (nogle steder)</a></p><p>
Kort sagt er cyklisterne uforudsigelige. Man ved aldrig, hvad de kan finde på, 
konkluderer partner Rasmus Thomsen og innovation analyst Matilde Rytter 
Bockhahn fra det strategiske innovationsbureau IS IT A BIRD. Bureauet er 
hyret af Cyklistforbundet til at stå for undersøgelserne. 
</p><p>
»Blandt fodgængere er der mange, der ser det som en provokation, at cyklister 
ikke følger reglerne som alle andre. Bilisterne bliver bange for at ramme 
dem, mens cyklisterne selv bliver generet af andre cyklister, der blandt 
andet ikke giver tegn«, siger Matilde Rytter Bockhahn, som sammen med Rasmus 
Thomsen har arbejdet med grundige sociologiske metoder for at få beskrevet 
cyklisternes adfærd, og hvordan andre trafikanter ser dem. 
</p><p>
Det kan lyde harmløst, at man er uforudsigelig som trafikant, men faktisk gør 
cyklister og andre, der overtræder trafikreglerne, vold på hele den 
avancerede sociale øvelse, det er at færdes i trafikken, mener trafikforsker 
Mette Møller. 
</p><p>
»Forestil dig, at du ikke kunne regne med, at de andre trafikanter standser 
for rødt. Så skulle du holde tilbage og se dig for, hver gang du skulle 
krydse vejen for grønt lys. Det ville blive kaos«, siger Mette Møller. 
</p><p>
Trafikforskeren er med på, at folk oplever, at de godt kan slippe af sted med 
små brud på reglerne og at det får trafikken til at glide lettere. Men det 
forstyrrer andre trafikanters mulighed for at møde trafikken med tillid. 
</p><p>
»Man kender godt de situationer, hvor en cyklist eller fodgænger tager chancen 
og lige løber over for rødt. De tænker kun på sig selv i situationen. Og det 
gik jo godt, der skete ikke noget, men det er jo ofte fordi de andre holdt 
reglerne. Det er et paradoks, og for trafikanter kan det betyde en 
ubehagelig utryghed«, siger hun. 
</p><h3>
Trafikken skal glide 
</h3><p>
Cyklisterne selv opfatter ofte deres egen opførsel som en måde at få trafikken 
til at glide på. 
</p><p>
»Når cyklisterne drejer til højre for rødt, hjælper det nogle gange bilisterne 
til at kunne komme hurtigere af sted. Cyklisterne mener ofte selv, at de 
prøver at få trafikken afviklet bedst muligt«, siger Rasmus Thomsen. 
</p><p>
Som trafikant er cyklisten den eneste, der bruger ekstra fysisk energi ved 
stop. Bilisten har motor og for gående betyder et stop ingenting. Men for 
cyklisten er det vigtigt at holde sig i gang. Derfor arbejder flere af de 
større byer med supercykelstier, hvor trafiklysene passer med en god 
gennemsnitlig hastighed på cyklen, og Aarhus har sat forsøg i gang med et 
trafiklys, som cyklister kan skifte, når de nærmer sig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2049137/pendlerkaos-cyklister-kaemper-om-pladserne-i-s-togene/">Pendlerkaos: Cyklister kæmper 
om pladserne i s-togene</a></p><p>
Mens der er klare regler for, hvor fodgængere skal være, og bilerne bliver 
tydeligt vist på plads af skiltning og streger, er cyklisternes plads ofte 
indrettet mellem de to. 
</p><p>
»Selv om der er cykelstier mange steder, er det stadig utrolig svært for 
cyklister at vurdere, hvor de skal placere sig i kryds, hvis de skal tage 
hensyn til både egen sikkerhed og andre trafikanter«. 
</p><p>
Bureauet bad forskellige interviewpersoner om at vise på et trafikspil, hvor 
cyklisten skulle placere sig. Og fik helt forskellige svar. 
</p><p>
»Som cyklist kan du stille dig foran, bag ved, til højre eller venstre for 
bilen. Uanset hvad vil nogen mene, det er forkert«, siger Matilde Rytter 
Bockhahn. 
</p><p>
På samme måde er der mange meninger om, hvad man skal gøre, når man overhaler 
på cykelstien. 
</p><p>
»Vi talte med en ung fyr, der kører på racercykel. Han oplever, at folk 
skælder ham ud, uanset om han ringer, spørger, om han må komme forbi, eller 
undlader at sige noget, før han overhaler. Han kan ikke gøre det rigtigt, 
selv om han forsøger at være hensynsfuld«, siger Rasmus Thomsen. 
</p><p>
Ifølge færdselspolitiet er det en god idé at give et lille klemt med sin 
klokke, før man overhaler på cykelstien. 
</p><h3>
Bilisten som den ansvarlige ’far’
</h3><p>
Som typer beskriver IS IT A BIRD de forskellige trafikanter med tre rubrikker: 
Bilisten er ’ansvarlig ’far’, fodgængeren den ’stramme tante’ og cyklisten 
den ’vilde teenager’. Men som trafikant kan man sagtens kombinere dem og 
f.eks. være ansvarlig i bilen, men vild i sadlen. 
</p><p>
»Bilisten er den, der tager ansvar for alle andre i trafikken, og flere af 
bilisterne synes, at det er vildt hårdt at skulle tænke for alle 
trafikanter«, siger Rasmus Thomsen. Fodgængerne bliver til gengæld hurtigt 
de ’sure’, der gerne ville gå i fred i deres eget gaderum. 
</p><p>
»For cyklisterne er det typiske ord frihed, når de skal beskrive den vigtigste 
grund til, at de cykler. Det betyder mere for dem end for alle andre 
trafikanter, at de føler et flow, når de bevæger sig rundt i trafikken, og 
det er blandt andet det, der får det til at virke så fristende og uskyldigt 
at smutte om et hjørne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2274710/dsb-ombygger-104-s-tog-for-at-give-cyklister-mere-plads/">DSB ombygger 104 s-tog for at 
give cyklister mere plads</a></p><p>
Selv om de fleste trafikanter både færdes til fods, på cykel og i bil, har de 
uhyre svært ved at sætte sig i de andres sted, når de bevæger sig ud i 
trafikken som enten fodgænger, cyklist eller bilist. I storbyer bliver 
cyklistens rolle endda forstærket af, at man ofte kører i flok. 
</p><p>
»Flokmentaliteten betyder, at når man kører som del af en gruppe, følger man 
bare med, og så svinder hensynet til de andre hurtigt. Hvis de andre kører 
over for mørkegult eller rødt, gør det ikke noget, at jeg lige følger med«, 
siger Matilde Rytter Bockhahn. 
</p><p>
Men flokkørslen i storbyen skaber også nogle hårdføre cyklister, der er vant 
til at køre stærkt, tæt og effektivt. 
</p><p>
»Københavnerne kører rent teknisk på et meget højt niveau, og det gør det 
svært at begynde at cykle. Det gør det også sværere for andre trafikanter at 
forudsige, hvad der sker, fordi cyklerne kører meget stærkt. Og det problem 
bliver ikke mindre, når der kommer flere elcykler«, siger Rasmus Thomsen. 
</p><h3>
Indret til bedre adfærd 
</h3><p>
Undersøgelser fra Københavns Kommune viste i 2012, at 22 procent af alle, der 
har adgang til en cykel, ville cykle mere, hvis de følte sig mere trygge. 55 
procent af dem, der sjældent eller aldrig cykler, og 35 procent af dem, der 
ofte cykler, ville cykle mere, hvis andre udviste mere hensyn. Andre 
undersøgelser viser, at trygheden er steget og cykeluheldene er blevet færre 
siden nullerne. 
</p><p>
Klaus Bondam mener, at cyklister skal være gode til at køre efter forholdene 
og tilpasse farten efter andre cyklister, plads og trafiktæthed. 
</p><p>
»Jeg sætter farten ned, når jeg kører forbi små børn, der kommer kørende med 
deres forældre. Det ville jeg også gøre, hvis jeg var i bil. Vi skal tage 
hensyn til de andre i trafikken«, siger han. 
</p><p>
Men løftede pegefingre gør det ikke. Strukturerne for cykeltrafikken bør 
forbedres med højresvingsbaner, skiltning og eventuelt en revision af nogle 
af de regler, som kan virke ulogiske. 
</p><p class=" bl-elem">
»Nogle steder bør man måske kunne dreje til højre for rødt, og i byer som 
Odense må man cykle i gågaden aften og nat. Det giver mening at have enkle 
regler, og så gøre mere ud af at håndhæve dem«, siger Bondam. 
</p>	
</div>

</div></body></html>
