---
layout:     post
title: 	    "Pårørende til demente mangler mere viden"
post_author:	    
post_date:	    Sun, 15 Mar 2015 12:20:07 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2511871/paaroerende-til-demente-mangler-mere-viden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bladabonnementer, bogklubber og fodterapi er tre af de ting, som demente 
ubevidst gennem telefonsælgere når at høste til sig, inden deres pårørende 
får ’de gode tilbud’ stoppet. 
</p><p>
I en Facebookgruppe deler pårørende til demente deres erfaringer. Langt de 
fleste af dem ved ikke, hvordan de kunne have undgået bunken af ubetalte 
regninger. De bliver først informeret om deres muligheder, efter de har 
ringet til foreninger som Ældre Sagen og Alzheimerforeningen om råd. 
</p><div class="art-fakta article-box">
<h4 class="">
Vigtige overvejelser</h4>
<div class="fakta-body" data-buildingblock="embedded_factboxlink">
<p>
Når dementen ikke selv er i stand til at klare sin økonomi, er der flere 
muligheder: 
</p><ul><li><b>Robinsonliste: </b>Du kan undgå de adresserede salgsreklamer og 
telefonopkald, hvis du registrerer dig på Robinsonlisten, og 
registreringen er gratis - og det kan gøres på Borger.dk eller på 
Borgerservice.</li><li><b>Værgemål:</b> Når den demente ikke længere er i stand til at tage 
vare på sig selv, kan man søge om, at en anden person bliver udpeget 
som værge. Spørg derfor kommunens demenskoordinator om hjælp til at 
søge værgemål, når behovet opstår. </li><li class=" bl-elem"><b>Generelfuldmagt/fremtidsfuldmagt:</b> Det er en vedvarende fuldmagt. Den 
giver en pårørende mulighed for at sørge for ens økonomiske og 
personlige forhold, den dag man ikke længere selv kan.</li></ul><p class=" bl-elem"><i class=" bl-elem">Kilder: Alzheimerforeningen, Socialstyrelsen og Borger.dk</i></p>
</div>
</div><p>Begge foreninger opfordrer de pårørende til at overveje tre ting. En af 
dem er at tilmelde deres familiemedlemmer på en såkaldt Robinsonliste. 
Herved undgår de adresserende salgsreklamer og telefonopkald fra sælgere. 
</p><p>
Men ifølge Kirsten Dyrborg, socialrådgiver hos Ældre Sagen, er der desværre 
for få, der kender til Robinsonlisten. 
</p><p>
»Pårørende bør få mere information om listen, så de nemt kan hjælpe deres 
familiemedlemmer«. 
</p><p><b class="ext-link">LÆS OGSÅ</b><a class="embeddedlink">Demente husker ikke deres ja 
til telefonsælgeren</a></p><p>
Kirsten Dyrborg mener desuden, at pårørende med mere viden om, hvordan de 
forholder sig til sådanne tilfælde, bedre kan sikre sig mod lignende 
problemer i fremtiden. 
</p><p>
»Generelt er demente uvidende om mulighederne for beskyttelse. De er ude af 
stand til at handle. Derfor er det tit pårørende, der må gribe ind og få 
reddet trådene ud«. 
</p><h3/><h3>
Et wakeup-call 
</h3><p>
Ifølge Margrethe Kähler, chefkonsulent hos Ældre Sagen, er bunken af ubetalte 
regninger et »wakeup-call« for alle pårørende om at være opmærksom på, 
hvordan ens forældre har det. 
</p><p>
Hun mener, at pårørende allerede i starten af en dementsygdom skal lave 
aftaler om fuldmagt, der giver en anden person mulighed for at handle på den 
dementes vegne. 
</p><p>
Dog kan det være svært at opdage, om en person er dement – og derfor kan det 
være svært at nå at lave sådan en fuldmagt i tide, forklarer Margrethe 
Kähler. 
</p><p>
»Der er mange, som ikke er diagnosticeret. De er demente uden at vide det. 
Derfor er der grund til, at pårørende er særlig opmærksomme, så demente ikke 
roder sig ud i nogen økonomiske situationer, de ikke kan overskue«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2217745/demente-aeldre-sendes-alene-til-laegen/">Demente ældre sendes alene til 
lægen</a></p><p>
Nis Peter Nissen, direktør hos Alzheimerforeningen, tilføjer, at 
demenspatienter og pårørende tidligt bør tænke på at sætte ting i værk i god 
tid inden sygdommen bliver så slem, at den sygdomsramte ikke længere vil 
være i stand til at bruge for eksempel et dankort på betryggende vis. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke nok, at pårørende kun tænker på, at personen får noget at spise. 
De skal også se på økonomien.
</p>
<p class="sender">
Margrethe Kähler 
</p>
</blockquote>
</div><p>»Demente skal i god tid indgå en aftale med andre, der kan styre deres 
økonomi, når de ikke selv kan. Og hvis man er kommet så langt hen i 
sygdommen, at det ikke er muligt, kan statsforvaltningen ansøges om at der 
udpeges en økonomisk værge for den sygdomsramte«. 
</p><p>
Det er i tråd med, Margrethe Kählers opfordring til pårørende. Hvis de har 
mistanke om, at sygdommen er ved at udvikle sig til noget værre, forklarer 
hun, at det er muligt at få i gangsat et foreløbigt værgemål. 
</p><p>
»Alle kan bede Statsforvaltningen om at få i værksat et værgemål. De vil vide, 
hvad man bygger det på - både ens bekymring og beviset, der dokumenterer, at 
personen er dement«, siger hun og fortsætter: 
</p><p class=" bl-elem">
»Det er ikke nok, at pårørende kun tænker på, at personen får noget at spise. 
De skal også se på økonomien. De skal kigge alt igennem - og hvis man ikke 
selv kan det, må man søge hjælp hos Statsforvaltningen«. 
</p>	
</div>
</div></body></html>
