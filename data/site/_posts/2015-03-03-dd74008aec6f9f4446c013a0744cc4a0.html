---
layout:     post
title: 	    "Dopingaffære udelukker Fuglsang fra hjemmebaneopgave"
post_author:	    
post_date:	    Tue, 03 Mar 2015 16:24:12 +0100
post_site:	    politiken.dk 
post_link:	    http://politiken.dk/sport/cykling/ECE2572022/dopingaffaere-udelukker-fuglsang-fra-hjemmebaneopgave/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For den tidligere tredobbelte vinder af Post Danmark Rundt Jakob Fuglsang 
hænger deltagelsen i sommerens udgave af den største årligt tilbagevendende 
hjemlige idrætsbegivenhed, der køres fra 4. til 8. august, i en tynd tråd. 
</p><p>
Det skyldes ikke, at den 29-årige danskers forsøg på sidste sæson at gentage 
succesen mundede ud i et trist farvel i utide efter et par styrt undervejs, 
men udelukkende den dopingaffære, der i øjeblikket kaster dystre skygger 
over Fuglsangs kasakhiske arbejdsgiver Astana. 
</p><h3>
Astana er inviteret, men er lige nu uinteressant 
</h3><p>
»Som situationen ser ud lige nu, er Astana ikke aktuel som deltager«, fastslår 
løbsdirektør Jesper Worre. 
</p><p>
»Men nu afventer vi og ser, hvad der sker i sagen, for hvis den bare fuser ud, 
er det jo et helt andet billede, der tegner sig«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2566163/union-truer-tour-vinders-hold-med-ekskludering/">Union truer Tour-vinders hold 
med ekskludering </a></p><p>
»Astana er ligesom alle de øvrige hold med WorldTeam-licens inviteret, men vi 
har ikke fulgt op på indbydelsen, efter at Den Internationale Cykelunion nu 
forsøger at fratage kasakherne den attraktive status«. 
</p><h3>
Indtil videre kun kontrakt med to af de bedste hold 
</h3><p>
Foreløbig er det kun lykkedes Jesper Worre at få en fast aftale i stand med to 
af mandskaberne fra det fineste selskab, Tinkoff-Saxo med blandt andre 
sidste års vinder Michael Valgren og belgiske Lotto-Soudal med den danske 
veteran Lars Bak. 
</p><p>
Sidste år havde disse to hold selskab af Astana, og selv om løbet udviklede 
sig til en medvrivende affære, hvor Valgren først slog til på sidste etape 
ftra Kalundborg til Frederiksberg Allé, herskede der bred enighed om, at 
kvaliteten i feltet generelt ikke levede op til det ønskede niveau. 
</p><h3>
Håber på to mere fra det fineste selskab 
</h3><p>
»Vi håber at få i hvert fald yderligere to af de største hold med, og jeg 
sætter min lid til, at det bliver britiske Sky og belgiske Etixx-Quick 
Step«, siger Worre. 
</p><p>
»Problemet er, at selv om vi har flyttet løbet, så vi kører fra tirsdag til 
lørdag i stedet for onsdag-søndag, kolliderer vi fortsat med andre 
arrangementer, og uanset hvor gerne holdene vil komme, er der jo grænser 
for, hvor mange steder de kan være på én gang«. 
</p><h3>
Yderligere tre Tour de France-mandskaber 
</h3><p>
Fra den internationale 2. division er de givne deltagere sydafrikanske MTN 
Qhubeka, tyske Bora-Argon 18, franske Europcar – alle wildcard modtagere til 
årets Tour de France – amerikanske Team Novo Nordisk, hollandske Team 
Roompot, belgiske Topsport Vlaanderen, italienske Bardiani-CSF samt danske 
Cult Energy. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2567742/jakob-fuglsangs-chefer-vil-slaas-til-den-bitre-ende/">Jakob Fuglsangs chefer vil 
slås til den bitre ende</a></p><p>
Op til Post Danmark Rundt melder sig den sædvanlige problematik om, hvor mange 
af de hjemlige 3. divisionsmandskaber – de såkaldte kontinentalhold – der 
opnår den stærkt eftertragtede adgang til det, som for disse kollektiver 
uden sammenligning vil være årets største udfordring. 
</p><p>
Efter Cult Energys avancement til 2. division, slås fire om tre pladser: Team 
Trefor-Blue Water, Riwal Platform, Team Almeborg Bornholm og Team ColoQuick. 
</p><h3>
Tv-transmission fra den sidste time hver dag 
</h3><p>
Den mest opsigtsvækkende nyskabelse i forbindelse med Post Danmark Rundt er 
aftalen om daglige, direkte tv-transmissioner fra den afsluttende fase af 
etaperne«. 
</p><p>
»Vi har foreløbig indgået en aftale for de kommende tre år, og det er af 
uvurderlig betydning for løbet«, vurderer Jesper Worre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2511296/direkte-tv-skal-give-danmarks-stoerste-cykelloeb-et-kaempe-boost/">Direkte tv skal give Danmarks 
største cykelløb et kæmpe boost</a></p><p>
»Nu bliver kendskabet bredt ud til en meget større piblilkum end tidligere, og 
der er ingen tvivl om, at det er noget, der bliver lagt mærke til både hos 
sponsorerne og holdene«, fastslår løbsdirektøren. 
</p><h3>
Samlet distance på 880 km 
</h3><p>
Den samlede distance i den 25. udgave af den danske cykelrundtur er opgjort 
til 880 km. 
</p><p>
Der startes med 180 km fra Sturer til Holstebro, hvoraf en tredjedel foregår 
helt ude langs vestkysten. 
</p><p class=" bl-elem">
Derefter ser planen således ud: 5. august, 2. etape: Ringkøbing – Århus, 235 
km, 6. august, 3. etape: Vejle – Vejle, 185 km, 7.august, 4. etape: Slagelse 
– Frederiksværk, 115 km, 7. august, 5. etape: Helsingør (enkeltstart), 13,6 
km, 8.augsut, 6. etape Hilleørd-Frederiksberg 155 km. 
</p>	
</div>
</div></body></html>
