---
layout:     post
title: 	    "Spørg Lasse: Hvad sker der, hvis to sorte huller støder sammen?"
post_author:	    
post_date:	    Sat, 02 May 2015 11:27:27 +0200
post_site:	    politiken.dk 
post_link:	    http://politiken.dk/viden/ECE2649470/spoerg-lasse-hvad-sker-der-hvis-to-sorte-huller-stoeder-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Thorbjørn Astrup på 13 år fra Christianshavn spørger, hvad der sker, hvis to 
sorte huller støder sammen. Jeg har kontaktet astrofysiker Steen Hansen fra 
Niels Bohr Institutet. Han ved en masse om de sorte huller i universet, som 
man ikke kan se, men som vejer en masse. De har så stærk en tyngdekraft, at 
selv lys ikke kan undslippe, hvis det først er fanget af et sort hul. 
</p><div class="art-fakta article-box">
<h4 class="">
Spørg Lasse</h4>
<p class="fakta-body" data-buildingblock="embedded_factboxlink">
Lasse Foghsgaard er journalist og biokemiker og svarer på spørgsmål fra børn i 
videnskabens verden. Send dit spørgsmål til: viden@pol.dk
</p>
</div><p/><p>
Det korte svar er, at der ikke sker noget særligt spændende: De to sorte 
huller vil ganske udramatisk smelte sammen og blive til et tungere sort hul. 
Det vil ske helt uden store eksplosioner. Det skyldes, at sorte huller er 
lavet af det samme ukendte stof. Så de vil smelte sammen som to dråber vand 
eller olie, som kommer for tæt på hinanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559580/spoerg-lasse-har-pingviner-knae/">Spørg Lasse: Har pingviner knæ?</a></p><p>
Det ville omvendt være dramatisk, hvis to jordkloder stødte sammen. De ville 
gå i tusindvis af stykker og måske samle sig på en ny måde efter 
sammenstødet. Man tror faktisk, at vores egen måne blev født, da vores 
jordklode blev ramt af noget meget tungt, som rev en masse materiale løs fra 
Jorden, som så har formet vores måne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2607748/spoerg-lasse-har-en-hankaenguru-en-lomme-paa-maven/">Spørg Lasse: Har en hankænguru 
en lomme på maven? </a></p><p>
I centrum af vores galakse, Mælkevejen, findes der et stort sort hul, som 
vejer fire millioner gange mere end vores egen sol. Vores nabogalakse 
Andromeda har også et sort hul i sit centrum. Man forventer, at de to 
galakser vil smelte sammen til én galakse om cirka fem milliarder år. Når de 
to galakser forenes, vil de to sorte huller smelte sammen til et stort sort 
hul i centrum af den nye store galakse. Det vil ske ganske udramatisk. 
</p><h3>
Det sorte hul er som en sammenmast jordklode 
</h3><p>
Sammenstødet mellem to sorte huller er altså lidt kedeligt, selv om sorte 
huller i sig selv er fascinerende og mystiske. Steen Hansen plejer at 
forklare, hvad et sort hul er, med en lille historie. Forestil dig, at du 
tager med et rumskib op til Månen og kigger ned på vores blå planet. 
</p><p>
Tænk så på, at der kom en forbi med store stærke hænder, som masede Jorden 
sammen, så den kun var en centimeter stor, men vejede præcis det samme. Så 
ville Jorden blive et sort hul, som du nu ikke kan se fra Månen. Månen ville 
stadig kredse rundt om den nu mikroskopiske jordklode, som om intet var 
hændt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2520871/spoerg-lasse-hvorfor-er-der-nordlys/">Spørg Lasse: Hvorfor er der 
nordlys?</a></p><p class=" bl-elem">
Et sort hul er kun farligt, hvis man kommer meget tæt på. For så ville man 
blive trukket til spaghetti. 
</p>	
</div>

</div></body></html>
