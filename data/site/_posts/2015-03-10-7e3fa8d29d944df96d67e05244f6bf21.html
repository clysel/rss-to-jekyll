---
layout:     post
title: 	    "Kvinderne ud af køkkenet: I gastronomien styrer mændene stadig"
post_author:	    
post_date:	    Tue, 10 Mar 2015 17:30:43 +0100
post_site:	    politiken.dk 
post_link:	    http://politiken.dk/mad/ECE2576244/kvinderne-ud-af-koekkenet-i-gastronomien-styrer-maendene-stadig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For to uger siden stod ti yngre kokke i hver sit lille køkkenafsnit i Bella 
Center og dystede om titlen som årets kok. Jo, der var kvinder blandt 
serveringspersonalet, og der var kvindelige medhjælpere i enkelte køkkener. 
Men deltagerne var alle mænd, og seks ud af syv dommere var hankøn. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/madnyt/ECE1569223/danmark-faar-sin-foerste-kvindelige-michelinrestauratoer/">Danmark får sin første 
kvindelige michelinrestauratør</a></p><p>
Ugen efter blev årets michelinstjerner uddelt, mens den danske presse åndeløst 
rapporterede hver en detalje. 18 danske restauranter fik stjerner, og 12 fik 
en Bib Gourmand. 2 ud af 30 restauranter har en kvindelig køkkenchef. 
</p><p>
Der er en markant maskulin slagside i den danske restaurationsbranche, især 
når man kommer op i de dyrere luftlag. Der er 2 kvinder ud af 13 på det 
danske kokkelandshold og 1 på juniorlandsholdet. På Danmarks mest berømte 
restaurant – og verdens nummer 1, Noma – er der en kvindelig souschef ud af 
syv, Rosio Sanchez. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/nomakvinder_918681y.jpg" alt="" border="0"/><span class="caption"><span class="f-img-caption">Mandefest. 
</span>Omkring en tredjedel af kokkene på Noma er kvinder, men det gælder kun en af syv souschefer. Her lader Noma-toppen sig hylde som verdens nr. 1 til prisuddelingen ’50 World’s Best’. FOTO: PR</span></span>
»Det er en mandsdomineret verden, og der er ingen tvivl om, at det ville være 
godt med en mere lige fordeling for arbejdsmiljøet«, siger køkkenchef Anita 
Klemensen, den første kvindelige kok, der fik en michelinstjerne herhjemme 
på Den Røde Cottage, som hun driver sammen med makkeren Lars Thomsen. 
</p><p>
Slagsiden er på sin vis mærkelig, når man tager i betragtning, at mænd, ifølge 
en ny undersøgelse Politiken har fået foretaget, kun i 15 procent af 
hjemmene har hovedansvaret for maden. Det er ifølge en række topkokke også 
en ærgerlig skævhed, fordi kvinder faktisk kan noget særligt i et køkken. 
</p><p>
Kønsforskel er en ærgerlig mangel 
</p><p>
På et hjørne på Nørrebro ligger en markant undtagelse fra reglen om, at m’et i 
Michelin står for mand. Restaurant Kiin Kiin har fastholdt sin stjerne siden 
2008, og i de sidste to år har den kvindelige køkkenchef Dak Laddaporn haft 
styrepinden. 
</p><p>
I Kiin Kiins køkken arbejder der lige nu fire kvindelige og fire mandlige 
kokke, om end det varierer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1854909/unge-ruc-kvinder-vil-opdrage-landets-koekkenchefer/">Unge RUC-kvinder vil opdrage 
landets køkkenchefer </a></p><p>
»Der er mange steder, hvor pigerne ikke får en chance, men hos mig skal de 
have den chance, jeg også fik i sin tid«, siger Laddaporn, der dog ikke har 
kvoter. Hvis mændene er de bedste, så bliver de hyret. 
</p><p>
»Jeg synes ikke, at det er et <i>problem</i>, at der er så få kvinder, 
men det er superærgerligt. Pigerne har en anden elegance og en sans for de 
små nipsede ting, som de der kluntede drenge bare ikke har. Når man 
kombinerer de to køn i et køkken, lærer de meget af hinanden. Pigerne har en 
tendens til at være tilbageholdende, og hvis de går sammen med drengene, 
lærer de, at man skal skubbe lidt hårdere og råbe lidt højere«, siger Dak 
Laddaporn. 
</p><p>
Mange 18-19-årige piger bliver skræmt og springer fra faget, når de oplever et 
miljø, som de fleste beskriver som hårdt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2305469/horesta-vi-arbejder-med-omgangstonen-i-restaurantkoekkenerne/">Horesta: Vi arbejder med 
omgangstonen i restaurantkøkkenerne</a></p><p>
»Der er ikke mange piger, der tør starte et sted med kæmpe mænd med fuldskæg, 
der snakker pik og patter dagen lang. Der er intet filter, når det kommer 
til mænd i starten af 20’erne. Jeg var selv meget skræmt i starten«, 
fortæller Dak Laddaporn, der startede sin karriere som ene kvinde på 
Restaurant Koch i Aarhus. 
</p><p>
Skal man finde problemets rod, skal man begynde på kokkeskolerne. Allerede her 
er flertallet mænd. Sådan har det været i årevis, og udviklingen går den 
forkerte vej. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/spis_kiinkiin_918683y.jpg" alt="" border="0"/></span>
I 2003 var 38 procent af eleverne på gastronomuddannelsen kvinder, i de senere 
år har den ligget på omkring 30 procent. På landets bedst kendte 
kokkeuddannelse, Hotel- og Restaurantskolen, er billedet endnu mere tydeligt 
– her er 81 procent mænd og 19 procent kvinder, uden at det rigtig er gået 
op for nogen. Både skolens direktør og uddannelseschef troede, at det 
nærmere var »fifty-fifty«, da Politiken bad om tal. I brancheorganisationen 
Horesta er man også overrasket over det skæve billede og udviklingen de 
sidste ti år. 
</p><p>
»Årsagen må være de kokkeprogrammer, man spammes med i fjernsynet. Der er der 
mænd over hele linjen, om det så er Jamie Oliver eller Thorsten Schmidt. De 
der skærmtrolde har en stor betydning. Det modsatte ser man med Mette 
Blomsterberg-effekten, hvor der er en stigning i kvinder, der søger ind på 
konditoruddannelsen«, siger Marianne Kragh, chef for uddannelsesområdet i 
Horesta. (Konditoruddannelsen har i dag lidt flere kvinder end mænd). 
</p><p>
Derimod giver hun ikke så meget for forklaringer som, at pigerne af hensyn til 
familielivet bliver skræmt væk fra det aftenarbejde, som er en del af 
kokkefaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/kokkenskoekken/ECE1572158/kokkens-koekken-henrik-yde-andersen/">Kokkens Køkken: Henrik 
Yde-Andersen</a></p><p>
»Det er jo ikke noget problem inden for et fag som sygeplejen, og der er også 
masser af kvindelige hoteldirektører«, siger hun. 
</p><p>
Med en andel af kokkeelever på 30 procent er det ikke noget, Horesta anser for 
et problem. Endnu. 
</p><p>
»Men jeg vil da tale med skolerne, om de er klar over det, og også sikrer sig, 
at deres markedsføring henvender sig til piger«, siger hun. 
</p><h3>
Dårlig tone og mobning præger køkkenerne 
</h3><p>
Den næste forklaring er det kulturchok, kokkeeleverne får, når de kommer ud på 
restauranterne og oplever kravene, det hårde arbejde og tonen. Det får både 
drenge og piger til at hoppe fra, men det kan være en hård oplevelse for de 
unge kvinder, der ofte oplever at være ene pige i en flok af hanner. 
</p><p>
En af de kokkeelever, der har ambitioner om at gå hele vejen, er den 20-årige 
Trille Lassen fra Fanø. Hun deltog for to uger siden som medhjælper for 
kokken Rasmus Errebro i konkurrrencen årets kok og fik dagen efter en 
sølvmedalje i konkurrence-DM for kokkelever. Hun arbejder på Henne Kirkeby 
Kro sammen med nogle af landets bedste kokke og har planer om at rejse ud i 
Europa og arbejde på kontinentets skarpeste restauranter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2574416/der-er-langt-fra-tv-koekken-til-kokkeskole/">Der er langt fra tv-køkken til 
kokkeskole</a></p><p>
Men hun var lige ved at ryge ud af faget, før hun overhovedet kom i gang. På 
hendes første praktikplads på et firestjernet hotel i Esbjerg var 
køkkenchefens holdning klar: 
</p><p>
»Han syntes ikke, at en pige hørte til i et køkken. Han ville ikke lære mig 
noget, fordi jeg var en kvinde og dermed ikke kunne en skid. Den oplevelse 
knækkede mig fuldstændigt, jeg droppede ud af uddannelsen, og der gik 
halvandet år, før jeg begyndte at arbejde som kok igen«, fortæller hun. 
</p><p>
Trille Lassen oplevede også, at stort set alle hendes kvindelige medstuderende 
i klassen på Rybners Tekniske Skole sprang fra karrieren som kok. Men 
egentlig synes hun ikke, at det er et problem for kvinderne, at de fylder så 
lidt på topkokkescenen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/_DSC0082_918676y.jpg" alt="" border="0"/><span class="caption"><span class="f-img-caption">Stjernefrø. 
</span>Trille Lassen i kamo til DM for kokkeelever, hvor hun fik sølv. på hendes første praktiksted mente køkkenchefen, at kvinder ikke hørte til i et køkken. Privatfoto</span></span>
»Jeg synes ikke, at det er alle givet at arbejde som kok. Det er noget, man 
skal gøre, fordi man kan lide det, og ikke fordi der mangler kvinder i 
jobbet«, siger hun. Helt på linje med mange andre kvindelige topkokke er 
Trille Lassen usentimental over for sine medsøstre og foretrækker at 
»arbejde med mænd, fordi der ikke er så meget hokuspokus – man får et klart 
svar og et klart nej«, siger hun. 
</p><p>
»Jeg tror, at mange kvinder ikke vil det nok, eller måske har de været på en 
dårlig læreplads, der ikke har engageret dem nok og givet dem viljen til at 
vinde. Det er et hårdt miljø, og der bliver snakket hårdt i køkkenerne. Ikke 
så meget der, hvor jeg er, men andre steder. Jeg tror, kvinder har mere 
medfølelse og kan have svært ved at sortere det fra, de ikke kan bruge til 
noget. Hvis man bliver skældt ud over at have brændt noget på, skal man 
vide, at det bliver glemt 5 minutter efter, og ikke lægge mere i det«, siger 
hun. 
</p><p>
Kokken Henrik Yde Andersen, der ejer Kiin Kiin og en stribe andre 
restauranter, mener dog, at branchen er plaget af alt for mange alfahanner 
og køkkenkonger, dårlig tone og for meget mobning. 
</p><p>
»Den er jo tegnet af meget unge mænd, der får et stort ansvar uden at modtage 
nogen form for træning i ledelse eller medarbejderpleje, som så mange andre 
professioner får. Så bliver man lige forfremmet til souschef en fredag 
eftermiddag, fordi den forrige er skredet. Restaurationsbranchen er en stor 
lappeløsning«, siger han. 
</p><h3>
Den kvindelige topkok er afhængig af manden 
</h3><p>
På den kritikerroste Restaurant Babette i Vordingborg huserer køkkenchef Vivi 
Schou på snart 25. år. Hun har i 23 år altid haft mindst én kvindelig kok i 
køkkenet ud over sig selv. Det har hun dog ikke i denne sæson, fordi hun for 
første gang overlod ansættelsesprocessen til en anden. 
</p><p>
»Det må jeg ind over igen«, siger hun. Adspurgt hvorfor der er så få kvinder i 
topjobs i branchen, siger hun: 
</p><p>
»Det kan jeg ikke forstå – for kvinder er klart bedre til at lave mad. De er 
mere determinerede, de er mere modne, når de kommer her, og de er bedre til 
at forstå en opskrift«, siger hun og tilføjer så: 
</p><p>
»De har bare ikke den galskab, mænd har, der skal til for at være med på 
toppen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2354232/kvinderne-tager-oftest-tjansen-naar-ungerne-er-syge/">Kvinderne tager oftest 
tjansen, når ungerne er syge</a></p><p>
»De kvinder, der lægger den energi i det, som jeg gør, og drømmer om det om 
natten, dem findes der ikke så mange af. Det er i bund og grund det, det 
handler om. De medarbejdere, jeg har haft de største forhåbninger til, har 
ikke holdt, men i stedet åbnet små cafeer, så de kan have nogle anstændige 
arbejdstider og et familieliv ved siden af«, siger hun. 
</p><p>
I virkeligheden er nøglen til at være topkok en mand, der kan være med som 
partner eller aktiv støtte. 
</p><p>
»Jeg havde ikke holdt så mange år uden at have overtalt min mand til at være 
med«, siger Schou, hvis mand, Henrik, er Babettes restaurantchef. 
</p><p>
»For det er et anderledes familieliv, hvor man arbejder alle aftener og i 
weekenderne. I skolerne lærer lærerne børnene, at et job er fra 8 til 4, og 
så har man fri i weekenden. De er det største problem«, siger hun. 
</p><p>
Da ægteparret »alt for sent« bestemte sig for at få et barn, måtte de hyre en 
barnepige til at passe datteren alle eftermiddage og aftener fra onsdag til 
lørdag. Til gengæld var hun mere sammen med sin datter om formiddagen. 
</p><p>
»Jeg har siddet sammen med pædagoger og skolelærere, hvor jeg blev så vred, 
fordi de ikke kunne forstå, at vi kunne arbejde på de tidspunkter af døgnet. 
Jeg følte, de anklagede mig for noget«, siger hun. 
</p><h3>
Børn er et glasloft 
</h3><p>
Vigtigheden af at have en mand, der støtter eller hjælper én, går faktisk igen 
blandt kvinderne på topniveau, og det samme gør dilemmaet omkring børn. Dak 
Laddaporn og hendes mand Anders blev fra begyndelsen enige om, at de næste 
15 år handlede om hendes karriere, og så prioriterer de hans bagefter. På et 
tidspunkt skal de måske have børn, og så kan Dak ikke se, at hun kan 
fortsætte sin karriere: 
</p><p>
»Jeg håber stadig på at lave god mad, men jeg kommer ikke til at lave 
michelinrestaurant med børn«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/spis_gassner_918682y.jpg" alt="" border="0"/><span class="caption"><span class="f-img-caption">Kok 
</span>i kamp. Mette Gassner er Danmarks mest vindende kvindelige konkurrencekok. Her efter hun har vundet ’Årets kok’ 2011. Hun forstår godt, hvis mange kvinder prioriterer familien. FOTO: Finn Frandsen</span></span>
Mette Hvarre Gassner, der er køkkenchef for Fredericias Ti Trin Ned sammen med 
sin mand, Rainer Gassner, elsker som en af de få kvindelige topkokke 
herhjemme at konkurrere og har vundet årets kok i 2011 og en stribe andre 
medaljer. 
</p><p>
»Jeg ville nyde at se nogle flere kvinder som leder af de store køkkener, men 
jeg tror, det er svært. De ender med at prioritere familien, og jeg kan godt 
forstå dem, for det kan også ligge på vippen for mig«, siger hun. 
</p><p>
Gassner deltog i forrige uge som den eneste kvinde i udtagelsen til Bocuse 
d’Or, det store verdensmesterskab for kokke. Hun vandt ikke. Og var til sin 
egen store overraskelse lidt lettet. 
</p><p>
»Jeg har en 2-årig søn. Da jeg tog afsked med ham efter at have trænet i to 
dage og skulle væk i to dage, knugede han mig helt tæt og sagde »mor mor 
mor«, og jeg kunne mærke, hvor meget han havde brug for mig. Det gjorde ondt 
på mig, og ondt på ham. Det er første gang, jeg har følt det. Så egentlig 
synes jeg, det er godt, at kvinderne siger fra, for man kan ikke være det 
bekendt. Ens ambitioner må man stikke op et vist sted«, siger den mest 
vindende kvindelige konkurrencekok herhjemme. 
</p><p>
»Så ja, der er et loft. Den dag ramte jeg loftet. Det var overraskende, for 
jeg havde ikke troet det«. 
</p><h3>
Ingen pik og patter på Relæ 
</h3><p>
Det er toprestauranter, der tiltrækker dygtige kvindelige kokke. På Restaurant 
Relæ er der lige nu tre kvindelige kokke ud af otte, deriblandt en ud af de 
to souschefer, men til andre tider har der været et flertal af kvinder på 
den lille michelinstjernede restaurant på Nørrebro. Måske fordi restauranten 
har et image og nogle værdier, der simpelthen tiltrækker dygtige kvinder. 
</p><p>
»Vi tager ikke noget aktivt valg. Men der kan være nogle piger, der er 
tiltrukket af, at køkkenet er meget grøntsagsorienteret og økologisk. Vi har 
også et miljø, der ikke er særlig <i>hø hø</i> 
maskulint og havnearbejderagtigt, og det kan have en betydning. Jeg gider 
ikke høre på pik og patter i mit køkken«, siger køkkenchef Christian 
Puglisi, der ud over Relæ driver restauranterne Manfreds og Bæst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1629350/80-procent-af-branchen-synes-ikke-at-vi-skal-have-den-stjerne/">»80 procent af branchen synes 
ikke, at vi skal have den stjerne«</a></p><p>
»De piger, jeg har mødt, er mindst lige så dedikerede, fremadstormende og med 
høje albuer som drengene. Det der feminine touch er også fedt på det her 
niveau. Der er ingen grund til, at der skal være den mandedominans, for der 
er mange piger, der har anlæg for at kunne det. Jeg tror, man med tiden vil 
få flere kvindelige kokke, i kraft af at køkkenet åbner sig mere op og 
involverer sig mere med restauranten, og kokkene serverer maden. Det er 
stimulerende for nogle andre typer af kokke, heriblandt flere kvinder«. 
</p><p>
Anita Klemensen, køkkenchefen bag Den Røde Cottage, mener egentlig ikke, at 
kvinder bliver holdt hverken nede eller ude af toppen af dansk gastronomi. 
</p><p>
»Mænd er bedre til at promovere sig selv, hvor vi kvinder ofte træder et 
skridt tilbage og er lidt ydmyge. Og så er man jo bare et skridt bagud«, 
siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/kokkenskoekken/ECE1586793/kokkens-koekken-anita-klemensen/">Kokkens køkken: Anita Klemensen</a></p><p>
Klemensen er ved et tilfælde på en kokkekonference for kvinder i den 
nordspanske by Bilbao, da Politiken fanger hende. 
</p><p class=" bl-elem">
»Den handler om, hvorfor der er så få kvinder på topplan, og hvad man skal 
gøre for at få flere. Her er der en del, der råber op om girlpower, og så er 
der folk som mig, der synes, at det er mere vigtigt, at vi får fortalt 
kvinderne, at det er skideskægt at være kok, og at man kan leve af sin 
passion. Jeg synes, vi skal have manet i jorden, at kokke altid er nogle 
brovtende fyre, man ikke kan holde ud at være sammen med. Det er populært at 
fremstille kokkebranchen som primitiv og kvindeundertrykkende, men sådan er 
det ikke længere. Det er blevet bedre end for 20 år siden«, siger hun. 
</p>	
</div>
</div></body></html>
