---
layout:     post
title: 	    "3.000 ekstra pædagoger blev til 3.092 færre "
post_author:	    
post_date:	    Sat, 25 Apr 2015 22:32:04 +0200
post_site:	    politiken.dk 
post_link:	    http://politiken.dk/indland/ECE2643337/3000-ekstra-paedagoger-blev-til-3092-faerre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var 3.092 færre voksne – ’beregnet antal fuldtidsansatte’ – til at hjælpe 
med flyverdragterne og sætte plaster på børneknæene i landets 
daginstitutioner i 2013, end da S-R-SF-regeringen trådte til i 2011. Det 
viser de seneste tal fra Danmarks Statistik. 
</p><p>
Det på trods af at den daværende radikale leder, Margrethe Vestager, kort 
inden folketingsvalget i 2011 annoncerede, at der skulle ansættes 3.000 
flere pædagoger i landets vuggestuer og børnehaver. Samtidig skulle det 
højeste antal børn per voksen være 3,2 i vuggestuer og 6,3 i børnehaver. 
</p><h3>
Ambitiøst børneudspil 
</h3><p>
Regeringen er i disse dage ved at lægge sidste hånd på et børneudspil, som 
ifølge Politikens oplysninger gerne skal være så ambitiøst, at det kan 
imødegå den kritik, som allerede på forhånd har været rejst. Det koster 
penge og har derfor trukket ud, men udspillet menes nu at kunne 
offentliggøres inden for de kommende uger. 
</p><p>
Ser man på de håndfaste resultater af regeringsperioden, er antallet af 
fuldtidsansatte pædagoger, pædagogmedhjælpere og ledere i daginstitutionerne 
faldet til fra 70.208 i 2011 til 67.188 i 2013. 
</p><p><b class="ext-link">LÆS SIGNATUR </b><a class="embeddedlink" href="http://politiken.dk/debat/profiler/hoejbjerg/ECE2603984/vores-boern-har-behov-for-bedre-paedagoger---ikke-bare-flere/">Vores børn har behov for bedre 
pædagoger - ikke bare flere</a></p><p>
Selv om regeringen allerede i 2011 besluttede at afsætte 500 millioner kroner 
til kvalitetsforbedringer i daginstitutionerne hvert år, havde pengene to år 
senere stadigvæk ikke givet flere pædagoger. Tværtimod var tallet altså 
faldet. 
</p><h3>
Penge øremærket til pædagoger 
</h3><p>
Siden er der på finansloven for 2015 afsat yderligere 250 millioner kroner, 
denne gang øremærket pædagogisk personale. Antallet af ansatte i 
daginstitutionerne i 2014 er endnu ikke opgjort, men ifølge 
Finansministeriet skulle den millionindsprøjtning gøre det muligt at ansætte 
godt 600 ekstra pædagoger. Selv hvis effekten er som beregnet, er der langt 
til Margrethe Vestagers mål om de 3.000 flere pædagoger. 
</p><p>
Socialminister Manu Sareen (R) hæfter sig dog ved, at antallet af børn i 
daginstitutionerne samtidig er faldet med godt 11.000. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg arbejder hele tiden for at løfte kvaliteten i daginstitutionerne, det kan 
jeg godt love dig for 
</p>
<p class="sender">
</p><p class=" bl-elem">Manu Sareen, socialminister</p> 

</blockquote>
</div><p>
»Med de 750 millioner, vi har afsat hvert evig eneste år, er vi er faktisk ved 
at være oppe på de tal, som Margrethe var ude med«, siger Manu Sareen, der 
mener, at det er vigtigere at se på normeringerne end på løftet om de 3.000 
ekstra pædagoger.</p><p>
»Du er nødt til at se, hvor mange voksne der er per barn. I dag er der 3,5 
børn per voksen i vuggestuen og 6,7 børn per voksen i børnehaven, så vi er 
faktisk meget tæt på«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2599554/eksperter-daginstitutioner-haemmer-boerns-udvikling/">Eksperter: Daginstitutioner 
hæmmer børns udvikling</a></p><p>
Der er imidlertid tale om en marginal forbedring, siden regeringen kom til. 
Dengang var antallet af børn per voksen ifølge Bupl også 3,5 i vuggestuerne, 
mens det var 6,8 i børnehaverne. Manu Sareen understreger, at ansvaret 
ligger hos kommunerne, men siger også, at regeringen faktisk arbejder for 
mere pædagogisk personale. 
</p><p>
»Det er jo derfor, vi har afsat 750 millioner kroner hvert eneste år og nu 
kommer med et nyt børneudspil. Så jeg arbejder hele tiden for at løfte 
kvaliteten i daginstitutionerne, det kan jeg godt love dig for«, siger Manu 
Sareen. 
</p><h3>
Kritik af børnepakken 
</h3><p>
Hvad udspillet indeholder, vil han ikke ud med. 
</p><p>
Men børnepakken er på forhånd af både forskere og regeringens støttepartier SF 
og Enhedslisten blevet kritiseret, fordi regeringen meldte ud, at den ikke 
ville fastsætte minimumsnormeringer. 
</p><p>
I pædagogernes fagforbund, Bupl, glæder formand Elisa Bergmann sig over de 
penge, som i to omgange er blevet afsat til daginstitutionerne. Alligevel 
synes hun ikke, det er nok, for man kan ikke skabe bedre kvalitet uden flere 
voksne, mener hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2636151/et-kvarters-mindre-papirarbejde-giver-mere-naervaer-med-boernene/">Et kvarters mindre 
papirarbejde giver mere nærvær med børnene</a></p><p>
»I realiteten er antallet faldet, og det betyder også, at kvaliteten er 
faldet, selv om man har haft den modsatte intention. Vi bliver simpelthen 
nødt til at lade være med at flytte den der abe rundt fra det kommunale til 
det centrale niveau – og så få gjort noget ved det her«, siger Elisa 
Bergmann. 
</p><h3>
EL: Udnyt faldende børnetal 
</h3><p>
Rosa Lund, daginstitutionsordfører i Enhedslisten, kalder faldet i antallet af 
pædagoger en katastrofe. Hun ser det dalende antal børn som en chance for at 
skabe bedre normeringer. 
</p><p>
»Når der er mulighed for at lave mindre børnegrupper og færre børn per voksen, 
så skal vi jo udnytte den mulighed. Så skal vi ikke skabe dårligere, men 
tværtimod bedre normeringer«. 
</p><p>
I Venstre, der går til valg på nulvækst i den offentlige sektor, vil 
kommunalordfører Jacob Jensen ikke forholde sig til, om det dalende antal 
voksne i daginstitutionerne er en god eller en dårlig udvikling. 
</p><p class=" bl-elem">
»Det skal være et lokalt anliggende. Hvis vi fra Christiansborg gik ind og 
dikterede, at der skulle være et eller andet minimumsniveau, ville man 
smadre det lokale selvstyre fuldstændigt. Det ønsker jeg i hvert fald ikke, 
og det ønsker Venstre ikke«, siger han. 
</p>	
</div>

</div></body></html>
