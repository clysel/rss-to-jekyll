---
layout:     post
title: 	    "Anders Bondo dumper stor undersøgelse af børns trivsel"
post_author:	    
post_date:	    Wed, 22 Apr 2015 11:22:41 +0200
post_site:	    politiken.dk 
post_link:	    http://politiken.dk/indland/uddannelse/ECE2637795/anders-bondo-dumper-stor-undersoegelse-af-boerns-trivsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De forskubber, og de forvrider.
</p><p>
De ord bruger formanden for Danmarks Lærerforening, Anders Bondo Christensen, 
om tallene i den trivselsundersøgelse af 470.000 folkeskoleelever, som 
Undervisningsministeriet offentliggjorde i går i Politiken. Undersøgelsen 
viser, at langt de fleste elever er glade for deres skole. Men at der er 
problemer med støj, uro og lærere, der ikke kommer præcist til 
undervisningen. Stort set alle klasser fra alle landets skoler har deltaget.
</p><div class="art-quote article-box">
<p class="quote"/>
<blockquote>
<p class="quote-txt">
... mit indtryk er, at eleverne har taget undersøgelsen alvorligt, når de har 
svaret på spørgsmålene. De problematikker, der kommer frem i undersøgelsen, 
er også nogle, vi hører, er derude.
</p>
<p class="sender">
Miranda Dagsson, formand for Danske Skoleelever 
</p>
</blockquote>
</div><p/><p>
»Jeg mener ikke, at de landsdækkende tal skal offentliggøres. De kan ikke 
bruges til noget, og de forskubber og forvrider fokus. Jeg kan forstå, at 
man måske kan bruge det på den enkelte skole. Men jeg har svært ved at se, 
hvad Antorini eller jeg kan bruge de her tal til. Der er skoler, hvor støj 
og uro overhovedet ikke er et problem. Og så er der skoler, hvor det er et 
problem, hvor det er relevant, at man tager fat«, siger Anders Bondo 
Christensen og understreger: »Hvis den her form for undersøgelse overhovedet 
skal have relevans, er det i forhold til, at den enkelte skole bruger det. 
Ikke at man laver et landsgennemsnit, der overhovedet ikke kan bruges til 
noget som helst«.
</p><h3>
Lærerformanden: Elevsvar er tvivlsomme
</h3><p>
Lærerformanden er også utilfreds med et af de spørgsmål, som eleverne er 
blevet stillet, nemlig spørgsmålet om, hvorvidt lærerne kommer til tiden. 
Han mener også, at elevernes svar er tvivlsomme. 15 procent siger, at deres 
lærere ’meget tit’ kommer præcist til undervisningen. Resten svarer, at det 
sker i mindre grad.
</p><p>
»Jeg begriber simpelthen ikke, at ingen forholder sig kritisk til den form for 
undersøgelser. Vi ved ikke, hvad der ligger bag elevernes afkrydsning i en 
elektronisk test. Konkrete aktuelle oplevelser kan have stor betydning for 
krydset«, siger han og tilføjer, at han under undersøgelsens tilblivelse 
kontaktede ministeriet for at gøre opmærksom på, at spørgsmålet var »ganske 
irrelevant«.
</p><p>
Undervisningsministeriet bekræfter, at Danmarks Lærerforening, som ministeriet 
blandt andre har været i dialog med under udformningen af undersøgelsen, har 
»ytret ønske om«, at spørgsmålet om, hvorvidt lærerne møder til tiden, ikke 
skulle indgå i trivselsundersøgelsen.
</p><p>
Miranda Dagsson, der er formand for Danske Skoleelever synes derimod, at det 
»giver god mening« at offentliggøre tal, som viser, hvor mange elever der 
eksempelvis oplever forsinkede lærere.
</p><p>
»Det giver et billede af, at der er en generel kultur, som vi er nødt til at 
ændre«, siger hun og kalder det »ærgerligt«, at Anders Bondo sår tvivl om 
troværdigheden af undersøgelsen og elevernes svar:
</p><p>
»Der er rigtig mange elever med. Man kan ikke ramme ved siden af. Der er helt 
sikkert nogle, der har svaret ud fra, at de har været uvenner med deres 
lærer den pågældende dag eller har haft et dårligt frikvarter. Men mit 
indtryk er, at eleverne har taget undersøgelsen alvorligt, når de har svaret 
på spørgsmålene. De problematikker, der kommer frem i undersøgelsen, er også 
nogle, vi hører, er derude«.
</p><h3>
Undervisningsminister: Giver generelt pejlemærke
</h3><p>
Undervisningsminister Christine Antorini (S) medgiver Anders Bondo 
Christensen, at det »ikke nødvendigvis behøver at være sandt«, hvad alle 
elever har svaret om, hvor ofte deres lærere kommer for sent, men hun siger 
samtidig:
</p><p>
»Det giver jo et generelt pejlemærke. Her er der altså en markør, der siger: 
Hhhm, der er altså for mange elever, som oplever, at deres lærere ikke 
kommer til tiden. Det må man tage fat i lokalt«.
</p><p>
Bjørn Holstein er professor ved Statens Institut for Folkesundhed og formand 
for ekspertgruppen bag trivselsmålingerne. Han har været med til at lave 
spørgsmålene i undersøgelsen. Ifølge ham er spørgsmålet om lærere, der er 
forsinkede, relevant i undersøgelsen, fordi den både har til formål at måle 
elevernes trivsel og omfanget af ro og orden.
</p><p>
»Elevernes svar på det spørgsmål er en indikator for, om der generelt kan være 
problemer med ro og orden på den pågældende skole. Mange af de elever, der 
svarer, at lærerne ikke møder præcist, svarer også, at de har svært ved at 
høre, hvad der bliver sagt i timerne, og at de har problemer med at 
koncentrere sig. Derfor er spørgsmålet relevant«, forklarer professoren.
</p><p><i class=" bl-elem">Men har Bondo ikke en pointe i, at man ikke ved, hvad der ligger bag 
elevernes afkrydsning?</i></p><p class=" bl-elem">
»Nej. Vi ved godt, hvad der ligger bag. Alle spørgsmål er gennemprøvet i andre 
undersøgelser og er kvalitetstestet. Spørgsmålene afspejler den virkelighed, 
som eleverne oplever«. 
</p>	
</div>

</div></body></html>
