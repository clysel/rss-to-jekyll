---
layout:     post
title: 	    "'Big Sam' kan bringe sin kommende klub i nedrykningsfare"
post_author:	    
post_date:	    Sat, 21 Mar 2015 15:17:17 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2598127/big-sam-kan-bringe-sin-kommende-klub-i-nedrykningsfare/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Juleaftensdag måtte West Ham højst usædvanlig skue nedad i stillingen i den 
engelske Premier League for at få øje på klubber som Arsenal, Tottenham og 
Liverpool. 
</p><p>
Cheikhou Kouyate, Alex Song og Stewart Downing sprudlede på midtbanen bag de 
knivskarpe angribere, Diafra og Enner Valencia, mens især Winston Reid og 
James Tomkins stod stærkt i defensiven. Siden da har de stort set alle 
sammen – og i udstrakt grad angrebstrioen, som Andy Carroll også hører til – 
været igennem perioder med skader, så det flotte spil og de gode resultater 
er udeblevet. 
</p><p>
Efter at have været placeret på fjerdepladsen efter 17. spillerunde er West 
Ham 15 point efter Liverpool og den femteplads med adgang til europæisk 
fodbold, der tidligere så ud til at være inden for rækkevidde. 
</p><h3>
Kun én sejr hver i 2015 
</h3><p>
Senest tabte West Ham 0-3 til Arsenal og er nu uden sejr i de seneste syv 
Premier League-kampe. Derfor er det to af ligaens formsvageste hold, der 
mødes i den sene lørdagskamp kl. 18.30, for Sunderland har ikke vundet i 
seks kampe og – ligesom West Ham – kun jublet over én sejr i 2015. 
</p><p>
Derfor fyrede Sunderland i mandags uruguayanske Gus Poyet fra trænerposten 
efter rækken af skuffende præstationer –ikke mindst det ydmygende 
0-4-nederlag på eget græs mod nedrykningskandidaten Aston Villa. 
</p><p>
I stedet er den rutinerede Dick Advocaat hentet ind på en kontrakt for resten 
af sæsonen ud. Selv om den 67-årig hollænder ikke har Premier 
League-erfaring, er de i Sunderland ikke tvivl om, at han er den rigtige til 
jobbet. 
</p><p>
»Dick har et stærkt CV og masser af erfaring fra at træne på det højeste 
niveau«, siger klubformand Ellis Short til Sunderlands hjemmeside og slår 
fast: 
</p><p>
»Vi har kun et mål, og det er at kravle op i tabellen«. 
</p><h3>
Championship truer 
</h3><p>
Det er i den grad nødvendigt for Sunderland, hvis det igen til næste år skal 
hedde Premier League og ikke Championship, for der er kun ét points afstand 
til nedrykningsstregen før denne spillerunde. Derfor regner West 
Ham-spillerne da også med, at det bliver alt andet end let at hente de tre 
point. 
</p><p>
»Det bliver en svær kamp, fordi de kæmper for at undgå nedrykning. 
Selvfølgelig kan vi selv stadig klatre op i tabellen. Vi har ni kampe 
tilbage og vil gøre vores bedste«, siger West Ham-målmanden Adrián til 
klubbens hjemmeside. Han er en af de få, der har holdt et fornuftigt niveau 
gennem hele sæsonen, men også bliver konfronteret med skuffede fans, når 
holdet dummer sig og point går tabt. 
</p><p>
Derfor synes tiden også at være forbi for ’Big Sam’ Allerdyce, hvis kontrakt 
som manager for West Ham udløber til sommer. Ambitionerne er at løfte ’The 
Hammers’ til et permanent højere niveau, når klubben fra næste sæson 
overtaget det olympiske stadion fra legene i 2012 som hjemmebane. Opgaven 
kunne ende hos den tidligere Manchester United-manager David Moyes, der i så 
fald vil gøre et hurtigt comeback til Premier League efter opholdet i Real 
Sociedad. 
</p><p>
Sam Allerdyce har ytret et lille ønske om at vende tilbage til Sunderland, 
hvor han i sin tid har været spiller. 
</p><p>
Går det ønske i opfyldelse, kan han med en sejr i dag, sende sin fremtidige 
arbejdsplads et skridt nærmere den næstbedste række. 
</p><ul class=" bl-elem"><li class=" bl-elem"><i class=" bl-elem">Marc Oster er erhvervspraktikant</i></li></ul></div>
</div></body></html>
