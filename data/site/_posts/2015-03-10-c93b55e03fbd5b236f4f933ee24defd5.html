---
layout:     post
title: 	    "Britisk parlamentsudvalg: Blokering af anonymiseringsværktøjer er uacceptabelt og umuligt"
post_author:	    Christian Loiborg
post_date:	    Tue, 10 Mar 2015 10:05:40 +0000
post_site:	    www.version2.dk 
post_link:	    http://www.version2.dk/artikel/britisk-parlamentsudvalg-blokering-af-anonymiseringsvaerktoejer-er-uacceptabelt-og-umuligt?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den britiske premierminister David Cameron udtalte for et par måneder siden, at han ville blokere for brugen af kryptering og online anonymitetsværktøjer som Tor. Men det er hverken muligt eller en acceptabel løsning, lyder det kontante svar fra et parlamentsudvalg. Det skriver <a href="http://www.dailydot.com/politics/uk-briefing-tor-child-abuse-minor-role/">The Daily Dot</a>.</p>

<p>Parlamentsudvalget, der går under navnet Parliamentary Office of Science and Technology, er uafhængigt og består af en række parlamentsmedlemmer og uafhængige, ikke-politiske medlemmer - herunder en række professorer.</p>

<blockquote>
  <p>&gt;Der er udbredt enighed om, at det at forbyde brugen af anonymiseringsværktøjer på nettet ikke er en acceptabel politik i Storbritannien. Selv, hvis det var, ville der være tekniske udfordringer i at forbyde det,&lt;&lt; fremgår det bl.a. af svaret fra udvalget.</p>
</blockquote>

<p>De eksperter, udvalget har talt med vurderer muligheden for at blokere for anonymiseringsværktøjer som værende teknologisk ugennemførligt.</p>

<p>Særligt Tor nævnes som et eksempel på et anonymiseringsværktøj, der spiller en afgørende rolle i omgåelsen af statscensur. Ifølge udvalget har Tor 100.000 aktive brugere på et hvilket som helst tidspunkt alene i Storbritannien.</p>

<p>Ifølge en undersøgelse fra et andet parlamentsudvalg er brugen af anonymiseringsværktøjer som Tor meget lidt anvendt blandt kriminelle, der udveksler børnepornografi. Brugen af anonymiseringsværktøjer giver nemlig ofte en langsommere forbindelse til internettet end ens normale internetforbindelse. Således benytter blot to procent af de kriminelle denne slags værktøj, vurderer udvalget.</p>
  </section></div></body></html>
