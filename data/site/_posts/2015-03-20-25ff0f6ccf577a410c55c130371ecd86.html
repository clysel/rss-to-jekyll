---
layout:     post
title: 	    "Startup satser på at behandle ADHD med spil"
post_author:	    Christian Loiborg
post_date:	    Fri, 20 Mar 2015 09:09:51 +0000
post_site:	    www.version2.dk 
post_link:	    http://www.version2.dk/artikel/startup-satser-paa-behandle-adhd-med-spil-105862?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p><a href="http://www.akiliinteractive.com/">Akili</a> er navnet på en amerikansk startup-virksomhed, der vil behandle ADHD gennem spil. Nu arbejder de på at blive godkendt af den amerikanske Fødevare- og Lægemiddelforvaltning, FDA.</p>

<p>Virksomhedens første spil, Project: EVO, er baseret på en videnskabelig tilgang til behandling af ADHD. Selve tilgangen er bl.a. udviklet af en forsker fra University of California. Og spillet lever op til alle almindelige krav til rigoristiske, kliniske forsøg.</p>

<p>Spillet er udviklet til mobiltelefoner og tablets. I Project: EVO styrer man en karakter, bevæger sig gennem en række strømfald. Bag ved den relativt simple spilmekanisme, måles brugerens succes, engagement og stressniveau. Ved at analysere, hvilke spillere, der har problemer med at koncentrere sig om forhindringerne i spillet, kan forskerne bag forudsige, hvilke brugere, der kan have symptomer på ADHD eller autisme.</p>

<p>Og ifølge en af forskerne bag er det en omvæltning i forhold til i dag, hvor tests, der skal afsløre ADHD eller autisme, er kedelige og uengagerende, skriver <a href="http://thenextweb.com/insider/2015/03/17/meet-the-startup-that-wants-to-create-the-first-game-to-get-fda-approved-to-treat-adhd/">The Next Web</a>.</p>

<p>Spillet er også i stand til at ændre sværhedsgraden gradvist for at give spilleren en bedre succesrate. Det træner brugeren i at fokusere og i at præstere bedre i spillet. Det kan gøre spillet til et terapeutisk alternativ, der ikke er påtrængende.</p>
  </section></div></body></html>
