---
layout:     post
title: 	    "Rolf Sørensen i eksklusivt selskab på kuriøs rangliste"
post_author:	    
post_date:	    Fri, 06 Mar 2015 12:01:56 +0100
post_site:	    politiken.dk 
post_link:	    http://politiken.dk/sport/cykling/ECE2576356/rolf-soerensen-i-eksklusivt-selskab-paa-kurioes-rangliste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At den snart 50-årige Rolf Sørensen er Danmarks mest vindende professionelle 
landevejsrytter gennem tiderne, taler statistikkerne sit tydelige sprog om.
</p><p>
Til gengæld er det en fuldstændig subjektiv vurdering, der ligger til grund 
for den helt anderledes kuriøse rangliste, som det engelske magasin Cycle 
Sport har udarbejdet, og hvor danskeren befinder sig noget længere nede i 
hierarkiet.
</p><p>
Men alene det, at han overhovedet figurer i toppen i denne sammenhæng, taler 
sit tydelige sprog om, hvilket uforglemmeligt indtryk han nåede at gøre på 
omgivelserne i sin lange, glorværdige karriere.
</p><h3>
Elegance og stå kendetegnede Rolf Sørensen
</h3><p>
Det er den engelske cykelsportsskribent Chris Sidwell, der efter nøje studier 
og med kraftig understregning af, at der naturligvis udelukkende ligger et 
personligt skøn til grund for det resultat, han er nået frem til, har 
opstillet en liste over de 25 mest stilfulde cykelryttere gennem tiderne.
</p><p>
Her har Rolf Sørensen som den eneste dansker i dette eksklusive selskab opnået 
en placering som nr. 23 ledsaget af karakteristikken »elegance i det ydre, 
stål indvendig«.
</p><p>
Førstepladsen indtages af den italienske legende Fausto Coppi, og derefter 
følger belgieren Roger De Vlaeminck, italieneren Maurizio Fondriest, ireren 
Stephen Roche, franskmanden Jacques Anquetil og belgieren Lucine Van Impe – 
alle koryfæer der ligesom Rolf Sørensen længst har indstillet 
konkurrenceudfoldelserne.
</p><h3>
Kun fire endu aktive ryttere er på listen
</h3><p>
Som den første af de endnu aktive pedalatleter dukker det schweiziske 
klassiker- og tempofænomen Fabian Cancellara op på syvendepladsen, og at han 
er selvskreven til at blive omtalt i denne forbindelse, kan de færreste vist 
være uenige i.
</p><p>
Cancellara, der fylder 34 om en halv snes dage, er da også tilsyneladende 
stolt over at være blandt de udvalgte, for han henviser selv via twitter til 
den ære, der er overgået ham.
</p><p>
Kun yderlige tre ryttere, der stadig dyster på højeste niveau, er mellem de 
25. Det drejer sig om den belgiske eksverdensmester – og Cancellaras største 
klassikerrival – Tom Boonen og den tyske sprinter Marcel Kittel, der er 
placeret som henholdsvis nr. 12 og 17, samt sidste sæsons engelske vinder af 
kvindernes World Cup Lizzie Armistead, der er holdkammerat med Amalie 
Dideriksen hos hollandske Boels-Dolmans.
</p><h3>
Eddy Merckx på tiendepladsen
</h3><p class=" bl-elem">
De øvrige der har fået plads i denne top-125 er: 8. Luis Ocana, Spanien, 9. 
Fons De Wolf, Belgien, 10. Eddy Merckx, Belgien 11. Francesco Moser, 
Italien, 14. Malcom Elliott, Storbritannein, 15. Laurent Fignon, Frankrig, 
16. Andreas Tafi, Italien, 18. Michele Martoli, Italien, 19. Jan Jansse, 
Holland, 20. Giovanni Battaglin, Italien, 21. Rochelle Gilmore, Australien, 
22. Dietrich Thurau, Tyskland, 24. Gefrt-Jan Theunisse, Holland, 25. Erich 
Mächler, Schweiz.
</p>	
</div>
</div></body></html>
