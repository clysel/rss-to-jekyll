---
layout:     post
title: 	    "Effektiv træning mod slidgigt koster dig dyrt - kirurgi er gratis"
post_author:	    
post_date:	    Wed, 01 Apr 2015 08:40:57 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2612746/effektiv-traening-mod-slidgigt-koster-dig-dyrt---kirurgi-er-gratis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Særlig gigttræning er god smertemedicin mod ømme led. 
</p><p>
Et år efter at 425 smerteplagede patienter med slidgigt i knæ modtog 
patientuddannelse og gennemførte 12 særlige træningssessioner udviklet mod 
slidgigt, har de reduceret smerteintensiteten med hele 36 procent. Det viser 
2014-årsrapporten fra træningsprojektet Godt liv med Artrose i Danmark 
(GLA:D). 
</p><p>
»Det virkeligt interessante er, at vi kan se, at effekten holder efter et år, 
hvor det er folk selv, der skal motivere sig til træning hjemme«, siger Ewa 
Roos. 
</p><h3>
Træning er vejen frem 
</h3><p>
Dermed viser endnu et studie, at gigttræning er en yderst effekt behandling af 
gigtplagede led. 
</p><p><b class="ext-link">LÆS OGSÅ</b><a class="embeddedlink">Lindring: Kirstens træning gør 
smerterne tålelige</a></p><p>
Allerede i 2012 fastslog Sundhedsstyrelsen i sin kliniske retningslinje, at 
patientuddannelse, vægttab og netop træning ved let til moderat slidgigt er 
den videnskabeligt set mest velbegrundede behandling. Styrelsen skrev: 
</p><p>
»Alle internationale kliniske retningslinjer anbefaler træning som en af 
hjørnestenene i behandling af personer med let til moderat knæ artrose 
(slidgigt, red.)«. 
</p><h3>
Tre ud af fire burde ikke opereres 
</h3><p>
»Siden årtusindskiftet har vi fra utallige videnskabelige studier vidst, at 
træning er noget af det mest effektive ved knæartrose. Det er bare som om, 
at sundhedsvæsenet ikke tager ny viden til sig«, siger professor Ewa Roos, 
leder af Forskningsenheden for Muskuloskeletal Funktion og Fysioterapi på 
Syddansk Universitet. 
</p><p>
Sidste år fik 7.000 danskere kunstigt knæ på grund af slidgigt. Oveni udføres 
omkring 18.000 meniskoperationer. Men tre ud af fire patienter er ifølge Ewa 
Roos i den alder, hvor meniskskaden er en del af gigtprocessen, og operation 
derfor frarådes af Sundhedsstyrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2242238/slidgigt-koster-samfundet-183-milliarder-aarligt/">Slidgigt koster samfundet 18,3 
milliarder årligt</a></p><p>
»I dag kan man undgå kirurgi for en stor, stor gruppe patienter med 
knæartrose. Det er billigere for samfundet og bedre for patienten, da det er 
risikofrit. Men kirurgerne har haft monopol på behandling i årtier, hvor der 
kun var én behandling. Men der er sket et paradigmeskift til fordel for 
tidlig behandling, som bare ikke er gået op for sundhedsvæsen og dem med 
pengekasserne. De ser kun udskiftning af led som eneste løsning. Det er helt 
forkert«, siger Ewa Roos. 
</p><h3>
Fysioterapi skal betales af egen lomme 
</h3><p>
Fagfolk taler i dag om artrose frem for slidgigt, da ordet fejlagtigt får en 
til at tro, at knæet skal skånes. Men selv smertefulde knæ skal trænes og 
bruges. 
</p><p>
832.000 danskere har artrose. Det koster årligt det danske samfund 11,5 
milliarder kroner, har Statens Institut for Folkesundhed tidligere 
konkluderet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2155531/gigtpatient-dyrker-motion-nu-kan-jeg-gaa-fuldstaendig-uden-at-halte/">Gigtpatient dyrker motion: »Nu 
kan jeg gå fuldstændig uden at halte«</a></p><p>
I Danmark får gigtpatienter gratis knæoperationer på hospitalet, mens 
videnskabeligt velbegrundet superviseret træning hos fysioterapeuter koster 
patienten cirka 2.000 kroner af egen lomme. 
</p><p>
Landets kommuner har genoptræningscentre, hvor borgere med artrose kan komme 
gratis, men de er ikke specialiseret til at træne gigtpatienter. 
</p><h3>
Tidlig indsats er en billig model 
</h3><p>
Gigtforeningen opfordrer derfor alle kommuner til at indføre egentlige 
artroseskoler som del af en tidlig indsats og efterlyser et »paradigmeskift 
i sundhedsvæsenet«, så de mange flere ældre de kommende år får den fagligt 
set rette hjælp. 
</p><p>
»Modellen er klar, den er billig at implementere, og den har vist sig at 
fungere i en kommunal virkelighed«, siger Lene Witte, direktør i 
Gigtforeningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2139295/sundhedsstyrelsen-nogle-gigtmidler-er-for-farlige-at-bruge/">Sundhedsstyrelsen: Nogle 
gigtmidler er for farlige at bruge</a></p><p>
Ifølge professor Jakob Kjellberg, programleder for Sundhed i KORA, Det 
Nationale Institut for Kommuners og Regioners Analyse og Forskning, giver 
»det nuværende system ikke den store mening, det ved alle«: 
</p><p>
»Det er jo spøjst, at vi har opbygget et system, hvor behandling er gratis, 
når det foregår i sygehusvæsenet, mens andre indsatser som her træning, der 
er klinisk berettigede, i store stræk er selvfinansieret. Men det har 
historiske forklaringer«. 
</p><h3>
Økonomiaftale modarbejder forandringer 
</h3><p>
Professoren understreger, at de økonomiske incitamenter bag sundhedsvæsenet 
samtidig modarbejder forandringer. 
</p><p>
Når regionerne hvert år indgår økonomiaftale med regeringen, bliver den 
samlede aktivitet fastlagt – samme aktivitet som sidste år plus to procent. 
På den måde kan regeringen styre samfundsøkonomien, mens hospitalerne kender 
mængden operationer med videre, så de lettere kan planlægge og styre deres 
butik. 
</p><p class=" bl-elem">
»Problemet er, at det kan gå ud over, at vi får truffet de rette faglige valg. 
Aktivitet er jo ikke interessant i sig selv, det skal også være den rette 
aktivitet. Og det understøtter det nuværende afregningssystem ikke«, siger 
Jakob Kjellberg. 
</p>	
</div>

</div></body></html>
