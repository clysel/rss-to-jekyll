---
layout:     post
title: 	    "Børnearkitektur: Nøj, det' for børn - eller er det mest for voksne? "
post_author:	    
post_date:	    Sat, 21 Feb 2015 08:53:33 +0100
post_site:	    politiken.dk 
post_link:	    http://politiken.dk/kultur/arkitektur/ECE2556769/boernearkitektur-noej-det-for-boern---eller-er-det-mest-for-voksne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Nokken</h4>
<h5>
Københavns Kommune. Arkitekt: CCO. Landskab: Johannesen. Ing.: Rambøll. 
Entreprenør: Elindco. Areal: 1.250 m2. 124 børn</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Nokken har den vildeste placering ved vandet. 
</p><p>
Desværre for børnene er vandet kun til at kigge på indefra bag ruderne og 
trådhegnet om legepladsen. Nok se, men ikke røre.
</p><p>
Naboerne er kajakklubber og har givet inspiration til motivet af 
sammenstillede længer. Men reelt er huset en stor hal med et hul i midten 
til en lægivende gård. Bygningen er en let konstruktion i stål og træ, der 
er klædt i brun zink. 
</p><p>
Det er blevet en behagelig bygning, der nemt kan omstilles til andre formål. 
Den føles som et værksted, og det er positivt ment. Det er også skønt, at 
hver stue er markeret med hver sin farve. Afstemt er det dog ikke. 
</p><p class=" bl-elem">
Og med samme farve på gulve, lofter og vægge bliver det lige i overkanten. Jeg 
ville gerne betakke mig for at sidde en hel dag i en gul kube.
</p>
</div>
</div><p>
I Danmarks tyndest befolkede egne, river man skoler og børneinstitutioner ned. 
</p><p>
Men i storbyerne og især i hovedstadsområdet bygger man nye. Hovedstadens 
investeringer i fin ny børnearkitektur er et udtryk for, at det er den vej, 
befolkningsudviklingen går. 
</p><p>
Gode børneinstitutioner er som alt andet blevet et konkurrenceparameter i 
servicesamfundet. 
</p><p>
Københavns Kommune har med institutionen Nokken lagt et børnehus på en af 
byens fineste grunde. Velfærdsbyggeriet skal frem i forreste række til 
vandudsigten; så kan ejendomsspekulationsbyggerierne tage anden, tredje og 
fjerde række fra vandet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/67_010_Nokken_002_L_915121y.jpg" alt="" border="0"/><span class="caption"><span class="f-img-caption">Nokken. 
</span>Kulørt luksus i første række på Islands Brygge. Foto: Adam Mørk</span></span></p><p>
Det er et udsagn, der vil noget. Og jeg tror ikke bare, det er en politisk 
gestus; der er sikkert også økonomisk fornuft i det, når kommunen vil 
tiltrække kræsne børnefamilier. 
</p><h3>
Velfærdsarkitektur 
</h3><div class="art-fakta article-box">
<h4 class="">
Nykløveret</h4>
<h5>
Frederiksberg Kommune. Arkitekt: Rubow. Landskab Rubow/PK3. Ing.: JL, AFM. 
Totalentreprise HHM. 950 m2. 132 børn</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Hvis Forfatterhuset er en limousine, er Nykløveret en mikrobil. 
</p><p>
Frederiksberg Kommune synes at have presset prisen helt i bund. Det er 
lykkedes at få en effektiv kube ud af øvelsen. Men rationaliteten kommer med 
en høj pris for byen. 
</p><p>
Facaden er uden relief, og de døde mørkebrune aluplader uden på betonhuset har 
ingen forbindelse til omgivelserne af tegl. Lidt af et spøgelse. Kun de 
store vinduer til køkkenet giver noget tilbage til byen. 
</p><p class=" bl-elem">
Til gengæld er der blevet plads til gode uderum og træ, hvor børnene er i 
kontakt med facaden. 
</p>
</div>
</div><p>
Der er sket meget de seneste 25 år, siden jeg selv arbejdede i en børnehave. 
Der er kommet store professionelle køkkener, toiletter tæt på stuerne, og 
kraftige ventilationsanlæg er standard.</p><p>
Men selv i de fineste nye eksemplarer hænger den sødlige institutionslugt af 
madrester blandet med afføring og rengøringsmidler stadig ved. 
</p><p>
Hvis der er noget, min lille rundtur i fire nye børneinstitutioner har vist 
mig, er det, at der ikke er nogen fiks og færdig løsning på, hvordan man i 
dag skaber optimale rammer for hverdagen for de små børn og de 
professionelle, der passer dem. 
</p><p>
Velfærdsarkitektur er i dag ikke så uniform, som den har været. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/03_RUBOW_jpg_915122y.jpg" alt="" border="0"/><span class="caption"><span class="f-img-caption">Nykløveret. 
</span>Æstetisk er den skåret til benet. Fotografi: Nykløveret/Rubow Arkitekter</span></span></p><p>
Det er ikke som i 1970’erne og 80’erne hurtige midlertidige barakker, der får 
lov at stå ud over sidste holdbarhedsdato. Man investerer i varige 
bygninger, som lever op til tidens hårde krav om lavt energiforbrug i 
opførelse og drift. 
</p><h3>
Hver sit tema 
</h3><p>
De fire, jeg har kigget på, har hver sit tema, de slår an: Nokken er 
børnehaven ved vandet. Forfatterhuset i De Gamles By er en landskabelig sag, 
hvor legeplads og hus er omfavnet af det samme røde bølgende bånd af stave. 
</p><div class="art-fakta article-box">
<h4 class="">
Frederiksberg Sogns Børnehus </h4>
<h5>
Frederiksberg Kommune. Arkitekt: BBP. Ingeniør: HaCaFrø. Entr.: Kjær &amp; 
Lassen. Areal: 990 m². 99 børn</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
I 1850’erne havde statsminister Peter Bang sin embedsbolig i dette hus i 
Bredegade. 
</p><p>
Det er i dag blevet til en atmosfærefyldt institution med tyk 
guldalderstemning. BBP Arkitekter har gjort en dyd ud af at skjule de 
moderne installationer og bevare og genetablere så meget som muligt af de 
historiske rammer og den tids farver. 
</p><p>
Det giver længere arbejdsgange at have det gamle trapperum, og et parketgulv i 
entreen koster lidt mere på rengøringen. Men stemningen i de højloftede, 
lyse rum som i stadsestuens atelier med lysekrone er ubetalelige. 
</p><p class=" bl-elem">
Bygningens eventyrlige historie er en direkte inspiration for børn og 
personales hverdag.
</p>
</div>
</div><p>
Så huset blot vokser op som den ene ende på en stor legeplads. Eksisterende 
træer på grunden har fået lov at bestemme udformningen, og teglmaterialet er 
lånt fra det omgivende klassisk harmoniske miljø.</p><p>
Helt anderledes arkitektonisk underspillet er indgrebet i Frederiksberg Sogns 
Børnehus, der er installeret i et hus, der kan dateres tilbage til 1790 og 
har haft sin storhedstid som statsministerbolig i 1850’erne. 
</p><p>
Her er det den tids farvesætning og bygningskarakteristika med høje paneler og 
stuer en suite, der skaber rammerne om hverdagen. 
</p><p>
Frederiksberg Sogns Børnehus, Forfatterhuset og Nykløveret er alle urbane 
etagehuse med afskærmede trapperum. Nykløveret gør ligefrem en dyd ud af at 
være baseret på bevægelse ved at have et helt rum fyldt med skummadrasser og 
en rutsjebane fra terrassen på første sal. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/006_L3339223_mindre_915123y.jpg" alt="" border="0"/><span class="caption"><span class="f-img-caption">Til 
</span>teselskab i statsministerens bolig. Foto: Jens Lindhe</span></span></p><p>
Trapper er godt for bevægelsen og giver et aldershierarki, men de giver også 
nogle fængselslignende sikkerhedsafspærringer. Hvor rart det er uden, 
oplever man i Nokken, der er i ét plan. 
</p><p>
Det giver også fordele som nemmere arbejdsgange, og at alle har direkte 
kontakt med udearealerne. 
</p><h3>
Hvor bliver hyggen af? 
</h3><p>
Alle disse forskelle mellem institutionerne rejser sig som konsekvens af de 
arkitektoniske valg, der er truffet ud fra de muligheder, der var givet på 
de givne steder i Frederiksberg og Københavns Kommuner. 
</p><div class="art-fakta article-box">
<h4 class="">
Forfatterhuset</h4>
<h5>
Københavns Kommune. Arkitekt:Cobe. Landskab: PK3. Ing.: D.A.I. Entr.: Kjær &amp; 
Lassen. Areal: 1.927 m2. 160 børn. </h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Sådan har jeg ikke set tegl anvendt før! Lange røde teglstave omslutter 
bygningen og fungerer som hegn på en dejlig legeplads, der med afrundede 
hjørner og indhak giver indtryk af at være ét kæmpe legehus midt blandt de 
mere alvorlige røde teglhuse i De Gamles By. Det er en flot , sjov bygning. 
</p><p class=" bl-elem">
Indenfor er trapperummet afskærmet med et fint stålgitter, der fortsætter den 
lodrette bevægelse i facadebeklædningen. Der er en klar, gennemtrængende 
idé, men sikkerheden og de hårde materialer gør, at jeg ikke kan undgå at 
føle mig lidt hensat til et fængsel.
</p>
</div>
</div><p>
Det er med andre ord svært at finde en fællesnævner bortset fra denne negative 
konstatering: at rigtig hyggeligt bliver det aldrig.</p><p>
Interiørerne er bestemt af alle mulige andre hensyn end æstetiske helheder. 
Farver, former og tekniske installationer skriger til hinanden. 
</p><p>
Den glæde og ro, børn som voksne mærker i kroppen ved at træde ind i et rum 
med afstemte linjer, farver og materialitet, finder man ikke i en moderne 
børneinstitution. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/B_mit_valg_LINDHE_L_915119y.jpg" alt="" border="0"/><span class="caption"><span class="f-img-caption">Børnepalads 
</span>bag tremmer i De Gamles By. Foto: Jens Lindhe</span></span>
Møblerne bliver valgt fra kataloger af brugerne, og de æstetiske hensyn, der 
har betydning for sindet, ryddes af vejen, når der skal indrettes efter mere 
målbare hensyn som ergonomi, drift og økonomi. 
</p><p>
Den finere dannelse af børnenes sanseapparat henvises til uderummene, hvor de 
i det mindste oplever nærkontakt med forskellige materialer. Indenfor er det 
en dramatisk sanseligt kedeligere verden, de bliver sat i. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Forfatterhuset_Kind_915120y.jpg" alt="" border="0"/><span class="caption"><span class="f-img-caption">Forfatterhuset. 
</span>Foto: Rasmus Hjortshøj</span></span></p><p>
Oplevelsen af et rart og afstemt rum, som de fleste nok kan finde ud af at 
skabe i deres egne hjem, med variation mellem hyggehjørnet og det centrale 
spisebord, finder jeg kun i indretningen af Frederiksberg Sogns Børnehus. 
</p><p class=" bl-elem">
Det er derfor, at det på trods eller netop på grund af en mere anonym 
arkitektur får en højere vurdering. 
</p>	
</div>
</div></body></html>
