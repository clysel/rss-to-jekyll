---
layout:     post
title: 	    "Hemmelig opskrift er grundstenen for fremragende vietnamesisk restaurant"
post_author:	    
post_date:	    Fri, 27 Feb 2015 14:02:54 +0100
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2566088/hemmelig-opskrift-er-grundstenen-for-fremragende-vietnamesisk-restaurant/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
District Tonkin – Báhn mì<br/>
Dr. Tværgade 12, Kbh. K 
</p><p>
Vi betalte 460 kr. for to 
</p><p class=" bl-elem"><a class=" bl-elem" target="_blank" href="http://www.district-tonkin">www.district-tonkin.dk</a></p>
</div>
</div><p>
Seks måneder tog det onklen at lokke den hemmelige opskrift ud af den 
modvillige vietnamesiske bager. Og da jeg besøgte den nyåbnede District 
Tonkin blev jeg hurtigt taknemmelig over, at stedets ejer, Nickie Mydung 
Nguyen, fik sin onkel til at agere bagerlærling i Hanoi. I Vietnam har han 
nemlig luret den helt rette fordeling mellem ris- og hvedemel, der gør 
Tonkins vietnamesiske baguettes luftige, bløde og sprøde på én gang. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/madnyt/ECE2178123/tag-en-smagsrig-sviptur-til-hanoi-paa-frederiksberg/">Tag en smagsrig sviptur til 
Hanoi på Frederiksberg</a></p><p>
De autentiske friskbagte baguettes er afgørende for, at Tonkin District laver 
byens bedste báhn mì – den vietnamesiske fusionssandwich, som mikser 
franskmændenes paté- og brødtradition med vietnamesernes fiskesauce, chili 
og friske krydderurter. Tonkins baguetter har det rette brioche-agtige 
indre, der suger den hjemmelavede paté, mayonnaise, fiskesauce og marinade 
fra det grillede svinekød til sig. 
</p><p>
Samtidig er brødskorpen supersprød, men stadig så tynd og porøs, at den ikke 
flosser ganen. Sammen med skiver af vietnamesisk pølse, parfumeret 
koriander, stærk chili og knasende syltede grøntsager yder Tonkin originalen 
retfærdighed. Nickie Mydung Nguyen går langt for at opnå den autentiske smag 
af gadekøkkenet i Nord- og Centralvietnam, hvor hendes familie kommer fra. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/IBY_Tonkin_916729y.jpg" alt="" border="0"/><span class="caption"><span class="f-img-caption">FOTO: 
</span>Thomas Borberg</span></span></p><p>
Báhn mì-fans kender sikkert allerede District Tonkin på Gl. Kongevej, som i 
nogle år har været kendt for sin overlegne báhn mì-frokost. I indre by har 
District Tonkin udvidet menuen med alkohol (øl, vin og en fremragende frisk 
ingefær-rom-drink) og aftenåbent, så man nu kan få en fuldendt 
spiseoplevelse. Heldigvis har man ikke forsøgt at tilpasse stedet til 
Frederiksstadens nabo til dronningen-formalitet. På Tonkin spiser man 
ligesom på gaden i Vietnam ved små metalborde og på farverige 
plastikskamler, og det er nærmest lige så billigt. 
</p><div class="art-quote article-box">
<p class="quote"/>
<blockquote>
<p class="quote-txt">
Øverst i skålen svævede et rødt fedtlag, som gav suppen en 
vidunderlig dybde sammen med tilsyneladende uendelige smagslag af fiskesauce, 
spicy chili og syrligsød tomat 
</p>
</blockquote>
</div><p/><p>
På gulvet står et buddhistisk alter med offergaver, og i loftet dominerer en 
urban lampeinstallation, der med sit væld af sorte ledninger minder om de 
vietnamesiske storbyers kaotiske elforsyninger. Man går selv op og bestiller 
ved den turkisblå disk, hvor man får anbefalinger til, hvad man skal 
bestille, og dybdegående forklaringer på retterne, hvis man spørger. Selv om 
det er udvidet selvbetjening, er servicen væsentlig bedre og mere personlig 
end mange steder med tjenerservering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE1164300/kom-med-i--ll-kokkens-private-koekken/">Kom med i LêLê kokkens private 
køkken </a></p><p>
Tonkins báhn mì er geniale, men der er andre lige så fantastiske retter. Den 
nordvietnamesiske comfort food xíu mai for eksempel. Det er svært at forstå, 
at noget så umiddelbart enkelt som kødboller og dampende varm suppe kan gøre 
så stort indtryk. Forklaringen findes for det første i den klare bouillon, 
som svinekødbollerne lå og glinsede i. Øverst i skålen svævede et rødt 
fedtlag, som gav suppen en vidunderlig dybde sammen med tilsyneladende 
uendelige smagslag af fiskesauce, spicy chili og syrligsød tomat. Når man 
lod en luns af sprød baguette suge suppen til sig, bredte en næsten rørende 
følelse af varme, tryghed og godhed sig i kroppen. 
</p><p>
Kødbollerne havde den for vietnameserne så eftertragtede let fjedrende 
konsistens, der kommer af, at man blander kødfarsen med stivelsesmidlet 
tapioka. Selv i den hede væske holdt bollerne deres spændstighed og smagte 
kraftigt og godt af mørke svampe. 
</p><h3>
Supplerede familiopskriften med tutorials på YouTube 
</h3><p>
Nudelsalaten med grillet oksekød, lysegrøn koriander, picklede orange 
gulerødder, hvide risnudler og brune stegte løg lignede med sine opdelte 
farver en malerpalet. Kødet, som var blevet marineret natten over, havde den 
rigtige karamelliserede overflade og smagte af salt og sød fiskesauce, 
nøddeagtig sesam, syrligt citrongræs, grillkul og honning. Kødet fungerede 
især godt sammen med den parfumerede anissmagende mynteart shiso – en 
smagskombination, som Nickie Mydung Nguyen har lært af sin mor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2125808/mors-opskrifter-fra-vietnam-har-laert-koebenhavnere-at-spise-rullerne-raa/">Mors opskrifter fra Vietnam 
har lært københavnere at spise rullerne rå</a></p><p>
Nickie holder sig dog ikke fra at justere, hvis familieopskrifterne kommer til 
kort. Da moren ikke er særlig glad for sødt, var hendes chè tu’ng – en 
vietnamesisk dessert – ikke, som datteren havde fået det bedst i Vietnam. 
Familieopskriften supplerede Nickie derfor med viden fra vietnamesiske 
chè-tutorials på YouTube, indtil hun efter talrige eksperimenter opnåede den 
ønskede konsistens. Tonkins lyse kokosgrød, der er fyldt med røde 
kidneybønner, vandkastanje, frisk kokos, tapiokaperler og saltede peanuts er 
en vellykket eksplosion af teksturer præcis som i hjemlandet: knasende 
nødder, vandig sprødhed fra kastanjerne og gelekonsistens fra de 
stivelsesholdige tapiokaperler. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/IBY_Tonkin__3__916731y.jpg" alt="" border="0"/><span class="caption"><span class="f-img-caption">FOTO: 
</span>Thomas Borberg</span></span></p><h3>
Tonkins har stamstedspotentiale 
</h3><p>
Det er dessert uden at være hvinende sødt, og særlig jordnøddernes salt 
balancerer kokossødmen. En mere vestlig afslutning er chokolademoussen af 
vietnamesisk, single origin Marou-chokolade og overhældt med vietnamesernes 
yndlingsingrediens: kondenseret mælk. Mælken får man også i stedets 
vietnamesiske iskaffe, der smager sødt og bittert af hårdtbrændte 
kaffebønner, næsten som chokolademælk for voksne. En opskrift, Nickie Mydung 
Nguyen fik tiltusket sig ved at vaske op på gaden for en vietnamesisk 
iskaffe-sælger. 
</p><p>
Den grundige research, familieopskrifterne og håndværket kan smages på den nye 
Tonkin. Når gadekøkkenet samtidig er så uhørt prisværdigt, er det åbenlyst, 
at de bør få flere stamkunder. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2566121/guide-her-er-fem-steder-hvor-du-kan-spise-bnh-m-i-koebenhavn/">Guide: Her er fem steder, hvor 
du kan spise bánh mì i København</a></p>	
</div>
</div></body></html>
