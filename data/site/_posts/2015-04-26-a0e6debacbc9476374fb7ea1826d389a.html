---
layout:     post
title: 	    "De fem bud: Ugens sange går trap til grunge"
post_author:	    
post_date:	    Sun, 26 Apr 2015 20:42:26 +0200
post_site:	    politiken.dk 
post_link:	    http://politiken.dk/kultur/musik/ECE2641883/de-fem-bud-ugens-sange-gaar-trap-til-grunge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Sia &amp; Giorgio Moroder:</b></p><p><b>’Déjà vu’</b></p><p>
Der er dømt topmøde i popverdenen, når italo-discoens godfather, Giorgio 
Moroder udgiver en sang sammen med den sky hitsmed Sia. Han leverer violiner 
og håndklap, hun giver den som disco-dronning. Forløberen for Moroders 
kommende album, det første i 30 år. 
</p><p class="art-ext-other">

</p><p/><p><b>2. Hudson Mohawke: ’Ryderz’</b></p><p>
Den skotske producer hakker melodisk soul op i en fantastisk kaoskollage af 
musestemmer og scratchet horn. Lyden er spændt til bristepunktet. Næste trin 
er en negl hen over en tavle. For alle, der mener, at Kanye West toppede med 
’Yeezus’. 
</p><p><b>3. Kurt Cobain: ’And I love her’</b></p><p>
Instruktøren Brett Morgen har trawlet 108 kassettebånd med ukendt materiale 
fra Kurt Cobain igennem i forbindelse med filmen ’Kurt Cobain: Montage of 
Heck’. Mellem støj og oplæsninger har han fundet en demo med Cobains 
spartanske coverversion af the Beatles. Det er ikke en pointe i filmen, men 
det var netop Cobains sans for sangskrivning, der løftede Nirvana over 
resten af grunge-klumpen. 
</p><p><b>4. Dej Loaf ft. Lil Wayne: ’Me U &amp; Hennesy’</b></p><p>
Fryser du? Så få varmen (i kinderne!) i selskab med r’n’b-sangerinden Dej Loaf 
og hendes lumre beretning fra en aften på lagnerne med sin mand og en flaske 
cognac. Det er nedrullede persienner i Marvin Gaye-stilen. 
</p><p><b>5. Unknown Mortal Orchestra: ’Can’t keep checking my phone’</b></p><p class=" bl-elem">
Sovetrynerne i amerikansk-newzealandske Unknown Mortal Orchestra rykker ud af 
1960’ernes psych-pop og et årti frem til discoens sommerfornemmelser. Dog 
stadig på den psykedeliske måde, hvor dansen vakler blidt mellem dybe horn, 
klassisk guitar og døsige stemmer. 
</p>	
</div>

</div></body></html>
