---
layout:     post
title: 	    "Det centrale spørgsmål i 'Arvingerne': Er det virkelig det, vi vil med hinanden?"
post_author:	    
post_date:	    Mon, 16 Feb 2015 11:31:15 +0100
post_site:	    politiken.dk 
post_link:	    http://politiken.dk/kultur/ECE2548607/det-centrale-spoergsmaal-i-arvingerne-er-det-virkelig-det-vi-vil-med-hinanden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Hvad fanden er det med jer og advokater? Hvorfor har I så lidt tillid til 
hinanden? Det er sgu da ikke noget, I har fået fra mig, i hvert fald. 
Eeeej«, spørger avantgardemusiker Thomas Konrad frustreret sin 
silkeskjorteklædte datter Gro i den netop afsluttede anden sæson af DR's 
familiesæbeopera ’Arvingerne’. 
</p><p>
Thomas er flipper og frustreret over det, som Danmark er blevet til. 
</p><p>
Hippierne ville have et samfund, som byggede på tillid og kærlighed. Nu har vi 
fået et fællesskab, som mere og mere bygger på kontrakter og mistillid. 
’Arvingerne’ er et portræt af familie, af generations- og klasseskel og af 
forfejlede patriarker og døde matriarker, der hjemsøger nye generationer. 
Rammen for at udforske, hvordan vi lever med hinanden, er det, som 68’eren 
sådan afskyr: jura. Man kan brænde nallerne på at være tillidsfuld, eller 
man ødelægge sammenholdet ved ikke at være det. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/filmogtv/tvanmeldelser/ECE2547886/anmeldelse-arvingerne-2-havde-svipsere-og-absolut-stjernestunder/">Anmeldelse: Arvingerne 2 
havde svipsere og absolut stjernestunder </a></p><p>
Familiedramaer er dermed et portræt af kontrakt-Danmark. Plottets motor i 
første sæson var arvestridigheder. Det inspirerede tusindvis af danskere til 
selv at skrive testamente. I anden sæson er jura og kontrakter også ramme 
for alle konflikter, fra forpagtningen på herregården over kunstforfalskning 
til kampen mod et thailandsk fængselssystem. Smerteligst lurer det juridiske 
spørgsmål: Hvem har ret til børnene? 
</p><h3>
Den distræte hippies paradoks 
</h3><p>
I Jesper Christensens suveræne fortolkning af den distræte hippie Thomas 
demonstrerer han værdien ved ikke at vandre gennem livet med skuldrene oppe 
ved ørerne og kontrakter på alle livets relationer i baglommen. Han trækker 
vejret gennem en fredspibe af fnistobak. Han viser tillid, selv til dem, der 
tager hans barn fra ham. Men han misbruger også den tillid, andre viser ham, 
når han blåøjet overtræder alle faste regler og gør livet surt for sine 
nærmeste. 
</p><p>
Det paradoks har seriens instruktør Maya Ilsøe udforsket fascinerende i 
’Arvingerne’. 
</p><p><b class="ext-link">RUNE LYKKEBERG </b><a class="embeddedlink" href="http://politiken.dk/debat/profiler/runelykkeberg/ECE2547174/rune-lykkeberg-68eren-er-ophavsmand-til-vores-kulturelle-tilstand/">68'eren er ophavsmand til vores 
kulturelle tilstand</a></p><p>
Mens Thomas inkarnerer tillid, så inkarnerer familiedramaets storebror, 
advokaten Frederik, juraens logik. Juraen giver på den ene side ultimativ 
handlekraft og magt. Han kan bestemme over sin brors liv og død i Thailand 
ved at forstå juraens sprog og krumspring. Men han kommer også til kort. Når 
hans kone Solveig vil forlade ham, trækker han desperat på det eneste trygge 
sprog, han har lært: 
</p><p>
»Det kommer ikke til at gå i retten«. 
</p><p>
»I retten?,« svarer hun forfærdet og rammer hovedet på sømmen. 
</p><p>
»Er det virkelig det, du vil, Frederik?«. 
</p><p class=" bl-elem">
Det spørgsmål dirrer på alle niveauer i serien – og i det samfund, vi har 
skabt for hinanden. 
</p>	
</div>
</div></body></html>
