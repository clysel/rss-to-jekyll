---
layout:     post
title: 	    "FCN holder liv i bronzehåb med sejr over Silkeborg"
post_author:	    
post_date:	    Sat, 25 Apr 2015 19:13:34 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2643319/fcn-holder-liv-i-bronzehaab-med-sejr-over-silkeborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
FC Nordsjælland holder sig til i kampen om bronzemedaljer. Men en 1-0-sejr 
hjemme over bundholdet Silkeborg IF kravler FC Nordsjælland op på 38 point 
på femtepladsen - lige så mange som Randers og Brøndby, der er treer og 
firer i Alka Superligaen.
</p><p>
Emiliano Marcondes blev lørdagens matchvinder i Farum, da han efter en mindre 
solotur i første halvleg scorede kampens eneste mål.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2642544/esbjerg-misbruger-straffespark-og-taber-til-ob/">Esbjerg misbruger straffespark 
og taber til OB</a></p><p>
Inden kampen havde FCN-træner Olafur Kristjansson bebudet, at holdet ville 
prøve flere ting i den resterende del af sæsonen, men lørdag var det svært 
at få øje på eksperimenterne.
</p><p>
I vanlig stil kontrollerede FCN bolden og skiftedes til at spille direkte og 
køre bolden fornuftigt rundt.
</p><p>
På papiret havde FCN en skræmmende stærk fronttrio bestående af formstærke 
David Moberg Karlsson, Uffe Bech og Joshua John, og trioen var flere gange 
på spil i første halvleg, uden det dog blev rigtig farligt.
</p><p>
Efter 25 minutter mistede Silkeborg et rutineret kort i kampen, da 
forsvarsgeneralen Thorbjørn Holst Rasmussen måtte udgå efter et sammenstød 
med en modspiller.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2634953/analyse-solbakken-kaemper-med-svaer-opgave-i-fck/">Analyse: Solbakken kæmper med 
svær opgave i FCK</a></p><p>
Det gav plads til en debutant i form af 19-årige Tobias Salquist, og kort 
efter havde han en lille rolle i kampens eneste mål.
</p><p>
FC Nordsjællands Emiliano Marcondes spillede heldigt bande med Silkeborgs 
Nicolaj Ritter og satte herefter to forsvarsspillere - hvoraf den ene var 
Tobias Salquist - før Marcondes sikkert hamrede sit første sæsonmål i kassen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2634544/trods-nyt-graes-hobro-nedlaegger-igen-broendby/">Trods nyt græs: Hobro 
nedlægger igen Brøndby</a></p><p>
Fem minutter før pausen var Marcondes tæt på at fordoble sin sæsontotal, da 
han samlede bolden op i feltet efter et hjørnespark.
</p><p>
Marcondes' efterfølgende afslutning gik forbi mål, men det fik ikke desto 
mindre Silkeborgs cheftræner, Kim Poulsen, til at brøle fra bænken over sit 
holds manglende tag på nedfaldsboldene.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2634647/suveraene-nicolai-joergensen-saenkede-lokalrivaler/">Suveræne Nicolai Jørgensen 
sænkede lokalrivaler</a></p><p>
Det vides ikke, om Kim Poulsen gentog den peptalk i pausen, men Silkeborg 
virkede mere parate på lignende situationer resten af kampen.
</p><p>
Desværre for den jyske klub kastede det ingen mål af sig, selv om Nicolaj 
Agger i flere omgange truede FCN-målet med nærgående forsøg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2633950/lys-lyd-og-naervaer-har-forbedret-superliga-tv/">Lys, lyd og nærvær har 
forbedret superliga-tv</a></p><p>
I kampens sidste minut var Uffe Bech tæt på at score, men offensivspilleren 
brændte sin afslutning på Silkeborgs målmand Thomas Nørgaard.
</p><p class=" bl-elem">
FC Nordsjælland fortsætter bronzejagten i Slagelse søndag i næste uge, hvor 
endnu et bundhold i form af FC Vestsjælland venter.
</p>	
</div>

</div></body></html>
