---
layout:     post
title: 	    "Udenrigsministeren siger nej til både boykot og megafondiplomati"
post_author:	    
post_date:	    Wed, 08 Apr 2015 21:20:26 +0200
post_site:	    politiken.dk 
post_link:	    http://politiken.dk/indland/politik/ECE2618076/udenrigsministeren-siger-nej-til-baade-boykot-og-megafondiplomati/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Sverige tager et stort internationalt opgør med Saudi-Arabien og dets brud 
på menneskerettigheder, mens Danmark forbliver stille, er det ikke et udtryk 
for, at Danmark er uenigt. Ifølge udenrigsminister Martin Lidegaard (R) 
handler det om, at Danmark har en anden tilgang: 
</p><p>
»Vi har som udgangspunkt, at vi ikke kan tvinge de her lande til noget. Vi kan 
sige det sådan, at når man ikke kan tvinge folk til noget, så må man forsøge 
at overbevise dem. Derfor er vores udgangspunkt og vores grundstrategi, når 
vi kæmper for de her værdier, at vi har en aktiv kritisk dialog. Jeg er 
overbevist om, at det kommer man længere med, end man gør ved det, nogen vil 
kalde et megafondiplomati, hvor man råber meget højt, men til gengæld også 
afskærer sig fra at påvirke gennem overbevisning«. 
</p><div class="art-fakta article-box">
<h4 class="">
Serie</h4>
<h5>
Danmarks værste venner</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets <b>samarbejde med 
Saudi-Arabien</b>, som er blevet kritiseret for at krænke 
menneskerettighederne. Også Danmark samarbejder politisk, økonomisk og 
militært med lande, som henretter og undertrykker deres befolkninger. 
</p><p>
Politiken sætter i påsken fokus på de <b>moralske dilemmaer i 
udenrigspolitikken</b>. Læs om samarbejdet med Saudi-Arabien, Kina, Irak, 
Tyrkiet og USA. Serien afsluttes med et interview med udenrigsminister 
Martin Lidegaard. 
</p>
</div>
</div><p><i>Så når du ikke har været ude offentligt og støtte Sverige aktivt i den 
nuværende situation, så skal det ikke tolkes som, at du ikke er enig, men 
mere som, at vi har en anden tilgang? </i></p><p>
»Jeg har ikke lagt skjul på – jeg var selv i Saudi-Arabien i efteråret – at vi 
ser endog meget og grundlæggende forskelligt på en række spørgsmål, når det 
kommer til demokrati og menneskerettigheder«. 
</p><p><i class=" bl-elem">Så Danmark fastholder, at universalismen i FN’s verdenserklæring om 
menneskerettigheder også gælder i Saudi-Arabien, Rusland, Kina osv.?</i></p><p>
»Selvfølgelig«. 
</p><p><i class=" bl-elem">Og Danmark mener, at demokratisering er en god eller nødvendig udvikling i 
lande som Saudi-Arabien?</i></p><p>
»Ja, det gør vi«. 
</p><p><i class=" bl-elem">Og at den her retsorden med afhugning af hænder, offentlige stokkeslag og 
begrænsning af kvinders ret til bevægelsesfrihed ikke hører hjemme i nutiden?</i></p><p>
»Absolut ikke. Jeg var selv ude på Twitter ganske få timer efter det sidste 
eksempel på stokkeslag og skrive meget præcist, hvad jeg mente om den her 
sag. Det, vi er ude i, er ikke en gradbøjning af principperne. Dem står vi 
100 procent ved. Det, vi er ude i, er, hvordan kæmper vi bedst for dem over 
for stater, som man ikke kan tvinge, men som man skal forsøge at 
overbevise«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_mellemoesten/ECE2614817/kong-salman-demokrati-boer-ikke-paafoeres-saudi-arabien/">Kong Salman: Demokrati bør 
ikke påføres Saudi-Arabien</a></p><p><i class=" bl-elem">Hvor langt er man så nået med den taktik, hvis man ser på det saudiske 
samfund lige nu?</i></p><p>
»Det er et godt spørgsmål, og det kommer an på, hvilket område vi går ind og 
taler om, men der er ingen tvivl om, at der stadig er meget stor plads til 
forbedring, og at vi ikke får ændret det her fra den ene dag til den anden«. 
</p><p><i class=" bl-elem">Ud over Saudi-Arabien samarbejder Danmark med Bahrain, der har kvast et 
folkeligt oprør med magt og har spærret en dansk statsborger inde; vi 
samarbejder med Irak i en krig, hvor regeringsstøttede militser beskyldes 
for brutale overgreb mod civile, og vi samarbejder med Kina, der 
undertrykker folkets vilje. Er der nogen grænser for, hvem man vil 
samarbejde med?</i></p><div class="art-quote article-box">
<p class="quote"/>
<blockquote>
<p class="quote-txt">
Vil vi handle mellem lande og tjene penge på dem, eller vil vi kæmpe for 
demokrati og menneskerettigheder - den modsætning er falsk.
</p>
</blockquote>
</div><p>
»Der er selvfølgelig grænser for især, hvad man vil samarbejde <i>om</i>, 
men mange af de eksempler, du nævner der, er vi i en situation, hvor man kan 
sige, at der er mange problemer at adressere. Derfor er vi der for at hjælpe 
den irakiske regering med at få kontrol over deres eget område og kunne 
varetage en egentlig myndighedsudøvelse i det hele taget. Nu efterlyste du 
det overordnede strategiske niveau, og det er, at vi som udgangspunkt tror, 
at vi har bedre mulighed for at påvirke, hvis vi er inde i de lande og også 
assisterer dem, hvilket vi gør i Kina ved at lave ny retspraksis ved 
domstolene eller et nyt energisystem, og der kan vi også påvise, at der er 
konkrete fremskridt, vi har fået ud af det«. </p><p><i class=" bl-elem">Men når vi går ind og samarbejder, er det så ikke også en form for 
legitimering af måden, de andre ting foregår på i de her lande?</i></p><p>
»Det er en balancegang, og der er ingen grund til at lægge skjul på, at den 
sværeste balancegang i mit job er, at når du har samhandel, og når du har 
politisk dialog – også selv om det er kritisk dialog – så er du i et eller 
andet omfang også med til at legitimere det styre, der sidder der. Igen må 
man spørge sig selv. Hvad er alternativet? Og der bliver det tit sat op, som 
om vi har et grundlæggende valg mellem: Vil vi handle mellem lande og tjene 
penge på dem, eller vil vi kæmpe for demokrati og menneskerettigheder. Den 
modsætning er til gengæld falsk. For jo større handel og jo større økonomisk 
betydning vi har i det enkelte land, jo større mulighed har vi også for at 
få adgang til de centrale beslutningstagere og for at påvirke. Så jeg 
anerkender dilemmaet mellem legitimering versus politisk dialog, men jeg 
anerkender ikke det dilemma, der tit bliver trukket op, om vi skal tjene 
penge på at sælge feta og energi eller kæmpe for demokrati og 
menneskerettigheder«. 
</p><h3>
Pres på Iraks regering 
</h3><p><i class=" bl-elem">Hvis vi vender tilbage til Irak og det pres, vi lægger på de shiitiske 
militser. Hvis de begår nogle grusomheder, der er på niveau med IS, hvorfor 
angriber vi så kun IS og ikke dem?</i></p><p>
»Dem, vi lægger pres på, er den irakiske regering. Og det er rigtigt, at det 
er et komplekst billede, og det bliver diskuteret, i hvilket omfang den 
irakiske regering har kontrol over de shiitiske militser, men nogle af dem 
har de. Men når vi insisterer på at holde den irakiske regering op på det, 
så er det, fordi vi er der for at hjælpe den irakiske regering, og det er 
det, som det folkeretlige mandat står på. Og derfor må vi også forlange, at 
de sørger for at få orden i eget hus med vores hjælp. Enhver 
krigsforbrydelse, der bliver begået, om den bliver det af Isil eller af en 
shiitisk milits eller af en sunnimilits, den skal selvfølgelig forfølges«. 
</p><div class="art-quote article-box">
<p class="quote"/>
<blockquote>
<p class="quote-txt">
Du bliver nødt til hver eneste gang at overveje, ikke bare symbolværdien i 
det, du foretager dig, men også de reelle konsekvenser på jorden, og det er 
min forbandede pligt løbende at lave den afvejning. 
</p>
</blockquote>
</div><p><i>Når der nu er grundig dokumentation for de grusomheder, som de her militser 
begår, hvorfor trækker vi så ikke støtten, indtil der er styr på det? </i></p><p>
»Problemet er – og sådan er det tit med det her – alternativet. Hvis vi 
trækker støtten til den irakiske regering, så er der risiko for, at der ikke 
er en irakisk regering. Det ønsker vi ikke sker, for det vil igen bringe os 
i en situation, hvor vi står i en værre situation, end den vi er i nu. Så 
det er altså sådan i udenrigspolitik, at du bliver nødt til hver eneste gang 
at overveje, ikke bare symbolværdien i det, du foretager dig, men også de 
reelle konsekvenser på jorden, og det er min forbandede pligt løbende at 
lave den afvejning. Så de her mennesker, der bliver ramt af de her shiitiske 
militsers grusomheder, når de hævner sig på dem, fordi de er sunnier, er det 
en form for <i>collateral dammage</i>, eller hvordan skal man opfatte det? 
Jeg forsøger ikke på nogen måde at undervurdere betydningen eller det 
uacceptable i det, de shiitiske militser foretager sig. Men jeg bliver bare 
nødt til at have det store billede, der hedder: Hvor mange mennesker 
risikerer lemlæstelse og død og forfølgelse i forskellige scenarier«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2616145/portraet-iraks-leder-kaemper-for-kontrol-med-landets-militser/">Portræt: Iraks leder kæmper 
for kontrol med landets militser</a></p><p><i class=" bl-elem">Hvis vi nu ser på vores koalitionspartner USA, som vi er gået i krig med 
gentagne gange de sidste ti år, så er de den seneste tid blevet kritiseret 
for deres brug af droner, fordi de dræber folk uden rettergang, og fordi et 
stort antal uskyldige civile har mistet livet i droneangreb. Over for en ret 
tæt allieret som USA er det så noget, du påtaler?</i></p><p>
»USA er et land, vi har meget tætte relationer til – og også historisk deler 
et værdifællesskab med. Der er selvfølgelig også områder, hvor vi er uenige. 
Droner har jeg ikke selv haft lejlighed til at påtale over for USA. Det er 
også en mere kompleks problemstilling, fordi det i meget høj grad handler 
om, hvordan du anvender de droner og i hvilken konkret sammenhæng. 
Principielt set vil vi også over for enhver allieret som USA selvfølgelig 
påpege, hvis vi mener, de står på den forkerte side af den værdikamp, hvor 
vi langt hen ad vejen deler anskuelse med USA«. 
</p><h3>
Droner er vigtige i Ukraine 
</h3><p><i class=" bl-elem">Det har været ret veldokumenteret, at de her droneangreb ikke kun bliver 
brugt til overvågning, men også til at dræbe folk uden 
rettergang. De rammer også civile. Hvorfor kritiserer vi det ikke, hvis vi 
går forrest i retssikkerhed og menneskerettigheder?</i></p><p>
»Jamen, vi kritiserer også, når dronefly bliver brugt til noget, der minder om 
krigsforbrydelser. Så er vi selvfølgelig imod det og kritiserer det også. Nu 
forstod jeg dit spørgsmål mere principielt i forhold til dronefly, og det er 
en lidt mere kompleks situation, fordi hvis dronefly bliver brugt til 
overvågning, er det en anden situation. For eksempel er vi fuldstændig 
afhængige af det i konflikten mellem Ukraine og Rusland. Som sagt er vi nok 
mere optaget af at kritisere de begivenheder, hvor man har overtrådt 
menneskerettigheder Men hvis vi går ned i det konkrete med USA, så er der jo 
nogle, der mener, at der er nogle menneskerettigheder, der bliver 
overskredet, er det så noget, du vil kritisere? De sager har jeg ikke haft 
på mit bord. Derfor må jeg svare principielt, at hvis der bliver 
dokumentation for, at USA måtte have begået noget, der minder om 
krigsforbrydelser, ville der ikke være nogen tvivl om, hvor vi ville stå i 
den sag«. 
</p><div class="art-quote article-box">
<p class="quote"/>
<blockquote>
<p class="quote-txt">
Derfor er den svære diskussion, vi alle sammen bliver nødt til at have, 
hvordan kæmper vi bedst for de menneskerettigheder, som ingen af os på nogen 
måde ønsker at gå på kompromis med?
</p>
</blockquote>
</div><p><i>I forhold til antiterror generelt – hvor meget kan vi gå på kompromis med 
menneskerettigheder, når det handler om vores egen beskyttelse? </i></p><p>
»Jeg mener principielt ikke, at man kan gå på kompromis med 
menneskerettighederne. Igen, det, vi diskuterer, er ikke, om man går ind for 
menneskerettigheder eller ej. Om de kan gradbøjes eller ej. Vi lever i en 
verden, hvor vi ser hver dag, at menneskerettigheder bliver forulempet, at 
demokrati ikke eksisterer, at mennesker bliver undertrykt. Og vi skal aldrig 
nogensinde opgive kampen om at komme det til livs. Vi må samtidig 
konstatere, at vi lever i en verden, hvor det ikke er nogen enkel opgave. 
Der er ikke nogen lette svar. Hvis jeg havde troen på, at det ville gøre en 
afgørende forskel at boykotte Kina eller et hvilket som helst land, og så 
ville der komme menneskerettigheder eller demokrati i Kina, så ville jeg 
overveje det. Det er bare ikke den situation, der er i verden. Derfor er den 
svære diskussion, vi alle sammen bliver nødt til at have, hvordan kæmper vi 
bedst for de menneskerettigheder, som ingen af os på nogen måde ønsker at gå 
på kompromis med?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2616857/portraet-erdogan-sidder-solidt-paa-magten-men-toerster-efter-mere/">Portræt: Erdogan sidder solidt 
på magten, men tørster efter mere</a></p><p class=" bl-elem">
»Derfor er det også sådan, at kampen mod terror – for at svare specifikt på 
dit spørgsmål: Vi skal da aldrig som udgangspunkt acceptere overtrædelse af 
menneskerettigheder, selv om det er terror, vi bekæmper. Men vi har nogle 
dilemmaer. Herhjemme har vi diskussionen i øjeblikket: Hvor vigtig er vores 
tryghed i forhold til vores fundamentale frihedsrettigheder? Hvor langt vil 
vi gå med overvågning for at sikre trygheden? Hvor langt vil vi gå, og 
risikerer vi at komme i konflikt med de menneskerettigheder, vi i 
virkeligheden gerne vil forsvare i kampen mod terror. Den diskussion gælder 
herhjemme, men gør sig gældende tifold i mange af de lande, vi er i. Og det 
bliver man nødt til at sig ligeud. Jeg insisterer på at få lov til at 
formidle den kompleksitet og de dilemmaer, der ligger i hver enkelt 
situation, men jeg går ikke på kompromis med menneskerettigheder som sådan«. 
</p>	
</div>

</div></body></html>
