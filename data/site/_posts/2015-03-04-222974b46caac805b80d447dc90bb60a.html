---
layout:     post
title: 	    "Antallet af fitnesscentre er fordoblet på under 10 år"
post_author:	    
post_date:	    Wed, 04 Mar 2015 14:24:52 +0100
post_site:	    politiken.dk 
post_link:	    http://politiken.dk/motion/fitness/ECE2572970/antallet-af-fitnesscentre-er-fordoblet-paa-under-10-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden 2006 er antallet af fitnesscentre næsten fordoblet i Danmark. 
</p><p>
»Hovedessensen er, at især Fitness World brager derudad, mens de mange nye, 
mindre almindelige centre knokler på med at lave særlige træningsformer og 
ofte tilbyder en mere individualiseret træning, hvor man næsten får den 
samme fornemmelse, som hvis man havde en personlig træner«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2501176/pristjek-det-er-billigst-at-komme-i-form-i-danmark/">Pristjek: Det er billigst at 
komme i form i Danmark</a></p><p>
Det siger Kasper Lund Kirkegaard, forskningsansvarlig for DIF, Danmarks 
Idrætsforbund. Han har siden 2006 opgjort tallene for den danske 
kommercielle fitnessbrancheverden. Dengang var der i alt 334 centre i 
Danmark, i dag er det tal steget til 575 kommercielle centre. Alene fra 2013 
til 2014 kom der 69 nye centre til. Dog lukkede der samme år 25 centre, så 
nettotilvæksten lander på 40 nye centre. 
</p><p>
To store kæder dominerer. Fitness World (der netop har opkøbt kæden Fresh 
Fitness) samt fitness dk har hovedparten af centrene og kunderne. Men den 
store tilvækst af centre kommer især fra små og anderledes fitnessudbydere, 
som specialiserer sig i en særlig gren af fitness, ofte knyttet til en mere 
personlig træningstilgang og et højere serviceniveau. 
</p><p>
Antallet af danskere, der er medlem i et fitnesscenter, er steget fra 460.000 
i 2006 til 810.000 sidste år - altså også næsten en fordobling. 
</p><p><b>To store, mange små </b></p><p>
»Hvor vi tidligere havde mange klassiske store og mellemstore centre, der 
tilbød hele repertoiret indenfor fitness, så går tendensen nu mod, at de 
fleste nye centre har fundet en særlig niche, som de raffinerer og derfor 
også samtidig kan tage gode penge for«, forklarer Kasper Lund Kirkegaard. 
</p><p><b class="ext-link">SE OGSÅ</b><a class="embeddedlink" href="http://politiken.dk/motion/fitness/ECE2464977/trampolin-fitness-motionsredaktoeren-hopper-med-paa-viral-dille/">Trampolin-fitness: Motionsredaktøren 
hopper med på viral dille</a></p><p>
Han ser tre tydelige tendenser i de nye tal for 2014. 
</p><ol><li><b>Macho-stilen</b>, hvor man vil dyrke en særlig hård form for fitness evt. i 
kombination med kampsport. Under denne udvikling ligger også 
crossfit-bølgen, der fortsætter med uformindsket styrke i rå 
omgivelser. </li><li><b>Yoga-stilen</b>, hvor man også træner benhårdt, men hvor belastningen ikke 
er så tung. Det er træning på en mere feminin måde med nye kombinationer 
med yoga, pilatesmaskiner, reformer eller trx-stropper. </li><li class=" bl-elem"><b>Fysio-stilen</b>, som udspringer af en fysioterapeutisk og holistisk 
opfattelse af kroppen, hvor man træner specifikt og under vejledning og 
opsyn, nærmest som under et lettere behandlingsforløb.</li></ol><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2412566/pilates-goer-comeback-i-nye-kraftfulde-traeningsformer/">Pilates gør comeback i nye 
kraftfulde træningsformer</a></p><p><b>Skræddersyede centre</b><br/>
»De nye steder er meget bevidste om deres niche, udtryk og deres målgrupper. 
Jeg tror ikke, at man kan overleve ret længe på markedet i dag, hvis ikke 
man ikke har en skarp centerprofil. Det et er simpelthen et markedskrav - i 
fitnessbranchen er konkurrencen meget hård, og der sket mange udskiftninger 
og opkøb, som har betydet, at de dårligste aktører ikke overlever«, siger 
Kasper Lund Kirkegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2453012/foraeldre-og-boern-stroemmer-til-yoga-i-boernehoejde/">Forældre og børn strømmer til 
yoga i børnehøjde</a></p><p>
Ifølge branchedirektør i Dansk Fitness og Helseorganisation, DFHO, Morten 
Brustad, er det voksende antal fitnesscentre udtryk for, at danskerne for 
alvor er hoppet på sundhedsbølgen. 
</p><p>
»Udviklingen afspejler danskernes enorme og voksende interesse for at dyrke 
fitness«, siger Morten Brustad og fortsætter: 
</p><p>
»Fitnessbranchen er sammen med foreningsidrætten de store bidragsydere til 
både folkesundheden og til livskvalitet for danskerne. Vi tror på, at et 
tættere fremtidigt samarbejde om at få endnu flere til at dyrke idræt og 
motion, vil være til gavn og glæde for det danske samfund«. 
</p><p><b>Fitnesssucces gavner folkesundhed</b><br/>
Branchens gennemslagskraft glæder Danmarks traditionelle udbydere af sport og 
foreningsliv DIF og DGI . Herfra har man en vision om, at 75 procent af 
befolkningen skal være fysisk aktive i år 2025, hvilket er syv procent 
flere, end da visionen blev formuleret. 
</p><p>
I runde tal betyder det, at ca. 600.000 flere danskere skal dyrke idræt og 
motion i år 2025. Derfor ser man også fra foreningsidrættens side positivt 
på den store, generelle fremgang i fitnesskulturen. 
</p><p><b class="ext-link">SE OGSÅ</b><a class="embeddedlink" href="http://politiken.dk/motion/fitness/ECE2430654/rocky-traening-i-fitnesscentret-er-sjovt-for-baade-maend-og-seje-kvinder/">Rocky-træning i fitnesscentret er 
sjovt for både mænd og seje kvinder</a></p><p>
Birgitte Nielsen, der er næstformand i DGI og formand for visionsgruppen, 
udtaler: 
</p><p>
»I foreningsidrætten oplever vi en enorm efterspørgsel på den 
sundhedsfremmende idræt, især for voksne. Der er ingen tvivl om, at både 
foreningsidrætten og den kommercielle fitnessbranche sammen kan nå flere 
aktive udøvere, end hvis vi stod alene med ansvaret. Vi er meget 
interesserede i at arbejde tættere sammen med andre aktører, der vil 
medvirke til at realisere visionen om at nå 75 procent af befolkningen i 
2025«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Tabel_over_fitnessc_917961c.jpg" alt="" border="0"/><span class="caption"><span class="f-img-caption">REKORD. 
</span>575 centre. Danmnark har aldrig nogensinde haft så mange fitnesscentre - væksten sker især indenfor de små nicheprægede tilbud. (Kilde: DIF Analyse 2012-2014, Idan 2006-2011).</span></span></p>	
</div>
</div></body></html>
