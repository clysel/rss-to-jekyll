---
layout:     post
title: 	    "Sygt!: »Hvis du stikker din finger ned, knækker den af på et sekund«"
post_author:	    
post_date:	    Wed, 18 Mar 2015 09:32:40 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2590620/sygt-hvis-du-stikker-din-finger-ned-knaekker-den-af-paa-et-sekund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Sygt!«, udbryder Silas Holm fra 8. klasse på Brøndbyøster Skole midt i en 
støjende maskinhal i Københavns Sydhavn. 
</p><p>
»Hvis du stikker din finger ned, knækker den af på et sekund«, har 
industritekniker Finn Engel Rasmussen fra MAN Diesel &amp; Turbos 
motorfabrik netop fortalt. 
</p><p>
Sammen med en gruppe klassekammerater og andre unge fra forskellige 
produktionshøjskoler og tekniske skoler på den københavnske vestegn vandrer 
Silas Holm rundt i gul vest mellem metalspåner og robotter. 
</p><p>
Eleverne er på besøg på motorfabrikken for at snuse til uddannelsen som 
industritekniker. Det vil i dette tilfælde sige jobbet med at styre de 
maskiner, der producerer mammutstore motorer til skibe. 
</p><h3>
Gymnasiet er prestige 
</h3><p>
Erhvervsuddannelser har alt for længe haft et dårligt omdømme hos de unge, 
fortæller studievejleder Anders Lassen i UU Center Syd i bussen på vej ud 
til fabrikken. Det skal dagens besøg være med til at ændre på. 
</p><p>
»Hos de unge er der et stort fokus på gymnasiet. Det er gymnasiet, der er 
forbundet med prestige. Vi skal vise dem en anden verden med maskiner«, 
siger han omgivet af gruppen af elever fra 8. klasse på Brøndbyøster Skole. 
</p><p><b class="ext-link">INTERVIEW</b><a class="embeddedlink" href="http://politiken.dk/oekonomi/arbejdsmarked/ECE2588767/di-boss-vi-skal-holde-fast-i-at-det-er-super-at-laere-et-haandvaerk/">DI-boss: »Vi skal holde fast i, at det 
er super at lære et håndværk«</a></p><p>
På vej mod fabrikken er forventningerne delte. Nogle er spændte på at se 
maskinerne og ikke mindst bådmotorerne. Andre ser det mere som en kærkommen 
lejlighed til at slippe for undervisningen. 
</p><p>
Vennerne Silas Holm og Mikkel Sachs er enige om, at de nok skal lave noget med 
hænderne efter folkeskolen. Hvad, er det helt store spørgsmål. Allerede om 
et år skal de tage en beslutning. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Praktikpladser_og_e_921603y.jpg" alt="" border="0"/><span class="caption"><span class="f-img-caption">Teknik. 
</span>Mikkel Sachs (tv.) og Silas Holm fra Brøndbyøster Skole besøger motorfabrikken MAN Diesel &amp;Turbo i Københavns Sydhavn. Foto: Finn Frandsen.</span></span></p><p>
»Man bliver hele tiden mindet om, at det nu snart er alvor«, siger Silas Holm. 
</p><p>
Indtil videre er kun én ting sikkert: Det bliver ikke gymnasiet. 
</p><p>
»Jeg er ikke typen, der laver lektier hver gang, og det bliver man straffet 
for i gymnasiet. Jeg tror gerne, jeg vil være håndværker eller noget 
lignende«, siger Mikkel Sachs, der gerne vil på efterskole eller i 10. 
klasse efter folkeskolen. 
</p><h3>
Fordomme skal nedbrydes 
</h3><p>
Det er den lokale folketingskandidat fra Socialdemokraterne i Brøndby Mattias 
Tesfaye, der har samlet de omkring 50 elever til et besøg hos MAN Diesel &amp; 
Turbo. 
</p><p>
»I ved, hvad en maler og en pædagog laver, men hvad med en industritekniker«, 
spørger han de unge, som ser undrende tilbage. 
</p><p>
Dagens besøg på motorfabrikken handler om at bryde fordomme og vise de unge, 
at jobbet på en moderne industriarbejdsplads er fuld af udfordringer og 
spændende muligheder. 
</p><p><i class=" bl-elem">(Artiklen fortsætter efter billedet)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Praktikpladser_og_e_921605y.jpg" alt="" border="0"/><span class="caption"><span class="f-img-caption">Fordomme. 
</span>Mattias Tesfaye (S) har inviteret en gruppe elever fra Brøndby og omegn med til motorfabrikken MAN Diesel &amp; Turbo for at nedbryde deres fordomme. Foto: Finn Frandsen</span></span></p><p>
I mandagens Politiken gjaldede et lignende budskab fra interesseorganisationen 
Dansk Industri (DI): Der er en akut mangel på faglærte i Danmark, lød det 
fra direktør Karsten Dybvad. 
</p><p>
DI står derfor klar med en ekstraordinær indsats for at skaffe praktikpladser 
til de mange unge, der i dag kæmper for at finde en virksomhed at blive 
uddannet hos. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/oekonomi/arbejdsmarked/ECE2588617/di-nu-skaffer-vi-praktikpladser/">DI: Nu skaffer vi 
praktikpladser</a></p><p>
En af dem, som slås med at finde en praktikplads, er 20-årige Rasmus 
Hansen, der har måttet skifte til grundforløbet som 
lastbilmekaniker, fordi han trods 50 ansøgninger ikke kunne få en 
praktikplads som almindelig mekaniker. 
</p><p>
»Jeg ved snart ikke, hvad jeg skal gøre. Jeg bliver jo nødt til at finde nye 
veje. Jeg søger og søger, men får sjældent svar fra de steder, jeg skriver 
til«, siger Rasmus Hansen fra Hvidovre Teknisk Skole. 
</p><p>
Hans forældre har presset ham til at tage med i dag. Og det er han glad for. 
</p><p><i class=" bl-elem">(Ariklen fortsætter under billedet)</i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Praktikpladser_og_e_921606y.jpg" alt="" border="0"/><span class="caption"><span class="f-img-caption">Praktik. 
</span>20-årige Rasmus Hansen vil gerne være mekaniker, men han kan ikke finde en praktikplads. Foto: Finn Frandsen.</span></span></p><p>
»Det er virkelig spændende, at man selv får muligheden for at producere varer 
med råstoffer fra Japan«, siger han med optimisme i stemmen. 
</p><p>
Hvis det heller ikke lykkes for ham at finde en praktikplads som 
lastbilmekaniker, vil han overveje at søge ind hos virksomheden, siger han. 
</p><h3>
Ikke en nødløsning 
</h3><p>
»Bliv herinde«, »træd ikke baglæns«. Råbene på MAN Diesel &amp; 
Turbos fabrik afslører, at der er tale om en produktionsvirksomhed med tunge 
maskiner og farligt værktøj. Trucks drøner forbi. 
</p><p>
Og det er fascinerende, synes Silas Holm og Mikkel Sachs fra 8. klasse på 
Brøndbyøster Skole, som dog alligevel ikke føler sig for alvor fristet. 
</p><p><b class="ext-link">PRAKTIKSØGENDE</b><a class="embeddedlink" href="http://politiken.dk/oekonomi/arbejdsmarked/ECE2588975/kritik-regeringen-sminker-tallene-for-praktiksoegende/">Kritik: Regeringen sminker 
tallene for praktiksøgende </a></p><p>
»Nu ved jeg til gengæld, hvad det er, og så kan man jo altid have det i 
baghovedet«, siger Mikkel Sachs. 
</p><p>
En læreplads på MAN Diesel &amp; Turbo kræver dog hårdt arbejde. Man 
skal både have gode kundskaber i matematik og engelsk, minder 
industritekniker Finn Engel Rasmussen om. Som han siger: 
</p><p class=" bl-elem">
»Man går ikke bare rundt med en kost mere«. 
</p>	
</div>
</div></body></html>
