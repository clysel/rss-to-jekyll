---
layout:     post
title: 	    "Droningen frygtede terror i Danmark efter Paris-angreb"
post_author:	    
post_date:	    Wed, 18 Feb 2015 01:34:50 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551278/droningen-frygtede-terror-i-danmark-efter-paris-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Terrorangrebet i weekenden mod Krudttønden på Østerbro og en synagoge i det 
indre København har rystet Danmark, men frygten for et angreb i Danmark var 
allerede rykket tættere på efter angrebet mod det satiriske magasin Charlie 
Hebdo i Paris. 
</p><p>
Det sagde dronning Margrethe ved et pressemøde for hollandske journalister 
tirsdag eftermiddag på Fredensborg Slot. 
</p><p>
»Det, der skete lørdag, var et stort chok for alle. Det har uden tvivl sat 
spor hos alle i landet«, lyder det fra dronningen ifølge et indslag på den 
hollandske tv-station NOS. 
</p><p>
»Men realistisk set, efter det der skete i januar i Paris, spurgte vi os selv, 
hvorvidt vi ville blive de næste. Det blev vi«, sagde hun ved pressemødet 
ifølge det hollandske nyhedsbureau ANP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550281/analyse-terror-mistaenkt-var-rundet-af-det-danske-samfund/">Analyse: Terror-mistænkt var 
rundet af det danske samfund</a></p><h3>
Stolt over reaktion 
</h3><p>
Hun understregede samtidig, at hun er stolt af måden, hvorpå landet har 
reageret på angrebene i København, der kostede to civile mennesker livet og 
sårede fem politibetjente. 
</p><p>
»Vi har holdt ryggen ret«, lød det. 
</p><p>
Ifølge ANP skal dronningen også have nævnt, at befolkningen er i sorg, men at 
det kun er naturligt. 
</p><h3>
Statsbesøg fra Holland 
</h3><p>
Derudover skriver nyhedsbureauet, at dronningen bemærkede, at der på dette 
tidspunkt over alt i verden sker ting, som ingen havde forestillet sig kunne 
ske for bare nogle år siden. 
</p><p>
Regentparret holdt pressemøde på Fredensborg Slot for hollandske journalister 
forud for et statsbesøg fra Hollands konge Willem-Alexander og hans hustru 
dronning Máxima. 
</p><p>
Det er ifølge kongehuset en fast tradition at møde den udenlandske presse i 
forbindelse med både indgående og udgående statsbesøg. 
</p><p>
Gerningsmanden ved weekendens angreb i København affyrede i alt 40 skud ved 
henholdsvis Krudttønden, synagogen på Krystalgade og mod politiet på 
Svanevej, oplyser politiet tirsdag aften. 
</p><p class=" bl-elem">
Derudover bekræfter politiet for første gang den formodede gerningsmands 
identitet. Det drejer sig om den 22-årige Omar Abdel Hamid El-Hussein. 
</p>	
</div>
</div></body></html>
