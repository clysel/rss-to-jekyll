---
layout:     post
title: 	    "Tyrkiske jurister vil udfordre blokader af sociale medier"
post_author:	    Adam Fribo
post_date:	    Wed, 08 Apr 2015 10:43:38 +0000
post_site:	    www.version2.dk 
post_link:	    http://www.version2.dk/artikel/tyrkiske-jurister-vil-udfordre-blokader-af-sociale-medier-135363?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>En tyrkisk juraprofessor og en anden tyrkisk jurist vil have rettens ord for, at de tyrkiske myndigheder i fremtiden ikke længere skal have mulighed for at blokere borgernes adgang til sociale medier.</p>

<p>Det skriver <a href="http://www.reuters.com/article/2015/04/07/us-turkey-twitter-youtube-idUSKBN0MY0DQ20150407">Reuters</a>.</p>

<p>En dommerkendelse gav tidligere på ugen myndighederne tilladelse til at blokere for adgangen til både Twitter og Youtube, indtil tjenesterne fjernede indhold, som myndighederne var utilfredse med.</p>

<p>Det drejede sig om billeder af en tyrkisk statsanklager, der for nylig blev dræbt i et gidseldrama.</p>



<p>Blokaden er siden løftet, fordi medierne har fjernet de omstridte billeder, men det er ikke godt nok, mener professor Kerem Altiparmak, der har appelleret dommerkendelsen.</p>

<p>»Det betyder ingenting, at blokaden er ophævet nu. Vi mener, at det er ulovligt, og vi appellerer,« siger han til Reuters og tilføjer, at han og hans kollega vil tage sagen til den europæiske menneskerettighedsdomstol, hvis det bliver nødvendigt.</p>

<p>Den tyrkiske præsident Erdogan har konsekvent kørt en hård linje overfor sociale medier. Udover blokaden i denne uge blev adgangen til sociale medier også spærret sidste år i forbindelse med en korruptionsskandale.</p>
  </section>

      </div></body></html>
