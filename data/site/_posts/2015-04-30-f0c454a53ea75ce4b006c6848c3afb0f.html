---
layout:     post
title: 	    "Tidligere PET-mand ny sikkerhedschef hos Huawei"
post_author:	    Daniel Bergsagel
post_date:	    Thu, 30 Apr 2015 08:30:01 +0000
post_site:	    www.version2.dk 
post_link:	    http://www.version2.dk/artikel/tidligere-pet-mand-ny-sikkerhedschef-hos-huawei-165083?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Midt i virakken om det kinesiske teleselskab Huawei ansætter selskabet den 47-årige Kim Larsen som ny sikkerhedschef, “Cyber Security Officer”.</p>

<p><figure class="plugin right zoomable"><img data-original-image="http://www.version2.dk/sites/v2/files/kim_larsen_0.jpg" src="http://www.version2.dk/sites/v2/files/styles/medium/public/kim_larsen_0.jpg?itok=PK1Uiltf" alt=""/><figcaption>Kim Larsen </figcaption></figure></p>

<p>Kim Larsen, der kommer direkte fra en ansættelse hos amerikanske Verizon, har en fortid som chef for informationssikkerhed hos Rigspolititet. Siden 2012 har han i øvrigt været en af 12 særlige rådgivere for Europols Cyber Center. Han afløser Knud Kokborg i Huawei.</p>



<p>Larsen, der  tiltræder i morgen den 1. maj, tager allerede i offentliggørelsen af sin ansættelse tyren ved hornene.</p>

<p>»Jeg har set, hvordan Huawei gennem årene har være anklaget for blandt andet industrispionage, som det kommunistiske parti i Kina angiveligt skulle stå bag. Der er tale om alvorlige anklager, som ikke er blevet dokumenteret, og som Huawei, i samarbejde med vestlige myndigheder, gang på gang har kunnet afvise. Senest har har der været fokus i medierne  på, at der skulle have været manglende sikkerhedsgodkendelser af medarbejdere her i Danmark. Med så stor opmærksomhed,  bliver en vigtig del af opgaven at sikre og udbygge en fortsat tårnhøj gennemsigtighed i alle selskabets processer,« siger Kim Larsen.</p>

<p>Et andet af de fokusområder han vil dykke ned i, er de internationale sikkerhedsstandarder, hvor han mener, det er et problem, at der er så mange forskellige krav til sikkerhedsniveau afhængig af hvilket land, en virksomhed er operatør i.</p>

<p>I meddelelsen i forbindelse med sin ansættelse udtaler han:</p>

<p>»De varierende sikkerhedsstandarder er ikke kun fordyrende, men kan reelt udgøre en sikkerhedsrisiko, fordi de nationale regelsæt ofte er så komplicerede og uigennemsigtige, at sikkerheden på afgørende områder kan svigtes eller falder mellem flere lovgivningsmæssige stole. Branchen har brug for ensartede krav og standarder på globalt niveau. Den agenda bliver også en, jeg vil sætte internationalt fokus på«, fortæller Kim Larsen.</p>

<p><a href="https://www.linkedin.com/pub/kim-b-larsen/13/675/578?trk=pub-pbmap">Se Kim Larsens Linkedinprofil</a></p>
  </section>

  
      </div></body></html>
