---
layout:     post
title: 	    "Ny digtsamling fra Henrik Nordbrandt: »En flyrejse/ Et væk/ En flyrejse/ Et væk..."
post_author:	    
post_date:	    Tue, 05 May 2015 18:51:30 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2655100/ny-digtsamling-fra-henrik-nordbrandt-en-flyrejse-et-vaek-en-flyrejse-et-vaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Jetlag</h4>
<h5>
Henrik Nordbrandt</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Digte. Brøndum, 56 sider, 188 kroner. Har du Pluskort, får du 15 procent rabat 
på lagerførte bøger i Boghallen eller fri levering hos Saxo.com. Læs mere på 
politiken.dk/plus. Udkommer i dag.
</p></div>
</div><p>
Vækkelsen’ hedder det første digt i Henrik Nordbrandts nye digtsamling, 
‘Jetlag’, og først vækker det mest min skepsis: 
</p><p>
»En flyrejse/ Et væk/ En flyrejse/ Et væk// Et væk/ En flyrejse/ En flyrejse/ 
En flyrejse væk// En flyrejse/ Et væk/ En flyrejse væk, bliver du væk// Et 
væk/ En flyrejse/ En flyrejse er et væk, der ikke vil gå væk«. 
</p><p>
En kæk, men også anstrengt sprogleg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2596155/foedselsdagsportraet-af-henrik-nordbrandt---vagabonden-er-landet/">Fødselsdagsportræt af Henrik 
Nordbrandt - vagabonden er landet</a></p><p>
Den slår dog digtsamlingens koncept effektivt nok an, for digtene i ‘Jetlag’ 
følger ganske enkelt en flyrejse, fra København til Costa Rica og tilbage 
igen, og det bliver hurtigt klart, at flyrejsen her ikke er nogen 
legemliggørelse af frihed: 
</p><p>
»Definition på et fængsel:/ Du kan ikke komme ud./ Definition på et mareridt:/ 
Du kan ikke komme ud./ Definition på en flyrejse:/ Du kan ikke komme ud«. 
</p><p>
Til forskel fra fængslet og mareridtet er indespærringen i metalkabinens 
»mareridt af et fængsel« (hvad enhver med flyskræk ved) total. Gradvist 
bliver det også klart, at flyrejsen og dens indespærring er en allegori på 
tilværelsen selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2461890/vi-er-blevet-en-nation-af-bedoevede-mennesker/">Vi er blevet en nation af 
bedøvede mennesker</a></p><p>
Det er der noget mørkt, melankolsk og næsten mystisk over. Det er Nordbrandt 
den hjemløse og selv-eksilerede, der hverken føler sig hjemme i sit 
fædreland eller i sit modersmål: 
</p><p>
»Nu kredser maskinen/ over det frastødende/ mørke sted/ hvor disse ord kommer 
fra// og hvortil de skal tilbage/ og gentage sig selv/ og høre sig selv 
gentaget.// Giv mig et nyt sprog/ så jeg kan falde ned// i mit hjem«. 
</p><p>
Bogens sidste digt modulerer da også den klassiske hjemme-ude-hjemme-struktur, 
som digtsamlingen ellers følger: 
</p><p>
»Hjemrejse// udrejse// hjemrejse// hjemrejse/ bortrejst«. 
</p><h3>
Billede på fremmedgørelsen
</h3><p>
Passageren her kommer aldrig rigtig hjem. Og det jetlag, flyrejsen resulterer 
i, er selvfølgelig selv et ikke uraffineret billede på fremmedgørelsen: et 
permanent efterslæb, det »væk, der ikke vil gå væk«. 
</p><p>
Modsat de ærkepoetiske nedstigninger til underverdenen, litteraturhistorien er 
rig på, stiger Nordbrandt direkte op over skyerne, men den himmel er så også 
et helvede, et helvede, der ikke mindst er de andre, nærmest dæmoniske 
medpassagerer: 
</p><p>
»Ingen kan blive grimmere end I er/ i 10.000 meters højde, skal I lige vide./ 
Så er det sagt. Og det er nok al den hævn,/ jeg får for søvnløs at bære jer 
sovende monstre,/ hvis åbne munde ligner reder,/ hvor små hvide dyr har 
travlt med at formere sig/ gennem dette støjhelvede«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2651217/norsk-epos-er-nerverende-og-neurotisk-langmodigt---og-al-tiden-vaerd/">Norsk epos er nerverende og 
neurotisk langmodigt - og al tiden værd</a></p><p>
Det er kun passende, at digtene flankeres af dæmon- og reptillignende 
skikkelser i bogens grafiske arbejder af Tal R. 
</p><p class=" bl-elem">
Alt i alt er det en turbulent bumletur. Nordbrandts nye digte sidder langtfra 
alle lige i skabet, og de byder heller ikke på den store poetiske fornyelse, 
men tilsammen rammer de alligevel noget, som drager med sin dystre 
djævelskhed, og som, ja, løfter helheden op. 
</p>	
</div>

</div></body></html>
