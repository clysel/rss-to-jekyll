---
layout:     post
title: 	    "Otte vilde minutter giver Superligaen kunstigt åndedræt"
post_author:	    
post_date:	    Sun, 05 Apr 2015 20:58:07 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2617096/otte-vilde-minutter-giver-superligaen-kunstigt-aandedraet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Kampen var sammen med spændingen i Superligaen død og begravet, og FC 
Midtjylland var i fuld kontrol på vej mod endnu en sejr i Superligaen. 
</p><p>
2-0 på udebane over Esbjerg på to mål af Martin Pusic, der havde vist sin 
knusende effektivitet mod den klub, der solgte ham tidligere i år. 
</p><p><b class="ext-link">TV</b><a class="embeddedlink" href="http://politiken.dk/tv/sport/ECE2533192/riddersholm-vi-har-oeget-vores-chance-for-guld-med-martin-pusic/">Riddersholm: Vi har øget vores chance for guld 
med Martin Pusic</a></p><p>
Det kunne umuligt gå galt, men så lavede Esbjerg en dobbelt udskiftning efter 
67 minutter og det fik en uventet effekt. Tre mål på otte minutter og 3-2 
til Esbjerg, inden Martin Pusic i 89. minut scorede sit tredje mål og 
sørgede for slutresultatet 3-3. 
</p><p>
Tju og bang og tak skal du have for en kolbøtte på Blue Water Arena. 
</p><h3>
To mål efter samme opskrift 
</h3><p>
Esbjerg var godt med i en jævnbyrdig første halvleg med masser af nærkampe og 
flere glimrende afslutninger i begge ender af banen, men FC Midtjylland 
havde bare den kynisme og effektivitet, som kendetegner et hold i medgang. 
</p><p>
Først vandt Pusic en duel med Michael Almebäck i Esbjergs midterforsvar, da 
Rilwan Hasan serverede en flad bold ind foran mål og fire minutter senere 
var Martin Pusic for anden Superligkamp i træk dobbelt målscorer med en 
yderligt placeret indersideafslutning på et perfekt FCM-angreb med en bold 
fra Sylvester Igboun til Rilwan Hasan, der ganske enkelt løb fra Daniel 
Stenderup og sendte en perfekt bold ind i fødderne på Martin Pusic. 
</p><p><b class="ext-link">SOAP</b><a class="embeddedlink" href="http://politiken.dk/sport/fodbold/superligaen/ECE2532152/topscorerens-skifte-var-ren-transferhalloej-paa-badehotellet/">Topscorerens skifte var ren transferhalløj 
på badehotellet</a></p><p>
Pione Sisto og Kristian Bach Bak har som efterårets profil og anfører været 
vigtige grundpiller i FC Midtjyllands succes hidtil i sæsonen, men selv med 
en skade og en karantæne til to stamspillere formåede FC Midtjyllands stærke 
kollektiv at løfte opgaven. 
</p><h3>
Dårligt udbytte af et par kontraer 
</h3><p>
Johan Dahlin er hentet som ny målmand og har skubbet Jakob Haugaard ud på 
bænken, og svenskeren viste klassen ved at få labben på en god afslutning 
fra landsmanden Robin Söder, der havde Esbjergs to bedste afslutninger i 
første halvleg. 
</p><p>
Erik Sviatchenko var hårdt udfordret, da han i sidste uge var oppe mod USA og 
Frankrig med det danske landshold, men hjemme i Superligaen er 
FCM-forsvarsspilleren anderledes herskende. 
</p><p>
Sviatchenko brugte sin fysik og forudseendehed godt i et par situationer, da 
Esbjerg var ved at komme til farligheder, mens man i et par gange savnede de 
rigtige beslutninger i FCM's offensiv, hvor en 3-mod-2-situation i første og 
en 4-mod-2-situation i anden halvleg løb ud i det rene ingenting. 
</p><h3>
Tre mål på otte minutter 
</h3><p>
Alligevel var FC Midtjylland i kontrol med tingene - indtil Casper Nielsen og 
Mick van Buren kom på banen som et par friske Esbjergspillere, der fik 
rusket godty og grundigt op i kampen med en energisk vilje. 
</p><p>
Først flugtede Emil Lyng en reducering i kassen efter 71 minutter, og efter 76 
minutter stod det 2-2, da boldene havnede for fødderne af Ryan Laursen, der 
ude i Esbjergs højreside sparkede bolden forbi Johan Dahlin. 
</p><p>
Og så fulgte det vilde klimaks med Esbjergs tredje mål på otte minutter, da 
Casper Nielsen sendte et godt indlæg i feltet, hvor Erik Friberg fik hovedet 
på bolden og headede Esbjerg foran. 
</p><h3>
Så slog Pusic til for tredje gang 
</h3><p>
Gummiben igen? Skulle det hele smuldre for FC Midtjylland igen? 
</p><p>
Ikke hvis det står til Martin Pusic, der slet ikke kan lade være med at lave 
mål. Et højt indlæg ind i Esbnjergs felt blev hedet på tværs, og mens 
Michael Jakobsen lagde an til at sparke bolden ud i Vesterhavet, sneg Pusic 
sig ind foran, 'stjal' bolden og skovlede den over stregen til den kroatiske 
østrigers første hattrick i dansk fodbold. 
</p><p class=" bl-elem">
FC Midtjylland havde forhindret årets første nederlag i Superligaen, og FC 
København kan med sejr i morgen over Brøndby reducere forskellen til ni 
point. 
</p>	
</div>

</div></body></html>
