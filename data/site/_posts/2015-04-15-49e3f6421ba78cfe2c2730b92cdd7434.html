---
layout:     post
title: 	    "Google om Vestagers anklage: Vi er stærkt uenige"
post_author:	    
post_date:	    Wed, 15 Apr 2015 15:02:16 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2629113/google-om-vestagers-anklage-vi-er-staerkt-uenige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Googles ledelse giver ikke Margrethe Vestager ret i en eneste af de anklager, 
hun som EU-kommissær i dag retter mod it-giganten. 
</p><p>
»Med al respekt - vi er stærkt uenige i, at der er grund til at udstede en 
anklageskrivelse, og ser frem til at fremlægge vores sag i de kommende 
uger«, skriver Amit Singhal, der er senior vice president for Google Search, 
i et indlæg på sin blog. 
</p><p>
Vestager anklager Google for at misbruge sin dominerende stilling på markedet 
for internet-søgemaskiner. 
</p><p><b class="ext-link">OFFICIELT </b><a class="embeddedlink" href="http://politiken.dk/oekonomi/virksomheder/ECE2628681/officielt-vestager-anklager-google-for-magtmisbrug/">Vestager anklager Google for magtmisbrug</a></p><p>
Hendes mistanke er, at brugerne systematisk får Googles tjeneste til 
prissammenligning, ’Google Shopping’, frem øverst på listen over 
søgeresultater, når de bruger Googles søgemaskine til at søge efter 
information på internettet. Det kan kunstigt lede trafikken væk fra 
konkurrerende tjenester og hæmme deres muligheder for at konkurrere på 
markedet, forklarer kommissæren. 
</p><p>
Men Google afviser, at dette er et problem. 
</p><h3>
Google: Der er tonsvis af konkurrenter 
</h3><p>
»Selv om Google måtte være den mest brugte søgemaskine, kan folk nu finde og 
få adgang til information på mange forskellige måder – og anklager om skade 
for forbrugere og konkurrenter har vist sig at ramme langt ved siden af 
målet«, lyder det fra Amit Singhal. 
</p><p>
Han understreger, at der er »tonsvis af konkurrenter« til Google Shopping - 
heriblandt Amazon og eBay, som er to af de største indkøbssider i verden. 
</p><p>
»Og Googles resultater om indkøb har ikke skadet konkurrenterne«, skriver Amit 
Singhal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2628567/forstaa-google-sagen-paa-to-minutter/">Forstå Google-sagen på to 
minutter</a></p><p>
Ifølge Google-chefen giver det ikke mening, at Vestager taler om mangel på 
konkurrence på et marked, som åbenlyst er præget af innovation og en 
konstant tilstrømning af nye virksomheder. 
</p><p>
»Zalando, den tyske indkøbsside, gik på børsen i 2014 en af Europas største 
børsnoteringer af et teknologifirma nogensinde. Selskaber som Facebook, 
Pinterest og Amazon har investeret i deres egne søgetjenester«, skriver Amit 
Singhal. 
</p><h3 class="tvheader">Sådan vil Google forandre din verden</h3>
<div class="tvplayer">
<p class="tvplayer-container" data-tvarticle-id="2627578">

</p>
<p class="art-imgdesc clip-source">
Kilde: politiken.tv / Michael Jarlner. Producer: Henrik Haupt
</p>
</div><p class=" bl-elem"/>	
</div>

</div></body></html>
