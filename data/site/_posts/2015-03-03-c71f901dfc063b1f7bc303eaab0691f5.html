---
layout:     post
title: 	    "Coloplast-ejer blev frarøvet 2,5 millioner i hjemmet"
post_author:	    
post_date:	    Tue, 03 Mar 2015 08:48:02 +0100
post_site:	    politiken.dk 
post_link:	    http://politiken.dk/indland/ECE2570962/coloplast-ejer-blev-fraroevet-25-millioner-i-hjemmet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Coloplast-ejer Niels Peter Louis-Hansen var i weekenden offer for et groft 
hjemmerøveri. En mand er fængslet i sagen, oplyser Nordsjællands Politi til 
Ritzau.
</p><p>
Den formodede gerningsmand blev fængslet ved et grundlovsforhør ved Retten i 
Lyngby i går eftermiddag, oplyser anklager Camilla Godfrey.
</p><p>
»Han er varetægtsfængslet i foreløbig fire uger. Retsmødet foregik for lukkede 
døre, så jeg kan ikke give yderligere oplysninger«, fortæller Camilla 
Godfrey.
</p><h3>
Truede med pistol
</h3><p>
Ved røveriet trængte gerningsmanden ind i hjemmet hos Coloplast-ejeren ved at 
smadre en rude.
</p><p>
Herefter truede han med en pistol Louis-Hansen og dennes hustru til at 
overføre 2,5 millioner kroner til en bankkonto.
</p><p class=" bl-elem">
Overførslen blev gennemført, men Camilla Godfrey ønsker ikke at oplyse, om 
pengene er blevet tilvejebragt igen.
</p>	
</div>
</div></body></html>
