---
layout:     post
title: 	    "Audi får hug i ny skrap sikkerhedstest"
post_author:	    
post_date:	    Wed, 25 Feb 2015 12:01:55 +0100
post_site:	    politiken.dk 
post_link:	    http://politiken.dk/forbrugogliv/biler/ECE2562722/audi-faar-hug-i-ny-skrap-sikkerhedstest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Audi, der ellers profilerer sig med mottoet ’Vorsprung durch Technik’ 
(’Forspring gennem teknik’), formår ikke at score topkarakter i den seneste 
sikkerhedstest, som organisationen Euro NCAP står bag. 
</p><p>
Den nye Audi TT, der netop er kommet på markedet i Danmark, får kun fire ud af 
fem stjerner, og det karakteriserer FDM som »ikke godt nok«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2289759/mikrobiler-faar-svaerere-ved-at-faa-topkarakter-i-sikkerhedstest/">Mikrobiler får sværere ved at 
få topkarakter i sikkerhedstest</a></p><p>
På mange områder er den nye Audi TT en sikker bil. Den fejler dog på ét 
afgørende punkt i Euro NCAP-test, som sikkert også vil betyde, at mange 
højtprofilerede biler må vinke farvel til topkarakteren på fem stjerner. 
</p><h3>
Bilen mangler en nødbremse 
</h3><p>
Audi TT har nemlig ingen form for automatisk nødbremse, der kan standse bilen, 
hvis føreren overser en anden holdende bil i f.eks. bytrafik. 
</p><p>
Sådan en nødbremse skal være standardudstyr, hvis en bil vil gøre sig 
forhåbning om at få de eftertragtede fem stjerner. Det kræver en ny 
testprocedure hos Euro NCAP, og Audi TT er første bil, der er testet efter 
disse regler. 
</p><p>
»Selv om Audi TT uden tvivl er en fornøjelse at køre, er det problematisk, at 
Audi ikke udstyrer den med mere sikkerhedsudstyr, end tilfældet er. Det er 
ikke godt nok og en medvirkende årsag til, at den ikke får fem stjerner«, 
siger FDMs repræsentant i Euro NCAP, Søren W. Rasmussen om testen af den nye 
Audi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2473101/discountbil-dumper-faelt-i-sikkerhedstest/">Discountbil dumper fælt i 
sikkerhedstest</a></p><p>
Nødbremsen kan ikke fås til den nye TT. På andre områder er der ros til Audi 
TT. Således scorer den maksimalt antal point, når det gælder beskyttelse af 
fodgængere ved en påkørsel. 
</p><h3>
Kan fås som kostbart ekstraudstyr 
</h3><p>
Mange af Audis andre modeller savner også denne automatiske nødbremse som 
standard, og de ville derfor heller ikke få fem stjerner, hvis de blev 
testet i dag. Til Audi A6 kan man få denne nødbremse sammen med en såkaldt 
adaptiv fartpilot, der selv holder afstand til de forankørende. Prisen er 
ca. 30.000 kroner. 
</p><p>
Meget tyder ellers på, at det er meget billigt at udstyre biler med automatisk 
nødbremse. I VW-koncernen, som Audi er en del af, har de tre billigste biler 
en automatisk nødbremse som standard i Danmark. 
</p><p>
Det er VW Up, Seat Mii og Skoda Citigo. 
</p><h3>
Kun tre stjerner til udbredt varebil 
</h3><p>
De andre biler, der blev testet i denne omgang, er søskendeparret Renault 
Trafic og Opel Vivaro. 
</p><p>
De får kun tre stjerner, og det plejer at betyde, at FDM siger »kan ikke 
anbefales«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2333428/airbag-i-ny-mercedes-er-livsfarlig-for-smaa-boern/">Airbag i ny Mercedes er 
livsfarlig for små børn</a></p><p>
Disse biler sælges især som varebiler i Danmark, men de er testet som 
personbiler. Renault i Danmark har indgået aftale med TDC om leverance af et 
større antal Trafic-biler i løbet af i år. 
</p><p>
FDM’s Søren W. Rasmussen siger om testen: 
</p><p class=" bl-elem">
»Bilerne er testet som minibus med sæder bagtil og kun en enkelt airbag foran 
føreren. Resultatet er ikke ligefrem opmuntrende, selv om bilerne byder på 
god sikkerhed ved sidekollisioner. Mængden af aktivt sikkerhedsudstyr er 
begrænset, og samlet set kan det kun blive til tre stjerner, hvilket ikke er 
godt nok«. 
</p>	
</div>
</div></body></html>
