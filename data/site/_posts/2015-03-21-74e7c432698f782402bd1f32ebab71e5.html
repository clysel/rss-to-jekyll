---
layout:     post
title: 	    "Hjerneskadet psykiater arbejdede også som vikar på sygehus"
post_author:	    
post_date:	    Sat, 21 Mar 2015 09:20:40 +0100
post_site:	    politiken.dk 
post_link:	    http://politiken.dk/indland/ECE2597985/hjerneskadet-psykiater-arbejdede-ogsaa-som-vikar-paa-sygehus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En vestjysk psykiater, som praktiserede i ni år trods en svær hjerneskade, har 
ikke kun behandlet patienter i sin private klinik. 
</p><p>
I 2007 og 2008 havde han vagter som vikar på sygehuset i Regionspsykiatrien 
Viborg, og derudover har han udfærdiget speciallægeattester for flere 
kommuner, erfarer <a href="http://www.dr.dk/Nyheder/Indland/2015/03/20/194859.htm" target="_blank">DR 
Nyheder</a>. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2560246/sundhedsminister-vil-have-kulegravet-tusindvis-af-tilsynssager/">Sundhedsminister vil have 
kulegravet tusindvis af tilsynssager</a></p><p>
Men ikke alle tidligere patienter vil blive kontaktet med tilbud om en ny 
vurdering. 
</p><p>
Knap 2.000 patienter, som er blevet behandlet i psykiaterens egen praksis 
mellem 2007 og 2013, har fået brev fra Region Midtjylland. 
</p><p>
Men regionen oplyser, at den ikke har planer om at kontakte patienter, som er 
blevet behandlet af psykiateren på sygehuset under hans vikarjob i 
Regionspsykiatrien Viborg. 
</p><h3>
Arbejdede som afdelingslæge 
</h3><p>
Fra september 2007 til april 2008 havde psykiateren omkring 90 vagter i 
Regionspsykiatrien Viborg som vikar, ved siden af sit arbejde i egen 
praksis. 
</p><p>
Det har DR Nyheder fået oplyst af regionen via aktindsigt. Psykiateren havde 
funktion som afdelingslæge og arbejdede i både forvagt og bagvagt. 
</p><p>
Ifølge dr.dk's overblik over sagen ønsker den tidligere psykiater ikke at 
udtale sig om om den omfattende kritik, der er rejst imod ham for hans 
arbejde som psykiater. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2585082/eks-chef-der-har-vaeret-et-rod-saa-man-tror-det-er-loegn/">Eks-chef: Der har været et 
rod, så man tror, det er løgn</a></p><p>
Ifølge lægefaglig direktør i psykiatrien i Region Midtjylland, Per Jørgensen, 
havde psykiateren ikke ansvar for patientforløb, og der har ikke været 
klager eller utilsigtede hændelser, der kan tilskrives psykiaterens arbejde 
på sygehuset. 
</p><p>
Derfor har regionen vurderet, at det ikke er nødvendigt at sætte et større 
arbejde i gang for at finde frem til de patienter, der under indlæggelse har 
været i kontakt med psykiateren. 
</p><p>
I sundhedsministeriet har man øjensynlig ikke kendt til psykiaterens vikarjob 
i Viborg. Den fremgår ikke af Sundhedsstyrelsens redegørelse om sagen med 
psykiateren. 
</p><p>
Og da sundhedsminister Nick Hækkerup blev spurgt til det på et samråd i 
Folketingets sundhedsudvalg i torsdags, kunne han ikke besvare spørgsmålet. 
</p><p><b class="ext-link">PORTRÆT</b><a class="embeddedlink" href="http://politiken.dk/forbrugogliv/sundhedogmotion/ECE2585204/portraet-skandaleramt-sundhedstyrelse-bloeder-tillid/">Skandaleramt Sundhedstyrelse bløder 
tillid</a></p><p>
Der er altså ikke umiddelbart nogen planer i forhold til den gruppe tidligere 
patienter. 
</p><p>
Men skulle nogen føle sig utrygge og i tvivl om, hvorvidt de er blevet 
behandlet af den pågældende psykiater i Regionspsykiatrien Viborg, anbefaler 
lægefaglig direktør Per Jørgensen at de henvender sig til egen læge. Lægen 
kan så henvise videre til en ny vurdering i regionens ambulatorium. 
</p><p>
Den vestjyske psykiater har derudover udredt borgere for flere kommuner for at 
udarbejde speciallægeerklæringer om dem. Andre patienter kan være behandlet 
af psykiateren i forbindelse med kommunale tilbud på f.eks. misbrugscentre 
og botilbud. 
</p><h3>
Ekstra brev til patienter 
</h3><p>
Sundhedsministeriet oplyser, at man derfor har kontaktet Kommunernes 
Landsforening for ad den vej at prøve at opspore disse patienter. 
</p><p>
De knap 2.000 patienter, som har konsulteret psykiateren i hans egen praksis, 
kan forvente at få endnu et brev, udover det, som de allerede har fået. 
</p><p>
Ifølge sundhedsminister Nick Hækkerup skal patienterne i et nyt brev have 
tilbud om at få gennemgået deres journal enten ved egen læge eller i Region 
Midtjyllands ambulatorium. 
</p><p>
»Det sker for at betrygge patienterne, for at besvare deres eventuelle 
spørgsmål og vurdere om patienterne skal undersøges nærmere. Og vurderes 
det, at patienterne har lidt skade, skal de opfordres til at søge 
erstatning«, sagde Nick Hækkerup på samrådet i torsdags. 
</p><p class=" bl-elem">
Det er dog tilsyneladende ikke alle patienter, som man har fundet frem til. DR 
Nyheder er blevet kontaktet af flere, som stadig ikke har fået et første 
brev fra Region Midtjylland. 
</p>	
</div>
</div></body></html>
