---
layout:     post
title: 	    "Jøder frygter, at politikerfnidder fjerner fokus fra terrorbekæmpelse"
post_author:	    
post_date:	    Wed, 13 May 2015 11:45:19 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2667274/joeder-frygter-at-politikerfnidder-fjerner-fokus-fra-terrorbekaempelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Man skal være varsom med at tage den debat, der foregår i det åbne, som den 
eneste politiske debat og drøftelse
</p>
<p class="sender">
Karsten Lauritzen (V), retsordfører 
</p>
</blockquote>
</div><p>
Politikerne på Christiansborg må ikke forsømme at kigge fremad i stedet for 
diskutere, præcis hvornår statsministeren fik hvad at vide om bevogtningen 
af den jødiske synagoge i København. 
</p><p>
Sådan lyder opfordringen fra formanden for Det Jødiske Samfund, Dan Rosenberg 
Asmussen, efter dage med massivt fokus på Helle Thorning-Schmidts (S) 
fejlagtige udtalelser om det danske terrorberedskab. 
</p><p><b class="ext-link">LÆS LEDER </b><a class="embeddedlink" href="http://politiken.dk/debat/ledere/ECE2667047/regeringens-haandtering-af-synagogesag-er-klodset/">Regeringens håndtering af 
synagogesag er klodset</a></p><p>
»Med fare for at blive erklæret politisk tonedøv, så er sagens kerne for mig 
at se, hvordan det sikres, at der ikke sker nye attentater, nu hvor vi ved, 
at der er personer i Danmark, der er i stand til at begå terror«, siger han 
og fortsætter. 
</p><p>
»Vi har en viden nu via redegørelsen med dens læringspunkter, og jeg så gerne, 
at fokus blev rettet mod de fremadrettede beslutninger. Beslutninger om 
hvordan bevogtningsopgaven skal løses fremover på kritiske installationer – 
herunder jødiske institutioner – og hvordan det skal finansieres. 
Beslutninger om politiets ressourcer, træningsniveau, prioriteringer osv. 
Jeg kan da godt være lidt bekymret for, at det centrale tema bliver skubbet 
til side til fordel for nogle diskussioner, som har et andet indhold«. 
</p><h3>
Mail afslørede bevogtningstidspunkt 
</h3><div class="art-quote article-box">
<p class="quote"/>
<blockquote>
<p class="quote-txt">
Med fare for at blive erklæret totalt politisk tonedøv, så er sagens kerne for 
mig at se, hvordan vi sikrer, at der ikke sker noget lignende fremover
</p>
<p class="sender">
Dan Rosenberg Asmussen, formand, Det Jødiske Samfund 
</p>
</blockquote>
</div><p>
Presset på statsministeren samt justitsminister Mette Frederiksen (S) er 
blevet intensiveret, siden det i sidste uge i Rigspolitiets evaluering af 
indsatsen ved terrorangrebet kom frem, at regeringen tilsyneladende var 
blevet fejlinformeret af PET om bevogtningen af synagogen i København. 
</p><p>
Topministrene hævder at have fået bibragt det billede, at bevogtningen ved 
synagogen blev iværksat straks efter gerningsmanden Omar el-Husseins første 
angreb ved Krudttønden på Østerbro. Derfor gik statsministeren om mandagen 
efter angrebet ud og gav den information til pressen. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat »ikke 
retvisende«</a></p><p>
Sandheden er imidlertid, at bevogtningen først blev oprettet cirka fire timer 
senere, og spørgsmålet er derfor, hvornår statsministeren blev klar over, at 
hun talte imod bedre vidne. 
</p><p>
Selv fastholder hun, at det først var da Rigspolitiets redegørelse forelå 
forleden. En mail fra netop Rigspolitiet, som blev offentliggjort i går, 
viser godt nok, at Statsministeriet, kort inden Thorning gik til pressen og 
sagde noget forkert mandag 16. februar, blev gjort opmærksom på, at 
bevogtningen først blev etableret klokken 19.30. 
</p><p>
Men at det skulle have aktiveret nogle alarmklokker, afviser Helle 
Thorning-Schmidt. Mailen var nemlig et svar på spørgsmålet om, hvem der var 
til stede, da Omar el-Hussein slog til mod synagogen, og derfor bed ingen 
mærke i tidspunktet, siger hun. 
</p><h3>
Fokus på den permanente bevogtning 
</h3><p>
Hele miseren har fået oppositionen til at kalde både Helle Thorning-Schmidt og 
Mette Frederiksen i samråd, og Liberal Alliance vil samtidig have en uvildig 
undersøgelse. [citat-2} 
</p><p>
Det er Dan Rosenberg Asmussen dog ikke interesseret i. 
</p><p><b class="ext-link">THORNING </b><a class="embeddedlink" href="http://politiken.dk/indland/politik/ECE2666358/thorning-pet-har-haft-rig-mulighed-for-at-korrigere-mig/">PET har haft rig mulighed for at 
korrigere mig</a></p><p>
»Det handler jo om den politiske tillid, og jeg vil lade politikerne 
diskutere, hvordan den bedst reetableres. Jeg bliver nødt til at vende 
tilbage til det, jeg synes, er det centrale«, siger han. 
</p><p>
»Nu hvor man i redegørelsen beskriver det nuværende bevogtningsniveau, der 
uden for diskussion er meget massivt og dermed også meget ressourcekrævende, 
som et <i>indtil-videre-niveau</i>, så synes jeg, at tiden er til, at man 
træffer beslutning om, hvad sikkerhedsniveauet skal være fremover. Samtidig 
skal man finde ud af, hvad de afledte konsekvenser er af det med hensyn til 
bemanding og ressourcer. Og hvis det er et problem, hvordan løser man det så 
fremadrettet?«. 
</p><h3>
Statsministeren udebliver fra samråd 
</h3><p>
Regeringen er selv sagt på linje med Det Jødiske Samfund og vil gerne have 
lukket den verserende diskussion, mens oppositionen holder fast i, at det er 
vigtigt at få udpenslet, om regeringen lå inde med relevant viden om 
terrorangrebet og myndighedernes ageren, som den ikke delte ud af. 
</p><p>
Samtidig understreger Venstres retsordfører, Karsten Lauritzen, at »man skal 
være varsom med at tage den debat, der foregår i det åbne, som den eneste 
politiske debat og drøftelse«. 
</p><p>
»I Venstre er vi på ingen måde uenige med Det Jødiske Samfund. For os er det 
en vigtig prioritet, at vi får fundet en permanent løsning for Det Jødiske 
Samfund. Det har vi påpeget gentagne gange overfor regeringen«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2666370/roede-partier-freder-thorning---foreloebigt/">Røde partier freder Thorning - 
foreløbigt</a></p><p class=" bl-elem">
Statsministeren og justitsministeren er indkaldt til samråd 28. juni, men 
Helle Thorning-Schmidt har allerede meldt ud, at hun ikke agter at deltage, 
da sagen hører under Mette Frederiksens ressort. 
</p>	
</div>

</div></body></html>
