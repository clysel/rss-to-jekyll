---
layout:     post
title: 	    "Lovændring på vej: Hustrumordere skal ikke kunne få forældreretten"
post_author:	    
post_date:	    Tue, 28 Apr 2015 10:43:20 +0200
post_site:	    politiken.dk 
post_link:	    http://politiken.dk/indland/politik/ECE2646074/lovaendring-paa-vej-hustrumordere-skal-ikke-kunne-faa-foraeldreretten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skal ikke længere være udgangspunktet, at en forælder, der dræber den 
anden forælder, får forældremyndigheden over børnene. 
</p><p>
I stedet skal udgangspunktet være barnets tarv. 
</p><p>
Det mener socialminister Manu Sareen (R) og et flertal af Folketingets 
socialordførere efter på et møde i dag at have nået til enighed om at ændre 
i forældreansvarsloven. 
</p><p>
»Vi er enige i retningen om at lave loven om, og vi er også enige om at fjerne 
den fortrinsret, forældre har i dag«, siger socialministeren til TV2 News. 
</p><h3>
Nuanceforskelle skiller partierne 
</h3><p>
Det var i dag ikke muligt at opnå enighed om, hvordan lovændringen skulle 
lyde. Blandt andet fordi Venstre mener, at man automatisk skal miste 
forældremyndigheden, hvis man slår sine børns forælder ihjel. 
</p><p>
Manu Sareen, der vil sætte barnets tarv over drabsmandens fortrinsret til 
forældremyndigheden, er dog åben for Venstres forslag. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2645866/minister-vender-rundt-vil-sikre-draebt-foraelders-boern/">Minister vender rundt: Vil sikre 
dræbt forælders børn</a></p><div class="art-fakta article-box">
<h4 class="">
DET SIGER LOVEN </h4>
<h5>
Paragraf 15 stk. 3 i forældreansvarsloven</h5>
<p class="fakta-body" data-buildingblock="embedded_factboxlink">
»Har en forælder forældremyndigheden alene, og har denne forvoldt den anden 
forælders død, kan en anden anmode om at få tillagt forældremyndigheden. Anmodningen 
kan kun imødekommes, hvis det er af afgørende betydning af hensyn til 
barnet, at forældremyndigheden ikke forbliver hos den længstlevende«.
</p>
</div><p>
»Det kunne måske være en mulighed. Der skal man selvfølgelig også ind og kigge 
på konsekvenserne. Det vigtigste er, at vi ikke står i en situation som 
tidligere (Hafida-sagen, red.). Hvordan vi får det skrevet ned, er lidt A 
eller B«. </p><p>
Konkret vil man ændre paragraf 15 i forældreansvarsloven. Den siger, at 
forældremyndigheden som udgangspunkt skal gives til den længstlevende 
forælder, selvom »denne har forvoldt den anden forælders død«. 
</p><h3>
Baggrunden for lovændringen 
</h3><p>
Lovændringen kommer på baggrund af Hafida-sagen, hvor en far fik 
forældremyndigheden over parrets to børn - på trods af, at han sidder 
fængslet og har erkendt drabet på børnenes mor, ekskonen 39-årige Hafida 
Bourouih. 
</p><p>
Statsforvaltningen, der tildelte forældremyndigheden, begrundede beslutningen 
med, at det er i et barns interesse at have kontakt til sin far, og at 
børnene »har en god og kærlig tilknytning« til deres far, ifølge kommunens 
vurdering. 
</p><p>
Den kontroversielle beslutning trak mange overskrifter, og flere partier 
opfordrede efterfølgende socialminister Manu Sareen til at indkalde 
Folketingets socialordfører til en fortrolig orientering om Hafida-sagen. 
Derfra kunne politikerne tage stilling til, om loven tager hensyn til 
barnets tarv. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2609650/barnets-tarv-er-vigtigst-naar-hustrumorder-faar-foraeldreretten/">Barnets tarv er vigtigst, når 
hustrumorder får forældreretten</a></p><p>
Efter i først omgang at have afvist en lovændring, valgte socialministeren dog 
at følge socialordførernes opfordring og befalede de sager, hvor en forælder 
har dræbt den anden forælder, og derefter har fået forældremyndigheden over 
de fælles børn, afdækket. 
</p><p>
Afdækningen skulle danne grundlag for en vurdering af, om der er behov for en 
lovændring, skrev Socialministeriet i en pressemeddelelse. 
</p><p class=" bl-elem">
Ifølge Manu Sarren skal lovændringen i forældreansvarsloven skal være 
udarbejdet og klar 1. oktober 2015. 
</p>	
</div>

</div></body></html>
