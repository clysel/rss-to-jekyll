---
layout:     post
title: 	    "Indstillet: Jette Knudsen, Morten Børup Skolen"
post_author:	    
post_date:	    Sun, 22 Mar 2015 09:53:54 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/grundskole_pris/ECE2598745/indstillet-jette-knudsen-morten-boerup-skolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fag:</b> Dansk, Natur og Engelsk
</p><p><b>Indstillet af:</b> Thomas Terp
</p><p><b>Din begrundelse for indstillingen:</b> En erfaren ildsjæl med en rolig og 
fast facon der skaber ro og tryghed så læring sker.
</p><p><b>Angiv eksempler fra undervisningen:</b> Det er ikke enkeltstående eksempler 
- det er hele formen.
</p><p/><p><b>Indstillet af:</b> Helle Klinge
</p><p><b>Din begrundelse for indstillingen:</b> Jette har en fantastisk evne til at 
få det bedste frem i alle elever. Hun sætter sig ind i elevernes forskellige 
personligheder, tager udgangspunkt i den enkelte eleven, er og får eleven 
til at vokse derfra. Samtidig har hun en fantastisk autoritet og evne til at 
skabe ro i klassen. Både børn og voksne er trygge og godt tilpas i Jettes 
selskab.
</p><p><b>Angiv eksempler fra undervisningen:</b> Som mor til 4 børn i alderen 6-11 
år har vi dagligt kontakt til flere lærere. Min søn Mads Christian på nu 9 
år var en stille usikker forsigtig dreng, da han startede i 0. klasse. Han 
havde brug for at føle sig tryg og tilpas, før han for alvor kunne tage fra 
i forhold til den læring han blev præsenteret for. Jette havde fra starten 
en fantastisk evne til at læse han, og havde en tro på ham hele vejen 
igennem. I dag er Mads Christian en fræk dreng i 3. A, der godt tør række 
hånden op. Han er fagligt dygtig og tror på at han kan og at han tør.
</p><p>
Dette er et resultat af at han har haft Jette som lærer. Jette tror på at 
eleverne kan og finder det bedste frem i dem alle. Hun har høje 
forventninger til alle børn! 
</p><p/><p><b>Indstillet af:</b> Elias skovgaard Mertz
</p><p><b>Din begrundelse for indstillingen:</b> Hun er faglig dygtig. Ser os børn. 
Hun er sød og sjov og man kan komme og snakke med hende altid. Jeg kan bare 
godt lide hende. 
</p><p><b>Angiv eksempler fra undervisningen:</b> Hun har lært os meget om Hc 
Andersen og Kierkegaard. 
</p><p>
Hun hjælper os
</p><p/><p><b>Indstillet af:</b> Rikke Haarup
</p><p><b>Din begrundelse for indstillingen:</b> Jette er en helt fantastisk lærer - 
hun favner alle børn i klassen og ser dem for det, de er hver især. Hun 
roser den der skal have ros, og skubber til dem, skal hjælpes på vej.
</p><p>
Hun er fagligt stærk men den egentlige styrke ligger i hendes personlighed, 
store engagement og pædagogiske tilgang over for børnene. De har alle meget 
stor respekt for Jette - og for at de skal lytte og lære noget, men alle ved 
også, at hun elsker dem hver især, og gør meget ud af at tilpasse 
undervisningen til den enkelte.
</p><p>
Klassen har et enestående sammenhold, og børnene er gode ved hinanden, fordi 
Jette fra første dag har lært dem vigtigheden af venskabet og af, at man 
skal have det godt for at kunne modtage læring.
</p><p>
Det engagement har vi ikke mødt tidligere - men jeg vil ønske at alle mine 3 
børn kan få Jette som lærer. 
</p><p><b>Angiv eksempler fra undervisningen:</b> Selv om tiden er presset i timerne, 
tager Jette sig altid tid til at se og fremhæve det ekstra arbejde, som 
nogle elever laver derhjemme. Og hun giver en rigtig god feedback - sådan så 
eleverne både bliver stolte af det, de har lavet men også får gode idéer til 
forbedringer.
</p><p>
Jette tager sig også altid tid til at svare grundigt på de mails som både 
elever og forældre skriver til hende.
</p><p>
Som forældre er vi meget godt informerede takket være hendes høje og 
detaljerede informationsniveau.
</p><p class=" bl-elem">
Og trods de høje krav til både tid og opgaver, så sætter Jette altid mennesket 
forrest - der er plads til masser af kram og trøstende ord! Jette er intet 
mindre end fantastisk. 
</p>	
</div>
</div></body></html>
