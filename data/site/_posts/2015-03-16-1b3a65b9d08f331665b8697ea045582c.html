---
layout:     post
title: 	    "Første Lyt: Kendrick Lamar slår hårdt tilbage"
post_author:	    
post_date:	    Mon, 16 Mar 2015 18:33:05 +0100
post_site:	    politiken.dk 
post_link:	    http://politiken.dk/kultur/musik/ECE2589777/foerste-lyt-kendrick-lamar-slaar-haardt-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<p class="fakta-body" data-buildingblock="embedded_factboxlink">
»Første lyt« er Politikens anmelders umiddelbare indtryk af et nyt og med 
spænding ventet album baseret på, ja, første lyt. En egentlig anmeldelse og 
dertil hørende hjerter vil naturligvis komme senere.
</p>
</div><p>
Et eller andet gik galt søndag nat i USA. For lige pludselig var Kendrick 
Lamars tredje album, 'To Pimp A Butterfly' til salg på iTunes og 
tilgængeligt på Spotify. En uge før den planlagte dato. 
</p><p>
På Twitter lød der et smæld af vrede fra Lamars pladeselskab, Top Dawg, der 
gav deres distributør, Interscope, skylden: 
</p><p>
»I WOULD LIKE 2 PERSONALLY THANK @Interscope FOR FUCKING UP OUR RELEASE... 
SOMEBODY GOTS 2 PAY 4 THIS MISTAKE !!!!«. 
</p><p>
I resten af verden gik sociale og andre medier til gengæld i glædesdansende 
'Breaking'. Hallo! Kendrick Lamars nye album er allerede ude! For dem var et 
eller andet gået godt. 
</p><h3>
En stærk efterfølger 
</h3><p>
Det kan efterhånden ikke rykke særlig meget på blodtrykket, når et album 
bliver udgivet uden varsel. Det sker hele tiden. Men den 27-årige rapper, 
Kendrick Lamars opfølger til det musikalsk hovedværk, 'good kid m.A.A.d 
city' <i>er </i>bare mere imødeset end de fleste andre udgivelser 2015 kan 
byde på. 
</p><p><b class="ext-link">LÆS INTERVIEW </b><a class="embeddedlink" href="http://politiken.dk/kultur/musik/roskildefestival/ECE2015098/broelet-fra-publikum-afbroed-interview-med-hiphoppens-nye-konge-oh-man/">Brølet fra publikum afbrød 
interview med hiphoppens nye konge: Oh man!</a></p><p>
Og efter en enkelt gennemlytning af godt 80 minutters sydende funky og 
boblende jazzet hiphop med både tungevridende og tankeflækkende rap fra 
Lamar, må jeg bare konstatere, at pladeselskabet ikke skal være kede af, at 
det her er sluppet ud. 
</p><p>
Jeg er med på at råbe op af glæde. Med 'To Pimp a Butterfly' har Kendrick 
Lamar skabt en stærk efterfølger. Et sammensat og alligevel helstøbt værk, 
der udvider kampzonen, graver dybt i musikhistorien og lever op til 
forventningerne om, at det er Kendrick Lamar, der skal bærer faklen for 
hiphophistorien lige nu. 
</p><h3>
Sommerfuglens vrede sang 
</h3><p>
Med titlen, 'To Pimp a Butterfly' sender Lamar tankerne i retningen af Harper 
Lees bog, 'To Kill a Mockingbird'. Ikke mindst ved også at knytte sin 
rap-cyklus an til de samme temaer om racisme og ulighed. 
</p><p>
I Los Angeles-ghettoen Compton er der bare ingen nedtonet sydstastsstemning og 
hverdagshelte. Kendrick Lamar er vred: 
</p><p>
»Oh America, you bad bitch/ I picked cotton and made you rich/ Now my dick 
ain't free«. 
</p><h3>
Sort stolthed 
</h3><p>
I det hele taget er Kendrick Lamar optaget af historien. Både den mentale og 
den musikalske. 
</p><p>
Hvor han på 'good kid, m.A.A.d city' fortalte sin personlige fortælling om at 
overleve opvæksten i Compton udvider han her feltet og stikker hul på den 
betændte amerikanske byld, der er opstået med sidste års optøjer i Ferguson 
og den stadig sitrende spænding mellem det hvide og det sorte USA. 
</p><p>
Lamar er mere konfrontatorisk, hvis ikke ligefrem militant (som eksempelvis på 
'The Blacker The Berry'), men stadig observatøren. Elegant, passioneret og 
med salve af multi-rim fletter hans vreden ind i refleksioner over sin egen 
situation som nyrig rapper, kampen mod djævlens fristelser og minder om 
bedstemors kontante klogskab på 'Institualized' - et forrygende samarbejde 
mellem Snoop Dogg, Lamar og Bilal, der synger bedstemors sandhed: 
</p><p>
»Shit don't change/ until you get up and wash your ass, nigga«. 
</p><p><b class="ext-link">ANMELDELSE FRA ROSKILDE </b><a class="embeddedlink" href="http://politiken.dk/kultur/musik/roskildefestival/roskildeanmeldelser/ECE2014953/lige-ud-af-compton-og-durk-ind-i-hjertet/">Lige ud af Compton og 
durk ind i hjertet</a></p><p>
Lamar samler tråde fra hele den sorte identitetskamp med referencer til Alex 
Haleys 'Roots' ('King Kunta'), hiphoprødderne i Zulu Nation ('Complexion'), 
Boris Gardiners 'Every Nigger Is A Star' ('Wesley's Theory') på et album, 
hvis cover viser en flok sorte mænd med telefoner, dollarsedler, flasker og 
børn på armen, der har nedlagt en dommer på plænen foran Det Hvide Hus. 
</p><h3>
I jazzede tåger 
</h3><p>
Musikalsk kan han også gå hen og blive en udfordring for dem, der bare vil 
have gangsterfortællingerne fra 'good kid, m.A.A.d city'. 
</p><p>
Lamar har færre hooks og en hel del eksperimenterende hiphop med jazzede 
tåger, knitrende soul og passager af muskuløs funk. Han er tættere på at 
skrive sig ind i spoken word traditionen end at smide hoppebolde ind på 
dansegulvet. 
</p><p>
Man kan høre Flying Lotus psykedeliske touch, mærke George Clintons dampende 
P-funk og selv et popøre som Pharrell Williams er ude i det mindre 
tilgængelige på 'Alright' (og et ekko af Chief Keefs' 'Don't Like'). Med 
samples af Isley Brothers, James Brown og Michael Jackson samler Kendrik 
Lamar også her tråde fra hele den sorte musikhistorie. 
</p><p>
Men ingen fylder mere en 2Pac. Der er hilsner til den afdøde rapper og 2Pacs 
opfordring til som sort amerikaner at handle sig til forandring rimer med 
bedstemor Lamars råd. Hele 'To Pimp a Butterfly' slutter med et fikseret 
interview mellem Kendrick Lamar og 2Pac. 
</p><h3>
Arven fra Compton 
</h3><p>
I det lys er hovsa-udgivelsen af 'To Pimp a Butterfly' måske slet ikke en 
smutter alligevel. Den udkom på 20-års dagen for 2Pac's 'Me Against The 
World'. 
</p><p>
Kendrick Lamar viser historien stor respekt, men lyder også som en rapper, der 
både kan og vil se de store linjer i sine personlige og sociale kommentarer. 
</p><p>
På åbningsnummeret bryder Dr. Dre ind per skrattende telefon: 
</p><p>
»Yo, what’s up! It’s Dre. Remember the first time you came out to the house? 
You said you wanted a spot like mine. But remember. Anybody can get it. The 
hard part is keeping it, motherfucker«. 
</p><p class=" bl-elem">
Måske kommer 'To Pimp a Butterlfy' til at skille vandene, men Lamar lyder som 
om, han har det, der skal til for at bevare sin position. 
</p><p class="art-ext-other">

</p>	
</div>
</div></body></html>
