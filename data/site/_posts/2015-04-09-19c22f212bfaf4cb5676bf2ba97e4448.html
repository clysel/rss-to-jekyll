---
layout:     post
title: 	    "Google vil også skaffe din VVS’er"
post_author:	    Martin Bernth
post_date:	    Thu, 09 Apr 2015 09:31:38 +0000
post_site:	    www.version2.dk 
post_link:	    http://www.version2.dk/artikel/google-vil-ogsaa-skaffe-din-vvser-135931?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Op til en kommende annonce-konference senere på foråret er der godt gang i rygtebørsen omkring, hvilke nye produkter søgegiganten vil være klar til at præsentere for sine annoncører.</p>

<p><a href="http://www.buzzfeed.com/carolineodonovan/google-eyes-home-services-market#.frVo2oAOy2">Senest har mediet Buzzfeed</a> via unavngivne kilder med nære relationer til Google opsnappet oplysninger om, at søgemaskinen vil kunne tilbyde en mere integreret videreformidling af kontakten mellem søgende kunder og lokale hjemmeservice-udbydere såsom elektrikere og VVS’ere.</p>

<p>Det er endnu sparsomt med detaljerne omkring det kommende produkt, men ifølge Buzzfeed’s oplysninger vil det nye produkt indlejres som en del af Googles kernesøgning og vil formentlig komme til at minde om Googles nye <a href="https://www.google.co.uk/compare/">‘Compare’-tjeneste</a>, der i bedste Pricerunner-stil finder den billigste bilforsikring eller det bedste lån, alt afhængigt af, hvad brugeren søger på.</p>



<p>Også Amazon er trådt ind på markedet for hjemmeservice, hvor netbutikken senest har lanceret sin Hjemmeservice-tjeneste, som ligeledes gør det muligt for handlende at bestille en håndværker eller rengøringshjælp uden nogensinde at forlade sitet.</p>
  </section>

      </div></body></html>
