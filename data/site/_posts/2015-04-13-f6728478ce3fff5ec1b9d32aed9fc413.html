---
layout:     post
title: 	    "Ørkenens Sønners pointer er for slappe i kødet til at hænge fast"
post_author:	    
post_date:	    Mon, 13 Apr 2015 16:57:21 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2625744/oerkenens-soenners-pointer-er-for-slappe-i-koedet-til-at-haenge-fast/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
’Ørkenens Sønner – Én gang til for prins Knud’. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Glassalen i Tivoli. 
</p><p>
Tekst og idé: Niels Olsen, Søren Pilmark, Asger Reher og Henrik Kofoed, 
guitarist: Troels Skovgaard, scenografi: Govert Lund, lysdesign: Tommy 
Larsen, lyddesign: Malte Oscar. 
</p><p class=" bl-elem">
Til 2. maj, derefter turné. 
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Det er puha-humor og bæ-komik. Det er prut og tis og bummelum i en lind strøm.
</p>
</blockquote>
</div><p>
Det er, som sølvbryllupsfester er flest. 
</p><p>
Øjnene og vitserne bliver vådere og vådere, efterhånden som aftenen skrider 
frem, far bliver pinlig, og smilet sidder lidt stift på mor. 
</p><p>
Bagefter er det svært at skelne mellem strømmen af taler til 
sølvbryllupsparrets pris, for de minder alle sammen om hinanden. 
</p><p>
Sådan har jeg det med Ørkenens Sønners 25-års jubilæumsshow. Det er puha-humor 
og bæ-komik. Det er prut og tis og bummelum i en lind strøm. Det er 
sketches, sange og parodier om det frække og forbudte for gæve 
sølvbryllupsfolk. 
</p><p>
Men hvad gør man også, når man har været sammen i 25 år, og der begynder at 
komme problemer med potensen, kontinensen og den vigende hårgrænse? Man 
tager et gangstativ med. 
</p><h3>
Sølvbryllupskvartet med gangstativer 
</h3><p>
Niels Olsen, Søren Pilmark, Asger Reher og Henrik Kofoed har efterhånden 
seniorkort til dansk showbiz, og de kan deres kram. 
</p><p>
De har stil, når de selvbevidst og ironisk synger »Det er så svært, når man 
har tabt sit hår«, imens de svinger de fire gangstativer i en 
oldingekoreografi til jazzet akkompagnement af guitarist Troels Skovgaard. 
</p><p>
Svært er det især at få den op at stå, men så er der jo altid Viagra. »Det var 
Viagra, hun havde i sin lomme«, crooner Asger Reher, malmfuldt og såret som 
en affældig hanløve. 
</p><p>
Som den ældste i ensemblet er han indkaldt til disciplinærråd – Ørkenens 
Sønner er en mandeloge med det hemmelig løsen »Fisse-fisse-fez-fez!« – for 
er den ældre en gevinst for samfundet eller en klods om benet? 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2625014/velsmurt-nycirkus-jonglerer-med-sanserne/">Velsmurt nycirkus jonglerer 
med sanserne </a></p><p>
Niels Olsen er logens strenge formand, en autokratisk oliesheik med Sønnernes 
karakteristiske røde fez. Han er showets alfahand, ledertypen, der tager 
teten. 
</p><p>
Søren Pilmark er den forsigtige Lilleper, mens Henrik Kofoed er den 
ligefremme, åbne. Sådan har de med tiden fundet deres naturlige plads i 
sølvbryllupskvartetten. 
</p><h3>
I den lumre ende 
</h3><p>
Rent tematisk starter vi i år 966, hvor Harald Blåtand kristner danskerne. 
Eller Harald Blowtan, som den danske vikingekonge hedder på Ørkensprog. Og 
det er ikke balloner, der skal <i>blowes</i>, hvis I forstår, hvad jeg 
mener. 
</p><p>
Eller jo, for der er også et nummer, hvor Asger Reher som den levende 
vindtunnel Arto Fjertoman med røven bar spiser lange figurballoner og skider 
dem ud igen. Ind ad munden og ud af numsen. 
</p><p>
Sådan har jeg det desværre med hovedparten af numrene: ind ad det ene øre og 
ud af det andet. Ikke, at de fire smørtenorer ikke kan synge. Det kan de, i 
en blanding af egne kompositioner og gamle danske viser. 
</p><p>
Pointerne er bare for slappe i kødet til at hænge fast. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2624052/halvt-gennemfoert-familiedrama-er-garneret-med-gode-grin-og-skarp-parforholdssatire/">Halvt gennemført familiedrama 
er garneret med gode grin og skarp parforholdssatire</a></p><p>
Som når de laver parodi på ’Huset på Christianshavn’ eller et dansenummer i 
neongrøn lycra med barberede ben og rumpen i vejret som klovnede Jane 
Fondaer. 
</p><p>
Eller når de hiver ’aftenens yndlingspublikum’ på scenen. En yngre kvinde, som 
trakteres med en liderlig hyldestsang, for »du vækker en følelse, og nu skal 
du ha en pølse«. Og den får hun så, en ordentlig én, en rød salami. Da er vi 
kommet til onkel-afdelingen af festlighederne. 
</p><p>
Nogle ville kalde det lummert. Andre sexistisk og mandschauvinistisk. Men hvad 
ved jeg, der kunne være søn af Ørkenens Sønner? 
</p><p>
Måske er jeg bare overrasket over, at far kan være så fræk med vennerne, når 
mor ikke er hjemme. Men det virker. 
</p><p>
I hvert fald på denne premiereaften, hvor der ikke er et øje tørt i Glassalen, 
hverken hos raske svende eller skønne møer. 
</p><p>
Og de ved det godt, de fire smørtenorer. For, som de synger i den afsluttende 
jubilæumssang, et potpourri af 25 års frækheder fra deres shows: »Riv den af 
... riv den af ... riv den af ...«. 
</p><p class=" bl-elem">
Og sådan kan de fortsætte på deres turné ud i det yndige land, og de næste 25 
år indtil guldbrylluppet. 
</p>	
</div>

</div></body></html>
