---
layout:     post
title: 	    "Magnussen skal køre årets første Formel 1-løb"
post_author:	    
post_date:	    Tue, 03 Mar 2015 13:21:11 +0100
post_site:	    politiken.dk 
post_link:	    http://politiken.dk/sport/formel1/ECE2571616/magnussen-skal-koere-aarets-foerste-formel-1-loeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et år efter sin sensationelle Formel 1-debut med en andenplads i Melbourne, 
skal Kevin Magnussen overraskende nok atter køre det australske grandprix 
13.-15. marts. 
</p><p>
Eftervirkningerne af det uheld, Fernando Alonso var ude for under en 
testkørsel i Barcelona 22. februar, forhindrer spanieren i at stille op. 
</p><p><b class="ext-link">UHELDET</b><a class="embeddedlink" href="http://politiken.dk/sport/formel1/ECE2557979/formel-1-stjerne-fragtet-til-hospitalet-efter-uheld/">Formel 1-stjerne fragtet til hospitalet 
efter uheld</a></p><p>
Det oplyser McLaren-teamet i en pressemeddelse. 
</p><p>
Kevin Magnussen får derfor det sæde tilbage hos McLaren, som han mistede, da 
eksverdensmesteren Alonso blev hentet til teamet sidste år. 
</p><h3>
Alonso er erklæret rask, men ... 
</h3><p>
33-årige Fernando Alonso er blevet testet så sent som i går, og lægerne kan 
ikke finde nogle symptomer overhovedet og betragter racerkøreren som 
»fuldstændig rask«. 
</p><p>
Alligevel har de anbefalet, at han efter den hjernerystelse, han pådrog sig, 
ikke løber nogen risiko for at pådrage sig yderligere en så kort tid efter. 
Derfor lyder anbefalingen fra lægerne, at Alonso ikke kører i Melbourne. 
</p><p>
»Fernando har forstået og accepteret rådet, og de to McLaren-Honda-racere vil 
derfor i Australien blive kørt at Fernandos holdkammerat Jenson Button og 
holdets test- og reservekører Kevin Magnussen«, lyder det i 
pressemeddelelse. 
</p><h3>
Alonso kører i det andet grandprix 
</h3><p>
Lægerne forventer, at Fernando Alonso er tilbage i raceren til sæsonens andet 
grandprix, der køres i Malaysia 27.-29. marts. 
</p><p>
Fernando Alonso blev verdensmester i 2005 og 2006 og blev nummer to i 2010, 
2012 og 2013, da han kørte fra Ferrari, inden han i år vendte tilbage til 
McLaren, som han kørte for i 2007 med en tredjeplads som resultat. 
</p><p class=" bl-elem">
Kevin Magnussen kørte alle 19 grandprixløb sidste år, og efter andenpladsen i 
debuten i Melbourne scorede han point i 11 af de 18 øvrige løb med en 
femteplads i det russiske grandprix i Sochi som bedste resultat. 
</p>	
</div>
</div></body></html>
