---
layout:     post
title: 	    "Tv-kiggeri gør dig til en bedre fodboldspiller"
post_author:	    
post_date:	    Sat, 07 Mar 2015 11:57:45 +0100
post_site:	    politiken.dk 
post_link:	    http://politiken.dk/sport/fodbold/ECE2577458/tv-kiggeri-goer-dig-til-en-bedre-fodboldspiller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du bliver en bedre fodboldspiller af at se de professionelle fodboldspillere i 
aktion i fjernsynet. Du bliver skarpere i din ageren på banen, ligesom du 
får en større forståelse for spillet og reglerne. 
</p><p>
Det mener den tyske fodboldforsker Svenja-Maria Mintert, der er ph.d. 
studerende hos Institut for Idræt og Ernæring på Københavns Universitet og 
forsker i fodbold som tilskuersport. 
</p><p>
»Det kan helt sikkert være meget gavnligt for breddespillere, som ønsker at 
forbedre deres evner. Du lærer blandt andet gennem visualisering og 
gentagelser«. 
</p><p>
»Når du ser fodbold i tv, så lagrer og absorberer indtrykkene sig i din 
motoriske hukommelse - og det vil du så kunne drage fordel af, når du selv 
står i samme situation på banen«. 
</p><p>
»Samtidig opnår du også en klarere forståelse af spillet og reglerne. Faktisk 
er virkningen ekstra stor, når der er tale om forhold, som du har passion 
for«, siger Svenja-Maria Mintert til DBU's hjemmeside. 
</p><h3>
Teknik og taktik 
</h3><p>
Ifølge forskeren kan man opnå en større forståelse af fodbold på helt 
specifikke områder ved at se fodboldkampe i fjernsynet. 
</p><p>
»Når du ser fodbold, er der jo mange forskellige teknikker og taktikker, du 
kan lære. Ved at se på spillernes teknik og manøvrering kan du lære, hvordan 
du med fordel kan agere i bestemte situationer«. 
</p><p>
»Det kan blandt andet være driblinger eller clearinger. Og rent taktisk kan du 
både lære at kigge på specifikke detaljer, for eksempel presspil eller 
placering i forsvaret«, forklarer Svenja-Maria Mintert. 
</p><p>
Hun arbejder i Football Research in an Enlarged Europe (Free), hvor flere 
europæiske fodboldforskere forsker i kontinentets fodboldkultur. 
</p><p>
»Hvis du sætter dig ned og har fokus på at lære noget bestemt i en situation 
på banen, så kan du bedre absorbere og lagre det i hukommelsen. Din tilgang 
til tv-kiggeriet har stor indflydelse på den egentlige effekt«. 
</p><p class=" bl-elem">
»Hvis du forbereder dig på at se fodbold for at lære, så kan du hurtigere 
drage nytte af det på banen«, siger Svenja-Maria Mintert. 
</p>	
</div>
</div></body></html>
