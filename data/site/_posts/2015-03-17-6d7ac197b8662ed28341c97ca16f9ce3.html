---
layout:     post
title: 	    "Tina Dickow og Søren Huss overrasker med koncert-duet"
post_author:	    
post_date:	    Tue, 17 Mar 2015 13:50:09 +0100
post_site:	    politiken.dk 
post_link:	    http://politiken.dk/ibyen/koncert/ECE2591547/tina-dickow-og-soeren-huss-overrasker-med-koncert-duet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Til sommer kan årets Grøn Koncert-gæster overvære et nyt, musikalsk samarbejde 
mellem to danske kunstnere. Det afslører Grøn Koncert i en pressemeddelelse.
</p><p>
Det første navn på listen over optrædende er nemlig et musikalsk samarbejde 
mellem Tina Dickow og Søren Huss.
</p><p>
Faktisk var det Tina Dickow selv, der inviterede Saybia-forsangeren med til 
Grøn Koncert, som i år besøger otte byer. Den blonde sangfugl er nemlig ret 
betaget af sin mandlige kollega.
</p><p>
»Søren Huss har været en af mine yndlingsmandestemmer i Danmark, siden Saybia 
kom med deres første album«, siger Tina Dickow i en pressemeddelelse og 
fortsætter:
</p><p>
»Vi har spillet nogle dobbeltkoncerter tidligere og sunget en duet eller to. 
Og nu havde jeg lyst til at se, om vi kunne tage den et skridt videre«.
</p><h3>
Følsomme og festlige koncerter
</h3><p>
Og de to bliver et godt match, forsikrer Tina Dickow, som mener, at de to 
sangere har samme musikalske udgangspunkt.
</p><p>
»Søren er en mand, der kan stille sig op med en guitar og spille sine sange 
helt nedbarberet. Sange med gode tekster, man kan dykke ned i. Uden attitude 
eller bling - bare ærligt og ligetil«, siger Tina Dickow og lover, at deres 
koncerter bliver både følsomme og festlige.
</p><p class=" bl-elem">
De øvrige navne til årets Grøn Koncert bliver offentliggjort hver tirsdag i de 
kommende uger.
</p><p class="art-ext-other">

</p>	
</div>
</div></body></html>
