---
layout:     post
title: 	    "Formand: Handikappede kan åbenbart ikke se ud over egen næsetip"
post_author:	    
post_date:	    Tue, 31 Mar 2015 16:24:50 +0200
post_site:	    politiken.dk 
post_link:	    http://politiken.dk/indland/politik/ECE2611299/formand-handikappede-kan-aabenbart-ikke-se-ud-over-egen-naesetip/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00924/Kristian_Hegaard_er_924946w.jpg" alt="Foto: Martin Lehmann (arkiv)"/></div>
<p class="caption ">
<span class="f-img-caption">Foto:</span> Martin Lehmann (arkiv)
</p>
</div>
<p>
Det er udtryk for et holdningsproblem, når kommunalpolitikeren Kristian 
Hegaard, der sidder i kørestol, bliver erklæret inhabil i en diskussion om 
en stor spareplan på handikapområdet. 
</p><p>
Det mener formand for Danske Handicaporganisationer, Thorkild Olesen. 
</p><p>
»Problemet er, at et flertal af byrådspolitikerne mener, at Kristian Hegaard 
ikke kan være med til at diskutere besparelser, fordi han er handikappet«, 
siger han. 
</p><p>
»Mens selvsamme politikere, der har børn eller ældre pårørende, godt kan 
diskutere besparelser på daginstitutioner eller ældreområdet, uden at være 
inhabile«. 
</p><h3>
Hegaard og otte andre bliver ramt 
</h3><p>
Byrådet i Fredensborg Kommune skal finde besparelser på 20-30 millioner 
kroner, så udgifterne på psykiatri og handikap når ned på 267 millioner. 
</p><p>
Omkring 800.000 kroner skal i 2015 findes på den såkaldte BPA-ordning - 
hvilket står for brugerstyret personlig assistance - som omfatter 
handikappede, der med en hjælper kan få et selvstændigt liv i eget hjem. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2611216/handikappet-lokalpolitiker-udelukket-fra-handikap-forhandlinger/">Handikappet lokalpolitiker 
udelukket fra handikap-forhandlinger</a></p><p>
I kommunen er der kun ni borgere, som har en BPA-ordning. Og en af dem er 
Kristian Hegaard, og det er hovedårsagen til, at han af forvaltningen og 
sine politiske kolleger er blevet erklæret inhabil. 
</p><p>
Han har »særlig personlig og økonomisk interesse i sagens udfald«, lyder det. 
</p><h3>
Udelukkelse strider mod demokratiet 
</h3><p>
Men det, mener Thorkild Olesen ikke, er et validt argument. 
</p><p>
»Han er ikke valgt som handikappet, han er valgt som radikal med et 
partiprogram, som handler om meget andet end handikap«. 
</p><p><i class=" bl-elem">Men Kristian Hegaard kan - som en ud af otte - blive berørt af 
nedskæringerne på BPA-ordningen?</i></p><p>
»Det er ét punkt i spareplanen«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2610156/maa-politiker-i-koerestol-kaempe-for-handikappedes-rettigheder/">Må politiker i kørestol kæmpe for 
handikappedes rettigheder? </a></p><p><i class=" bl-elem">Hvis byrådet så havde udelukket ham fra præcis det punkt, havde det da 
været i orden?</i></p><p>
»Nej, han skal slet ikke være udelukket. Det er helt principielt og 
grundlæggende for det repræsentative demokrati«, siger Thorkild Olesen. 
</p><p>
»Hvis man ikke kan diskutere de ting, der har med én at gøre, så er der ikke 
noget repræsentativt demokrati, der kan virke. Hvis man vælger at se det på 
den måde, som byrådet i Fredensborg gør, kan ingen repræsentere andre, da 
alle har en form for personlig interesse«. 
</p><h3>
Årsagen er udseendet 
</h3><p><i class=" bl-elem">Hvorfor tror du, at byrådet slår ned netop her? </i></p><p>
»Fordi Kristian Hegaard har et handikap, sidder i en kørestol og ser 
anderledes end de andre. Det er en helt konkret og synlig forskel fra de 
andre politikere. Det skræmmende er, at fordi man er handikappet, kan man i 
byrådets optik åbenbart ikke se ud over sin egen næsetip«. 
</p><div class="art-quote article-box">
<p class="quote"/>
<blockquote>
<p class="quote-txt">
Min fornemmelse af praksis siger, at når han (Hegaard, red.) er en ud af ni, 
er det lige omkring grænsen, og kommunen kan derfor godt have ret
</p>
<p class="sender">
Sten Bønsing, ekspert i forvaltningsret 
</p>
</blockquote>
</div><p/><p><i class=" bl-elem">Hvor vigtigt mener du, det er, at handikappede er politisk repræsenteret? </i></p><p>
»Det er vigtigt for mangfoldigheden i samfundet, at mange forskellige 
mennesker er repræsenteret - uanset om det etnicitet, køn eller handikap«. 
</p><p>
Der findes ingen tal på, hvor mange politikere, der har et handikap, da man 
ikke registrer mennesker med handikap. 
</p><p>
Men Thorkild Olesen vurderer, at antallet er underrepræsenteret i forhold til 
at Danske Handicaporganisationer organiserer 320.000 mennesker i Danmark - 
det tætteste man kommer et reelt tal for, hvor mange der lever med et 
handikap. 
</p><h3>
Ekspert: Udelukkelse kan være god i orden 
</h3><p>
Formanden for senior- og socialudvalget i Fredensborg Kommune, Hans Nissen 
(S), har forklaret til Politiken, at Kristian Hegaard er erklæret inhabil, 
fordi han og udvalget ville kunne blive udsat for kritik. 
</p><p>
»Det er et forsigtighedsprincip, som ikke handler om handikappede. Alle andre 
kan også være inhabile. Men Kristian har en særlig interesse, fordi det 
drejer sig om kun ni borgere. Havde det været en af de 170 beboere på et af 
kommunens bosteder, ville vedkommende ikke være inhabil i en sag om 
bosteder«. 
</p><p>
Men det svære ved handikappolitik er ifølge ekspert i forvaltningsret Sten 
Bønsing, at den sjældent rammer den handikappede som gennemsnitsborger. 
Simpelthen fordi handikappolitik i sagens natur berører en minoritet. Derfor 
er det ikke muligt at lægge sig fast på et bestemt antal personer, mener 
han. 
</p><p class=" bl-elem">
»Min fornemmelse af praksis siger, at når han (Hegaard, red.) er en ud af ni, 
er det lige omkring grænsen, og kommunen kan derfor godt have ret«. 
</p>	
</div>

</div></body></html>
