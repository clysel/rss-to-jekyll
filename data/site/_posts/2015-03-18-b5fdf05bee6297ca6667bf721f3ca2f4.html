---
layout:     post
title: 	    "Nedturen fortsætter: Parmas præsident arresteret"
post_author:	    
post_date:	    Wed, 18 Mar 2015 17:48:53 +0100
post_site:	    politiken.dk 
post_link:	    http://politiken.dk/sport/fodbold/seriea/ECE2593479/nedturen-fortsaetter-parmas-praesident-arresteret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Serie A</p>
<p class="last-res">Seneste kampe</p>
<p class="period">Stillingen</p>





</div>
<p>
»Det er frastødende. Jeg håber snart, at alt det her får en ende, for vi kan 
ærligt talt ikke klare mere«. 
</p><p>
Det var nok engang en nedslået Parma-kaptajn, der forsøgte at sætte ord på den 
seneste udvikling i den kriseramte klub. Allesandro Lucarelli har ikke haft 
mange positive historier at forholde sig til i denne sæson, hvor Parma har 
kæmpet med enorm gæld, og spillerne indtil nu har måttet spille samtlige 
kampe uden løn. 
</p><p><b class="ext-link">Parma på røven: </b><a class="embeddedlink" href="http://politiken.dk/sport/fodbold/ECE2559793/parma-er-paa-roeven-serie-a-kamp-aflyst---der-var-ikke-raad-til-kontrolloerer/">Serie A-kamp aflyst - 
der var ikke råd til kontrollører</a></p><p>
Klubben ligger aktuelt sidst i Serie A med blot 9 point i 25 kampe og er flere 
gange blevet fratrukket point på grund af deres problematiske økonomi. De 
har allerede skiftet præsident tre gange i sæsonen, og nu ser det altså ud 
til, at en fjerde udskiftning er på vej. 
</p><p>
Den nuværende præsident Giampietro Manenti blev onsdag anholdt af italiensk 
politi, sigtet for at have stjålet op imod 34 millioner kroner via stjålne 
og kopierede kreditkort. Penge, der ifølge anklageren muligvis er vasket 
hvide gennem klubben, hvor man har mistanke om, at de kan være skjult som 
sponsorindtægter. 
</p><p>
Parmas sportsdirektør Sandro Melli, der tidligere har sammenlignet Parmas 
situation med tragedien på det berømte skib Titanic, erkender, at den 
historiske klub fra skinkeregionen for tiden navigerer uden kurs. 
</p><p>
»Det har vi gjort hele sæsonen. Vi sejler i blinde. Vi ved ikke, hvad vi skal 
forvente, og hvad vi skal gøre længere«, fortæller han opgivende til 
italienske medier. 
</p><p><b>Ikke råd til varmt vand: »Spillerne bliver hele tiden syge«</b></p><p>
I løbet af den seneste måned har klubben måttet aflyse to kampe, blandt andet 
fordi de ikke har haft råd til kontrollører. Og de økonomiske problemer 
rækker længere ned i klubben end bare til førsteholdet. 
</p><p>
I ungdomsrækkerne har angrebslegende og nuværende ungdomstræner Hernan Crespo 
flere gange luftet sin sorg over klubbens tilstand, og hvad det gør ved hans 
arbejde med de unge spillere. 
</p><p>
Han beretter om udekampe, der ikke kan spilles, fordi der ikke er råd til 
transport, og hjemmekampe, der kun kan gennemføres, fordi de baneansvarlige 
kan overtales til at passe græsset uden betaling. 
</p><p>
»Vi er ved at falde fra hinanden. Vi er nødt til at tage kolde bade, fordi der 
ikke er noget elektricitet, så spillerne bliver hele tiden syge. Der bliver 
næsten heller ikke gjort rent i omklædningsrummene«, har han fortalt Sky 
Sport Italia. 
</p><p><b>Konkursmøde venter torsdag </b></p><p>
Det er efterhånden godt 20 år siden, at Parma var en del af den europæiske 
fodboldelite, da de i halvfemserne vandt Uefa Cuppen og spillede med i 
toppen af den italienske Serie A. 
</p><p>
Men ligesom i denne omgang var klubben også dengang bygget op omkring en ejer, 
der viste sig at have beskidt mel i pengeposen. I 2004 blev rigmanden 
Calisto Tanzi, der gennem flere år havde postet store summer i klubben, 
anklaget og dømt i den største bedrageri- og underslæbssag i europæisk 
historie. 
</p><p><b class="ext-link">Krise: </b><a class="embeddedlink" href="http://politiken.dk/sport/fodbold/seriea/ECE2587063/tidligere-topklub-faar-fratrukket-flere-point-i-italien/">Tidligere topklub får fratrukket flere 
point i Italien</a></p><p>
Parma blev som konsekvens af hans exit erklæret konkurs, og det kan nemt ske 
igen inden sæsonen er omme. Klubben kæmper i disse måneder en indædt kamp 
for at holde sig oven vande sæsonen ud, men selv om spillere og klubbens 
øvrige ansatte har støttet op og arbejdet uden løn, så er de mange 
kreditorer, klubben også skylder penge, ikke lige så godhjertede. 
</p><p class=" bl-elem">
Torsdag venter således en tur i retten, hvor et konkursmøde skal afgøre Parmas 
fremtid. Klubben risikerer at blive erklæret konkurs endnu engang, men man 
håber på blot at blive sat under såkaldt 'kontrolleret 
administration', hvilket ville gøre klubben i stand til at fortsætte i Serie 
A. 
</p>	
</div>
</div></body></html>
