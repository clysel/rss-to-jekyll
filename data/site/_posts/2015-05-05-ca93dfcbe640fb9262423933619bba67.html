---
layout:     post
title: 	    "Forfattere: Thornings løfter til udkanten er en politisk manøvre"
post_author:	    
post_date:	    Tue, 05 May 2015 13:27:53 +0200
post_site:	    politiken.dk 
post_link:	    http://politiken.dk/indland/ECE2655442/forfattere-thornings-loefter-til-udkanten-er-en-politisk-manoevre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringens nye udkantsplan til gavn for Danmarks landdistrikter er en 
politisk manøvre uden initiativer, som kan gøre en reel forskel for de 
udsatte områder. 
</p><p>
Det mener Finn Slumstrup, der er en af initiativtagerne bag bogen og 
manifestet 'Oprør fra Udkanten - mulighedernes land 2.0', der udkom i marts. 
</p><p>
»Der er overhovedet ikke noget i udspillet, der går ind og piller ved de 
fundamentale problemer i yderområderne. Danmark mangler stadig en 
udkantspolitik«, siger Finn Slumstrup og bakkes op af Kaare Dybvad, 
forfatter til den aktuelle bog 'Udkantsmyten': 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2654953/thorning-vil-skubbe-yderomraader-i-gang-med-bredbaand-og-bedre-offentlig-trafik/">Thorning vil skubbe yderområder i 
gang med bredbånd og bedre offentlig trafik</a></p><p>
»Regeringens forslag er en hjælp til den deciderede 'udkant', det vil sige de 
kommuner, der har det allerværst, herunder økommunerne, Lolland og en række 
nordjyske kommuner. Men den overordnede problematik i yderområderne – den, 
som omfatter næsten halvdelen vores land – adresserer udspillet ikke«, siger 
Kaare Dybvad, der er uddannet geograf og folketingskandidat for 
Socialdemokraterne. 
</p><p><b>Ingen sammenhæng i initiativer
</b></p><p>
Statsminister Helle Thorning-Schmidt (S) har i dagens Berlingske lanceret 50 
initiativer, der skal skabe mere vækst i landdistrikterne. Det skal blandt 
andet ske via lempelser i planloven, så det bliver nemmere at bygge i 
landzoner, samt forbedringer i den kollektive trafik, tilskud til 
færgetrafik foruden bedre bredbåndsforbindelser. 
</p><p>
»Det handler om, at væksten skal komme hele Danmark til gode. Det skal ikke 
være sådan, at det er de store byer, som får al væksten«, siger Helle 
Thorning-Schmidt til Berlingske. 
</p><p><b class="ext-link">UDKANTSKOMMUNER TIL THORNING</b><a class="embeddedlink" href="http://politiken.dk/indland/politik/ECE2655300/udkantskommuner-til-thorning-der-skal-penge-bag-ordene/">Der skal penge bag 
ordene</a></p><p>
Men vækstforslagene har ingen sammenhæng, lyder det fra forfatter Finn 
Slumstrup. 
</p><p>
»Det er så karakteristisk, at det er noget, der først skal konkretiseres efter 
næste valg. Jeg opfatter det som en politisk manøvre«, siger han. 
</p><p><b>Kommuner har større behov
</b></p><p>
Ifølge Finn Slumstrup er det dejligt, at den seneste tids intensive omtale og 
mediedækning af udkantens problemer nu giver pote. Men det politiske 
handlingsmønster er det samme som valgkampen i 2011. 
</p><p>
»Regeringen føler sig nødsaget til at gøre noget, og oppositionen mener, at 
der skal gøres meget mere. Der er ingen selvstændig tænkning bag udspillet«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2567072/drop-myterne-om-provinsen---ellers-knaekker-danmark/">Drop myterne om provinsen - 
ellers knækker Danmark</a></p><p>
Kaare Dybvad, der i sin bog argumenterer for, at fordomme om Udkantsdanmark er 
med til at knække landet midt over, efterspørger en mere nuanceret 
forståelse for landdistrikternes udvikling. 
</p><p>
»En samlet løsning går jo ind over en masse politikområder – det handler både 
om udflytning af statslige arbejdspladser og uddannelsesinstitutioner samt 
at sørge for, at bankområdet og realkreditten bliver udvidet alle steder i 
landet. For bare at nævne nogle få forslag«, siger han. 
</p><p><i class=" bl-elem">Men de danske kommuner er samtidig meget forskellige. Dermed bliver det vel 
sværere at lave en samlet pakke, der favner samtlige problematikker i 
landdistrikterne?</i></p><p>
»Det er godt, at man nu tager fat i temaet og hjælper i hvert fald 10-15 
yderkommuner, som jeg ser det. Men det er vigtigt, at vi fortsætter 
diskussionen, fordi der er en lang række kommuner, der har et langt større 
behov end det her«, siger Kaare Dybvad. 
</p><p><b>Udkanten som tema i valgkampen
</b></p><p>
Både Finn Slumtrup og Kaare Dybvad tror på, at udviklingen i Danmarks 
yderområder bliver et af de store temaer valgkampen, ligesom flere politiske 
iagttagere ser dagens udkantspakke som et af regeringens sidste store skud i 
bøssen inden valget. 
</p><p>
Men det bliver hovedsaligt i de små og mellemstore kommuner, at denne 
dagsorden vil slå igennem, mener de to forfattere. 
</p><p>
»På landsplan vil det nok blive ”klassikere” som indvandring og økonomi, der 
får størst vægt i debatten. Fordi landdistrikternes udvikling ikke har samme 
konkrete betydning i folks bevidsthed«, siger Kaare Dybvad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2640831/stop-med-at-latterligoere-nakskov-tv-2/">Stop med at latterligøre 
Nakskov, TV 2 </a></p><p>
For Finn Slumstrup er kampen for Udkantsdanmark kun lige begyndt. 
</p><p class=" bl-elem">
»Det er fint, at der kommer et par politiske dryp, men vi har brug for en stor 
samfundsmæssig debat efterfulgt af sammenhængende politiske beslutninger om 
udkantens udvikling. Vi står stadigvæk der, hvor politikerne skal forholde 
sig til, om hele Danmark skal være beboet eller ej«, siger han. 
</p>	
</div>

</div></body></html>
