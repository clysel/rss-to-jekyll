---
layout:     post
title: 	    "Kun 3 er officielt skadet efter HPV-vaccine: Får 4,3 millioner i erstatning "
post_author:	    
post_date:	    Fri, 27 Mar 2015 13:43:04 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2606509/kun-3-er-officielt-skadet-efter-hpv-vaccine-faar-43-millioner-i-erstatning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kun ganske få piger har fået erstatning for bivirkninger fra hpv-vaccinen, der 
beskytter mod nogle af de vira, der giver livmoderhalskræft. 
</p><p>
Det viser en opgørelse, som Patienterstatningen har foretaget i forbindelse 
med en stærkt kritisk dokumentar om piger med voldsomme gener, de selv 
mener, skyldes vaccinen, som tv2 viste torsdag aften. 
</p><p>
Indtil denne uge har 108 danskere søgt erstatning, fordi de eller deres læge 
har ment, at de har fået skader af vaccinen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2604444/regionerne-her-kan-piger-med-hpv-bivirkninger-henvende-sig/">Regionerne: Her kan piger med 
hpv-bivirkninger henvende sig</a></p><p>
88 sager er til nu afgjort. 85 er afvist, hvilket betyder, at fagfolkenes 
vurdering er, at pigernes gener, skader og sygdomme ikke skyldes vaccinen. 
Også selv om der har været et tidsmæssigt sammenfald mellem vaccine og så 
den oplevede hændelse eller sygdom. 
</p><p>
Kun tre har fået erstatning. På tilsammen 4.317.332 kroner. 
</p><p>
TV2-dokumentaren fokuserede på de piger og unge kvinder, der har oplevet 
træthed, svimmelhed, smerter og stærke hovedpiner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2603798/laege-piger-med-vaccinebivirkninger-skal-tages-alvorligt/">Læge: Piger med 
vaccinebivirkninger skal tages alvorligt </a></p><p>
Hvorfor har kun 3 danskere fået erstatning i det officielle system til 
lægemiddelskader hos Patienterstatningen? Politiken har talt med direktør 
Karen-Inger Bast fra Patienterstatningen: 
</p><p>
Hvorfor har kun så få, 3,4 procent, fået tilkendt erstatning? 
</p><p>
»I flere sager havde pigerne generne før vaccinationen. De afviste sager 
drejer sig for eksempel om kronisk hovedpine, kronisk svimmelhed, kronisk 
kvalme, mavesmerter, udvikling af sukkersyge og ledskred i skulderen. Efter 
loven skal patientens gener være en følge af vaccinationen, før vi kan 
tildele erstatning, og det har vi vurderet ikke var tilfældet i de fleste af 
de anmeldelser, vi har modtaget. Ankenævnet for Patienterstatningen har 
indtil videre været enige i de afgørelser, som vi har truffet.»
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/">Efter voldsom kritik: Hjælp på 
vej til unge kvinder med smerter efter vaccine</a></p><p>
Hvad fejlede de tre, der fik tilkendt erstatning? 
</p><p>
»Der er forskel på alvorligheden af de anerkendte bivirkninger i de tre sager. 
De går fra føleforstyrrelser i fingre og tæer, over mere alvorlige 
neurologiske symptomer som svimmelhed, kraftnedsættelse i begge ben, til 
udvikling af rygmarvsbetændelse med svære lammelser«. 
</p><p>
I understreger, at det ikke er selve HPV-vaccinen, der har givet bivirkningen, 
der ligger til grund for de skader, men derimod bivirkninger, der relaterer 
sig til vacciner generelt. Hvordan skal man forstå det? 
</p><p>
»Det er kendt – men sker heldigvis meget sjældent – at vaccinationer af enhver 
art kan udløse alvorlige og mindre alvorlige neurologiske sygdomme og 
symptomer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2603821/astrids-far-om-hpv-bivirkninger-andre-synes-at-man-er-helt-tosset/">Astrids far om 
hpv-bivirkninger: »Andre synes, at man er helt tosset«</a></p><p>
Hvad skal der til, før I tilkender erstatning efter bivirkninger fra vacciner? 
</p><p>
»Der skal for det første være sket en skade. Derudover lægger vi blandt andet 
vægt på, hvad myndigheder på området melder ud, om bivirkningen er beskrevet 
i det officielle produktresumé, og om der er konkrete lægelige holdepunkter 
for en årsagssammenhæng mellem skaden og vaccinen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2555191/ny-vaccine-beskytter-bedre-mod-livmoderhalskraeft/">Ny vaccine beskytter bedre mod 
livmoderhalskræft</a></p><p>
Hvorfor er det så svært at få erstatning, I afviser eksempelvis piger med 
svimmel- og træthedsdiagnosen POTS, selvom flere mistænker, at syndromet kan 
skyldes bivirkning fra vaccinen. Hvordan kan I afvise så kategorisk, at det 
kan være en bivirkning til vaccinen? 
</p><p class=" bl-elem">
»Efter loven kan vi kun tildele erstatning, hvis det er overvejende 
sandsynligt, at der er sket en skade som følge af vaccinationen. Vi kan ikke 
tildele erstatning på baggrund af, at der ’kan være’ en sammenhæng. Som det 
blandt andet fremgår af den seneste rapport fra EU’s bivirkningskomité, så 
kan de hverken be- eller afkræfte en årsagssammenhæng, ligesom POTS heller 
ikke er beskrevet i produktresuméet. Patienterstatningen er afhængig af, 
hvad myndigheder på området melder ud, og hvad den aktuelle lægefaglige 
viden på området«, siger Karen-Inger Bast. 
</p>	
</div>
</div></body></html>
