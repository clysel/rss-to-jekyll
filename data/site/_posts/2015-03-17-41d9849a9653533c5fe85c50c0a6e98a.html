---
layout:     post
title: 	    "Det ser sort ud: Unik solformørkelse truet af dårligt vejr "
post_author:	    
post_date:	    Tue, 17 Mar 2015 18:13:58 +0100
post_site:	    politiken.dk 
post_link:	    http://politiken.dk/viden/ECE2591196/det-ser-sort-ud-unik-solformoerkelse-truet-af-daarligt-vejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På fredag indtræffer en helt særlig astronomisk begivenhed i Danmark. 
</p><p>
I løbet af formiddagen vil Månen skygge for Solens stråler, og en 
solformørkelse vil kaste skygge over landet. Et fænomen der først bliver 
muligt at opleve igen i 2026. 
</p><p>
Men hos DMI har man siden i går ikke haft en solformørkelse, men derimod en 
mindre katastrofe i kikkerten. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/viden/ECE2496102/total-solformoerkelse-i-rigsfaellesskabet-20-marts/">Total solformørkelse i 
rigsfællesskabet 20. marts</a></p><p>
Her ser fredagens vejrudsigt så sort ud, at det kan betyde, at det slet ikke 
bliver muligt at se solformørkelsen. 
</p><p>
»Det ser ikke alt for lovende ud«, siger Thyge Rasmussen om udsigten til at få 
et glimt af naturfænomenet. 
</p><p>
Han er vagtchef hos DMI og har de seneste dage fulgt prognoserne tæt. 
</p><p>
»Det skydække, der kommer ind over Jylland, er et tykt skydække. Så her bliver 
det helt umuligt at se noget igennem«, siger han. 
</p><h3>
Bedre chancer øst på 
</h3><p>
De dårlige solformørkelsesudsigter skyldes et lavtryk i Nordsøen, som trækker 
skyer med sig. 
</p><p>
Og lavtrykket og skyerne trækker mod sydøst og har netop nu retning mod 
Danmark. 
</p><p>
Ifølge prognoserne fra DMI vil skyerne ramme Danmark fredag formiddag, hvor 
solformørkelsen, alt efter hvor man befinder sig i landet, begynder klokken 
9:40 og slutter lige omkring klokken 12. 
</p><p>
»Det er helt sikkert, at hvis man befinder sig i Jylland, så er der ikke kig 
til Solen. Så jyderne er nok helt sikre på at blive snydt for 
solformørkelsen«, siger Thyge Rasmussen og tilføjer, at de største chancer 
for at opleve den spektakulære begivenhed i øjeblikket ser ud til at være i 
den sydøstlige del af landet. 
</p><p>
Her ventes et ret tyndt lag af højereliggende skyer, som det måske vil være 
muligt at se Solen igennem: 
</p><p>
»Længere mod øst kan der godt være chancer for, at skydækket ikke er lukket 
helt til. De største chancer er på Bornholm«, siger Thyge Rasmussen. 
</p><h3>
Historisk solformørkelse 
</h3><p>
Heller ikke på Færøerne ser solformørkelsesvejrudsigterne opløftende ud. 
</p><p>
Her er der ellers udsigt til en fuld formørkelse, hvorimod Danmark kun vil 
opleve en delvis en af slagsen. 
</p><p>
Ved en total solformørkelse, som er en yderst sjælden begivenhed, vil man et 
par minutter opleve den totale formørkelse, hvor dag bliver til nat, og hvor 
den ydre del af Solens atmosfære, koronaen, flammer op. 
</p><p><b class="ext-link">LÆS MERE</b><a class="embeddedlink" href="http://politiken.dk/rejser/temarejser/ECE2531414/sjaeldent-naturfaenomen-traekker-turister-til-atlanterhavsoeer/">Sjældent naturfænomen trækker 
turister til Atlanterhavsøer</a></p><p>
Men DMI kan oplyse, at det lige nu også tyder på mange skyer over den færøske 
del af Rigsfællesskabet, selvom det ikke kan udelukkes, at der enkelte 
steder vil være vind nok til at danne sprækker i skylaget. 
</p><p>
Tendensen i de seneste prognoser har dog været, at lavtrykket bevæger sig lidt 
hurtigere forbi Færøerne, så hvis denne tendens fortsætter, kan vejret 
eventuelt klare lidt hurtigere op på fredag med forbedrede muligheder for at 
se solformørkelsen. 
</p><p>
»Hvis ikke prognoserne ændrer sig, ser det ud til at blive en fuser i 
Danmark«, siger Thyge Rasmussen, som de næste dage vil følge udviklingen i 
prognoserne. 
</p><p>
»Vi kan håbe, at lavtrykket bliver forsinket«, tilføjer han. 
</p><p class=" bl-elem">
De seneste solformørkelsesvejrudsigter kan ses på DMI's <a target="_blank" href="http://www.dmi.dk/nyheder/arkiv/nyheder-2015/03/saadan-bliver-vejret-naar-maanen-skygger-for-solen/">hjemmeside</a>. </p>	
</div>
</div></body></html>
