---
layout:     post
title: 	    "Nigel Farage satser på sejr i Ramsgate"
post_author:	    
post_date:	    Mon, 04 May 2015 21:54:58 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2653568/nigel-farage-satser-paa-sejr-i-ramsgate/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
<p>
<b>Fakta:</b> <a href="http://politiken.dk/udland/fokus_int/britiskvalg/ECE2652214/baggrund-saadan-har-storbritannien-forandret-sig-under-cameron/">Sådan har Storbritannien forandret sig 
under Cameron</a> 
</p>
</div>
</div>
<div class="art-fakta article-box">
<h4 class=""/><p>Store i EU</p><p>UKIP </p>
<div class="fakta-body" data-buildingblock="embedded_factboxlink">
<p><b>Det EU-skeptiske parti</b> blev stiftet </p><p>i 1993 og har 40.000 medlemmer. </p><p>2 af medlemmerne sidder i det </p><p>britiske parlament, begge valgt ind som konservative politikere, men har siden skiftet parti. Med 23 </p><p>medlemmer i Europaparlamentet </p><p class=" bl-elem">er Ukip den største britiske gruppe. </p>
</div>
</div><p>
Der var engang, hvor byer som Ramsgate var et ferieparadis. 
</p><p>
Engang, hvor byens hoteller var stuvende fulde, og feriegæsterne spadserede 
artigt langs strandpromenaden med deres velopdragne og renskurede børn, mens 
de pegede ud på bådene i Den Engelske Kanal – uden at frygte horder af 
udlændinge med kurs mod de britiske kyster. 
</p><p>
Dengang i den mytologiske tid, der kan dateres til lige før verden gik af lave 
nogenlunde samtidig med handlingen i en Morten Korch-roman. 
</p><p>
I dag er Ramsgate den største by i valgkredsen South Thanet, hvor Ukip-leder 
Nigel Farage stiller op for at krone sin politiske triumf med en 
eftertragtet plads i det britiske parlament. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2652155/analyse-europa-frygter-sejr-til-toryerne---cameron-er-fanget-af-sine-loefter/">Analyse: Europa frygter sejr 
til toryerne - Cameron er fanget af sine løfter</a></p><p>
Selv om han som leder af den største britiske partigruppe har fast plads i 
Europaparlamentet, afhænger hans videre karriere af, om han kan vinde sin 
valgkreds, når briterne på torsdag stemmer om, hvem der skal repræsentere 
dem i det britiske parlament. 
</p><p>
Midt i valgkampen så det ud til, at Nigel Farage og hans EU-skeptiske parti 
kunne få helt op mod 15-20 mandater. 
</p><p>
I dag er de fleste meningsmålinger nedjusteret til 2-3 mandater. Og det er 
langtfra sikkert, at en af dem kommer til at gå til Nigel Farage. 
</p><h3>
Hvad med pengene? 
</h3><p>
Lorna Robinson lader sin jackrusselterrier lette benet op ad en stolpe, der er 
med til at støtte en gigantisk valgplakat med en fisker og påskriften 
»GUTTED«. 
</p><p>
Plakaten er sat op af Ukip og handler om, hvordan EU egenhændigt har smadret 
den britiske fiskeindustri. Det er målrettet en by, hvis vigtigste erhverv 
foruden turisme er fiskeri. 
</p><p>
Men det har ikke fået overbevist Lorna Robinson. 
</p><p>
»Nej. Jeg stemmer konservativt og det har jeg ikke tænkt mig at lave om på«, 
siger hun. 
</p><p>
»Det er sådan set ikke, fordi Farage ikke har fat i noget. Vi er virkelig nødt 
til at begrænse indvandringen. Der er bare ikke plads til alle her i 
Storbritannien«, siger den 36-årige damefrisør og nikker umærkeligt over mod 
kysten og Frankrig, hvorfra de fleste illegale indvandre kommer fra. 
</p><p><b class="ext-link">LÆS MERE </b><a class="embeddedlink" href="http://politiken.dk/udland/fokus_int/britiskvalg/ECE2653570/portraet-hoejrefloejens-foerstemand-risikerer-at-tabe-paa-torsdag/">Portræt: Højrefløjens førstemand 
risikerer at tabe på torsdag</a></p><p>
»Selv om jeg er enig i del ting, så synes jeg, Ukip mangler at udrede, hvor 
alle pengene skal komme fra. De bliver ved med at sige, at de vil investere 
i en masse ting, og at der eksempelvis ikke skal spares på ældreplejen. Det 
er jo fint nok, men hvordan vil de betale for det? Det får man ikke svar 
på«. 
</p><p>
Der er også en anden og mere vægtig grund til, at Nigel Farage ikke får hendes 
stemme. 
</p><p>
»Han vinder alligevel ikke, og så stemmer jeg konservativt, så min stemme ikke 
er spildt«, siger Lorna Robinson med henvisning til det britiske valgsystem. 
</p><h3>
Strategiske stemmer 
</h3><p>
For uanset hvor mange stemmer Nigel Farage ender med at kunne mønstre i South 
Thanet på torsdag, vil det ikke være nok, medmindre han er den, der får 
flest. 
</p><p>
Der er ingen andenpladser i det britiske valgsystem, hvilket betyder, at Ukip 
trods en tilslutning på omkring 13 procent blandt de britiske vælgere har 
svært ved at trænge igennem i de fleste valgkredse. 
</p><p>
Det er ikke mindst, fordi mange briter er vant til og parat til at stemme 
strategisk. Som eksempelvis Aziz Ali, der er i færd med at flytte en udtjent 
seng over på en lidt for lille trailer. Han er født i Storbritannien og har 
boet fire år i Ramsgate. 
</p><p>
»Normalt stemmer jeg på Labour, men den her gang stemmer jeg på de 
konservative. Hvorfor det? For at holde Farage ude«, siger han med et 
hurtigt smil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a></p><p>
Det er ikke så meget Ukip’s EU-skeptiske politik, der har overbevist Aziz Ali 
om, at det er en god ide at holde Farage fra magten. Det er den måde, han 
snakker på. 
</p><p>
»Jeg har set ham her i byen og hørt på ham på tv. Han taler om alle 
udlændinge, som om de kom her for at nasse og udsuge og slet ikke er 
mennesker. Det bryder jeg mig ikke om«. 
</p><h3>
Nigel, fish &amp; chips 
</h3><p>
Men for pensionist Harold Hall, der går tur på havnen hver søndag på vej til 
den ugentlige søndagsfrokost hos Pete’s Fish &amp; Chips, er det 
præcis pointen med Nigel Farage. 
</p><div class="art-quote article-box">
<p class="quote"/>
<blockquote>
<p class="quote-txt">
For at være helt ærlig, så stemmer jeg på Nigel, fordi han tør sige tingene, 
som de er. Han er den eneste, der siger, hvad folk virkelig tænker
</p>
<p class="sender">
Harold Hall, pensionist 
</p>
</blockquote>
</div><p>
»For at være helt ærlig, så stemmer jeg på Nigel, fordi han tør sige tingene, 
som de er. Han er den eneste, der siger, hvad folk virkelig tænker. Folk 
kommer væltende ind over grænserne, og vi kan intet gøre ved det, fordi vi 
er i EU. Vi kæmpede ikke så hårdt i Anden Verdenskrig bare for at lade 
tyskerne tage kontrollen med vores land«.</p><p>
Harold Hall føler heller ikke, at det konservative parti tager folk som ham 
selv alvorligt. 
</p><p>
»De bekymrer sig om London-ting, men vi i frontlinjen, hvor de fremmede kommer 
ind, må klare os selv. Overklassen tager vare på sine egne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2652383/saadan-er-det-at-vaere-fattig-i-verdens-sjetterigeste-land/">Sådan er det at være fattig i 
verdens sjetterigeste land</a></p><p>
Valgkampen har raset med større eller mindre intensitet i Ramsgate. Der har 
været sammenstød mellem Ukip-tilhængere og -modstandere i byen ved flere 
lejligheder, og en lille spadseretur rundt i byen viser, at der er 
husholdninger, der er parat til at føre valgkamp, så det kan ses. 
</p><p>
Et sted er alle vinduer dækket med det hvide engelske flag St. George og et 
Ukip-skilt. Skråt over for er en balkon dekoreret med et gult banner, der 
forkynder, at de, der bor her »Stemmer imod Ukip«. 
</p><p>
Især de konservative har sat hårdt ind over for Ukip i det, der engang var et 
sikkert konservativt kerneområde. Premierminister David Cameron har først og 
fremmest slået på en grundlæggende frygt hos vælgerne om at lade det andet 
hold vinde. 
</p><p>
»En stemme på Ukip lukker Labour ind ad bagdøren«, har været en af Camerons 
faste mantraer. Farage har svaret igen med at pointere, at den slags 
udtalelser viser, at premierministeren er bange for Ukip. 
</p><p class=" bl-elem">
»En stemme på Ukip er en stemme på Ukip«, siger han. 
</p>	
</div>

</div></body></html>
