---
layout:     post
title: 	    "»Jeg er kommet for at fortælle jer om tarmen«"
post_author:	    71978
post_date:	    Thu, 26 Mar 2015 07:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/jeg-er-kommet-fortaelle-jer-om-tarmen-2942
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>»Tarmen er min store interesse.«</p>
			<p>Den 26-årige biotekingeniør Louise Nissen-Schmidt har skrevet speciale om tarmen, dens bakterier og deres indvirkning på kroppen:</p>
			<p>»Vi ved, at tarmbakterier har stor betydning for vores krop og helbred, men vi ved ikke meget om, hvad en sund tarmflora er, og hvordan bakterier spiller sammen. Derfor er jeg meget optaget af at finde ud af, hvilke bakterier der er sunde for os, og hvordan vi kan påvirke dem, så vi får et bedre helbred,« siger hun.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tjek de nyeste jobopslag på Jobfinder</a></p>
			<p>At Louise Nissen-Schmidt kastede sin kærlighed på tarmen, kommer nu 1.U på Borupgaard Gymnasium i Ballerup til gode. Klassen er nemlig igang med et biologiforløb om fordøjelse, ernæring og sundhed, og derfor har deres lærer Katrine Voigt Rasmussen inviteret Louise Nissen-Schmidt til at holde et oplæg for eleverne om tarmbakteriers betydning for sundheden.</p>
			<p><aside class="plugin right box">
			   IDA Engineering Club</aside></p>
			<ul><li>Arbejder i øjeblikket på 19 STX- og HTX-gymnasier i Jylland og på Fyn. I 2015 vokser antallet til 30.   </li>
			<li>Ambassadørerne er frivillige IDA-medlemmer  </li>
			<li>Klubben har knap 2.000 elevmedlemmer ude på gymnasierne, der også fungerer som en slags ambassadører og blandt andet står for at planlægge faglige arrangementer på skolerne.  </li>
			<li>Ud af cirka 1000 elever på Borupgaard Gymnasium er mere end 250 medlemmer af IDA’s Engineering Club. </li>
			</ul><p>
			</p>
			<p>Aftalen er kommet i hus, fordi Borupgaard Gymnasium samarbejder med IDA Engineering Club - et fællesskab af IDA-medlemmer som frivilligt tager ud på STX- og HTX-gymnasier i Jylland og på Sjælland og holder oplæg om deres arbejde som ingeniører og cand. scient’er for at inspirere de unge til at vælge den naturfaglige vej.</p>
			<p>»Så jeg er her altså for at fortælle om tarmen på opfordring,« små-joker Louise Nissen-Schmidt, da hun har taget opstilling foran ikke bare 1.U, men også to andre gymnasieklasser, der er blevet inviteret med på en lytter.</p>
			<p>Emnet er ikke helt ligetil. Det handler om mikrobiologi, og der bliver brugt ord som lactobacillus, mucus og cytoplasma.</p>
			<p>Men efter en halv times indledende oplæg er der quiz, hvor hver elev kan svare online. Og så går der konkurrence i den:</p>
			<p>‘Hvad er tyndtarmens funktion?’ Hvor mange bakterier har vi sammenlagt i tarmen?’ Og hvor er densiteten af bakterierne størst?’, lyder nogle af spørgsmålene. På de fleste spørgsmål svarer to tredjedele eller flere af eleverne rigtigt, så noget tyder på, at det på trods af sværhedsgraden er lykkes Louise Nissen-Schmidt at trænge igennem til de ellers mandag morgen-trætte elever.</p>
			<h2>Kobling til virkeligheden</h2>
			<p>Louise Nissen-Schmidt færdiggjorde sit speciale i tarmbakterier og dermed sin uddannelse som civilingeniør i bioteknologi fra DTU sidste år.</p>
			<p>Siden er hun blevet ansat som forskningsassistent ved Chr. Hansen, der leverer fremstiller fødevareingredienser til 140 lande på verdensplan. Her har hun arbejdet på et stort dyrestudie, der skal undersøge, hvordan en række probiotika påvirker krop og immunforsvar.</p>
			<p>»Det er vigtig at forske i probiotika, fordi de sunde bakterier har stort potentiale. At tarmens bakterier har indflydelse på vores helbred er ikke nyt, og probiotika kan bruges til at undgå diverse sygdomme,« understreger Louise Nissen-Schmidt.</p>
			
			<p>Efter knap halvanden times foredrag er 1.U tilbage i klasseværelset, hvor deres gøres status over dagens besøg fra Engineering Club.</p>
			<p>»Det var spændende, fordi man ikke vidste, hvor stor betydning tarmen egentlig har for vores sundhed,« lyder første kommentar, mens flere andre elever nikker med.</p>
			<p>»Der var dog mange fagudtryk, som var forvirrende. Jeg kunne ikke altid følge med,« lyder det fra en af drengene. Alle er de dog enige om, at oplægget var en succes.</p>
			<p>»Vi vil gerne have mere af den slags, fordi vi lærer mere, når undervisningen er anderledes, end den der bare foregår ved tavlen. Plus at det, Louise fortalte om, rent faktisk har kobling til virkeligheden,« lyder det afslutningsvis, inden klokken ringer til frokost.</p>
		</section></div></body></html>
