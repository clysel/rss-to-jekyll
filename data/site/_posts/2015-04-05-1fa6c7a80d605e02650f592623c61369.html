---
layout:     post
title: 	    "Det siger de litterære venner om Rifbjerg"
post_author:	    
post_date:	    Sun, 05 Apr 2015 19:03:55 +0200
post_site:	    politiken.dk 
post_link:	    http://politiken.dk/kultur/boger/ECE2617029/det-siger-de-litteraere-venner-om-rifbjerg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/_____Intet_navn_____926080w.jpg" alt="" border="0"/><span class="caption"><span class="f-img-caption">Hukommelse. 
</span>»Han kunne huske alt«, siger Thomas Beredsdorff. Foto: Lars Hansen</span></span><b>Professor, litteraturforsker og -kritikere Thomas Bredsdorff:</b></p><p>
Klaus Rifbjergs forfatterskab vil først og fremmest komme til at stå for en 
fornyelse af det danske sprog med stor vitalitet og opfindsomhed. Og det gør 
sig gældende i alle hans genrer. Det er også forklaringen på, at han aldrig 
fik samme anerkendelse i udlandet. Han har også ageret prügelknabe og blev 
skældt voldsomt ud, men bed også fra sig. Også her med sproglig 
opfindsomhed. 
</p><p>
Det var en fin oplevelse at kende ham. Jeg har kendt ham siden 1960’erne, hvor 
jeg var begyndt at skrive selv. 
</p><p>
Han har altid været stimulerende selskab på grund af en anden evne – både 
privat og i forfatterskabet – nemlig hans absolutte hukommelse. Han kunne 
huske alt. Derfor er hans erindringsprosa så unik. 
</p><p>
Jeg sidder og læser hans endnu ikke udkomne bog om besættelsestiden. Der er 
det ene udtryk efter det andet, hvor jeg tænker gud ja, det er rigtigt. 
Sådan sagde man. Det har alle andre glemt. Men når han sætter de udtryk på 
tryk, dukker det op igen. 
</p><p>
Det samme gjorde han i den seneste digtsamling ’Fut fut fut’, som er baseret 
på togminder, men som er fuldt af livsminder. 
</p><p>
Og hans beskrivelse af at blive kropsvisiteret på storebæltsfærgen, som man 
blev under besættelsen – som var det islamisk stat. Det kan han huske ned i 
små detaljer som duften af det hørlærred, man gik ind bag, når man skulle 
visiteres. 
</p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Torben_Brostr_m_fyl_926083v.jpg" alt="" border="0"/><span class="caption"><span class="f-img-caption">Sanser. 
</span>»Hans sanser kunne være så forfinede«, siger Thomas Brostrøm. Foto: Jacob Ehrbahn</span></span><b>Litteraturkritiker Torben Brostrøm: </b></p><p>
Allerede hans debut var forbavsende, men især med digtsamlingerne 
’Konfrontation’ og ’Kamouflage’ skabte han et lyrisk sprog, som man ikke 
havde kendt eller hørt før. Jeg vil ikke tøve med at placere hans indsats 
som sproglig fornyer på linje med Oehlenschlägers gennembrudsdigte eller med 
Johannes V. Jensen og andre store digtere. Rifbjerg har sat sit præg på 
sproget. Han havde en kolossal udtrykslyst og en observationsevne uden lige 
– og en fantastisk hukommelse og erindringsevne. Hans sanser kunne være så 
forfinede, at han kunne få en til at fornemme, at virkeligheden er større 
end den, man selv går rundt i og ser. Der har han betydet kolossalt meget 
for nutids- og samtidsfølelsen. 
</p><p>
Han var utroligt produktiv, og jeg husker engang, hvor vi sad i hver sit 
værelse og skrev. Jeg hørte hans skrivemaskine rase af sted, mens jeg selv 
sad med kuglepen eller pen og blæk og skrev om ham. Og så sad og fortsatte 
sit forfatterskab i naboværelset til stor frustration ... Og midt i det hele 
kommer så et udrykningshold af fotografer fra Danmarks Radio for at 
fortælle, at han har fået Nordisk Råds litteraturpris. Så vi afbrød og gik 
på kro. Og fortsatte dagen efter. Og jeg husker hans replik meget tydeligt: 
»Sådan skulle man egentlig altid have det«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Johannes_Riis_926084v.jpg" alt="" border="0"/><span class="caption"><span class="f-img-caption">Kraftcenter. 
</span>»Når han kom ind i lokalet, bemægtigede han sig det«, siger Johannes Riis. Foto: Thomas Borberg</span></span><b>Litterær direktør for Gyldendal Johannes Riis:</b></p><p>
Klaus var det mest mangfoldige talent på den danske forfatterscene de sidste 
50 år. Han har skrevet film, lyrik, debatindlæg, romaner, artikler, 
anmeldelser. Han produktivitet var formidabel. Præget af hans sproglige 
virtuositet, som er meget få forundt. Med en ubesværet adgang til det. Det 
præger hans forfatterskab – det sproglige mesterskab. En formuleringsevne, 
der også var mundtlig. Det gik aldrig i smadder, som det gør for os andre. 
</p><p>
Du kan bare slå en af hans bøger op. Han har sat sig præg i kraft af sine 
udgivelser men også sit nærvær. Han havde en presence som et omvandrede 
kraftcenter. Når han kom ind i lokalet, bemægtigede han sig det. Og han var 
aldrig i tvivl om, at han havde ret. 
</p><p class=" bl-elem">
Jeg lærte ham at kende via forlaget. Men jeg skrev allerede et brev til ham, 
da jeg var 17-18 år og gik i gymnasiet. Det fik jeg et langt udførligt svar 
på. Jeg spurgte om noget om forfatterrollen. Og han skrev, at man skulle 
være in there pitching – byde ind og være med. Det kan man roligt sige, 
Klaus var. 
</p>	
</div>

</div></body></html>
