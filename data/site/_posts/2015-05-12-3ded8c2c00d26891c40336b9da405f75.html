---
layout:     post
title: 	    "Google lukker Map Maker midlertidigt på grund af digitalt 'hærværk'"
post_author:	    Adam Fribo
post_date:	    Tue, 12 May 2015 13:27:00 +0000
post_site:	    www.version2.dk 
post_link:	    http://www.version2.dk/artikel/google-lukker-map-maker-midlertidigt-paa-grund-af-digitalt-haervaerk-184072?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Google lukker midlertidigt ned for tjenesten Map Maker, efter at en vittig bruger tilføjede en noget grafisk park til kortet over Pakistan.</p>

<p>Det skriver <a href="http://arstechnica.com/gadgets/2015/05/google-temporarily-shuts-down-map-maker-due-to-vandalism/">Ars Tehcnica</a>.</p>

<p>Map Maker er en tjeneste, der giver brugere mulighed for at rette og komme med tilføjelser til Google Maps. Alle rettelser skal i princippet igennem en moderator, men for nylig slap en noget speciel tilføjelse altså igennem nåleøjet. Det kan skyldes, at når en bruger får tilstrækkeligt mange rettelser eller tilføjelser godkendt, så opnår vedkommende en tillid, der gør, at fremtidige tilføjelser til Google Maps bliver godkendt automatisk.</p>



<p>I den konkrete sag havde en bruger tilføjet en park formet som et Android-logo i færd med at urinere på det æble, der illustrer konkurrenten af samme navn. Vittigheden slap igennem moderationen, og pludselig var den at finde på Google Maps.</p>

<p><figure class="plugin full zoomable"><img data-original-image="http://www.version2.dk/sites/v2/files/screen-shot-2015-04-24-at-1.37.18-pm.png" src="http://www.version2.dk/sites/v2/files/styles/article_620px_width/public/screen-shot-2015-04-24-at-1.37.18-pm.png?itok=wQcaLUj6" alt=""/></figure></p>

<p>Og det har altså fået Google til at lukke tjenesten, indtil der er en mere grundig moderation på plads.</p>

<p>»På grund af moderationssystemets nuværende tilstand er det ikke fair over for vores brugere fortsat at lade dem bruge tid på at redigere i Map Maker. Hver eneste redigering bliver en del af et efterslæb, der vokser meget hurtigt,« siger Google-talsmand Pavithra Kanakarajan og tilføjer, at tjenesten bliver tilgængelig igen, når Google har kapacitet til at se alle redigeringer grundigt efter.</p>
  </section>

      </div></body></html>
