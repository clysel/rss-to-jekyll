---
layout:     post
title: 	    "Heunicke: Tysk Femern-godkendelse kan trække ud"
post_author:	    Christian Østergaard
post_date:	    Tue, 24 Feb 2015 06:21:11 +0000
post_site:	    ing.dk 
post_link:	    http://ing.dk/artikel/heunicke-tysk-femern-godkendelse-kan-traekke-ud-174316
---
<html><body><div><section class="body"><p>Tyske myndigheder kan være så forsinkede med godkendelsen af Femerntunnellen, at det går ud over udbuddet, der kan riskere at skulle ændres. Det fremgår af et svar, som Transportminister Magnus Heunicke (S) har sendt til Folketingets transportudvalg.</p>
			<p>Tunnelarbejdet mellem Rødby og Puttgarden kan ikke gå i gang før den tyske miljøgodkendelse af projektet er klar. Selv om Femern A/S’ egen tidsplan skønner, at miljøgodkendelsen vil være klar i løbet af foråret, står det nu klart, at godkendelserne kan trække ud.</p>
			<p>‘Femern A/S [har] på den baggrund iværksat arbejdet med en fornyet vurdering af risikoen for, at godkendelsen ikke kan forelægge allerede i sommeren 2015 som hidtil forudsat. I den forbindelse har selskabet iværksat initiativer for at sikre tidsmæssig fleksibilitet i udbudsprocessen,’ hedder det i Magnus Heunickes <a href="http://www.ft.dk/samling/20141/almdel/tru/spm/307/svar/1228118/1498393.pdf">svar</a> til Folketingets Transportudvalg.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure></p>
			<p><aside class="plugin right box"><strong>Fokus på Femern</strong></aside></p>
			<p><strong>I slutningen af februar</strong> fremsætter transportministeren lovforslag om den faste forbindelse ved Femern Bælt. Herefter kan byggeriet til 46 mia. kr. gå i gang.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.
			</p>
			<p><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside></p>
			<p>Ansøgningen til de tyske myndigheder blev afleveret 18. oktober 2013, og Femern A/S anslog, at det ville tage myndighederne i Kiel halvandet år at behandle ansøgningen. Siden da er der kommet indsigelser i den tyske høringsproces, som har været ‘mere komplicerede og omfattende end forventet.’</p>
			<p>At der til gengæld er væsentligt færre høringssvar end ventet, har tilsyneladende ikke betydet, at godkendelsen kan nås inden for den planlagte tid.</p>
			<p>Spørgsmålet til ministeren er stillet af Folketingets Transportudvalg på opfordring fra Henning Hyllested (EL), der frygtede, at miljøgodkendelsen af den tyske del af projektet kunne tage et til to år. Det er der ikke kommet et konkret svar på, da beslutningen ligger hos de tyske myndigheder.</p>
			
			<p>‘Det er alene den uafhængige tyske godkendelsesmyndighed LBV Kiel, der afgør, hvornår godkendelsen kan udstedes. Femern A/S har betydelig fokus på arbejdet med at besvare spørgsmål fra LBV Kiel i sagen, og selskabet er i tæt kontakt med de relevante tyske myndigheder mm,’ skriver Magnus Heunicke (S) i <a href="http://www.ft.dk/samling/20141/almdel/tru/spm/307/svar/1228118/1498393.pdf">svaret</a> til Transportudvalget.</p>
			<p>Magnus Heunicke mødes i dag med sin tyske ministerkollega Alexander Dobrindt i Berlin. Her skal de blandt andet sammen med repræsentanter for det tyske jernbaneselskab Deutsche Bahn diskutere den tyske proces omkring Femern-projektet.</p>
			
			<p>Transportministeren har forud for mødet udpeget den tyske beslutningsproces som én af tre væsentlige forhindringer. Ud over den tyske proces er status for projektets EU-støtte samt den endelige projektpris afgørende. Magnus Heunicke har tidligere skrevet i en <a href="http://www.trm.dk/da/nyheder/2015/nyt-anlaegsbudget-for-femern-baeltprojektet">pressemeddelelse</a>, at arbejdet ikke kan gå i gang, før der er sikkerhed om disse tre forhold.</p>
		</section></div></body></html>
