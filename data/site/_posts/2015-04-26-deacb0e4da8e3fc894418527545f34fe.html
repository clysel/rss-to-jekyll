---
layout:     post
title: 	    "Internettet hjælper pårørende til nødstedte i Nepal"
post_author:	    
post_date:	    Sun, 26 Apr 2015 20:34:47 +0200
post_site:	    politiken.dk 
post_link:	    http://politiken.dk/udland/ECE2644041/internettet-hjaelper-paaroerende-til-noedstedte-i-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
It-giganterne Google og Facebook har lanceret redskaber, som hjælper folk med 
at finde venner og familie i det kaos, der er opstået efter jordskælvet i 
Nepal. 
</p><p>
Flere end 2.500 er dræbt, og mange leder efter deres kære i de ødelagte 
bygninger i og omkring hovedstaden Kathmandu, der blev ramt at et jordskælv 
på 7,8 efter richterskalaen og to store efterskælv i det efterfølgende døgn. 
</p><p>
Ifølge nødhjælpsarbejdere koncentrerer man sig især om at finde savnede i de 
første 72 timer, herefter skifter fokus til de overlevende, der i mange 
tilfælde mangler husly, vand og helt basale livsnødvendigheder. Det er 
derfor altafgørende, at man finder folk i en fart, og her kan internettet 
måske hjælpe. 
</p><h3>
Spørgsmål fra Facebook 
</h3><p>
Facebook lancerede i oktober ’<a href="https://www.facebook.com/safetycheck/nepalearthquake" target="_blank">Safety 
Check</a>’, og redskabet hjælper nu Facebook-brugere i Nepal med at lade 
venner og familie vide, at man er okay. Så snart Facebook opdager en 
USGS-rapport (fra USA's Geologiske Institut) for en brugers postnummer, 
bliver app’en aktiveret. 
</p><p>
Når man logger på Facebook, får man en notifikation, der spørger, om man er 
o.k, og om man vil tjekke, om vennerne også er det, skrev 
Facebook-grundlægger og CEO Mark Zuckerberg ved lanceringen. Hvis man går 
ind på siden fra Danmark, viser den, om man har venner, der opholder sig i 
området. 
</p><p>
Mens app’en fra Facebook også sætter fokus på det måske lidt ubehagelige i, at 
Facebook ved, præcis hvor du opholder dig, kan den slags kommunikation give 
folk en hurtig tryghed og aflaste telefon- og mobilnet, der som i Nepal blev 
overbelastede og brød sammen efter jordskælvet. 
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop Nepal</a></p><p>
Samtidig har Google relanceret deres '<a href="http://google.org/personfinder/2015-nepal-earthquake" target="_blank">People 
Finder</a>'-redskab, som blev introduceret i 2010 efter jordskælvet på 
Haiti. Slår man op på siden, har man to valgmuligheder: 'Jeg leder efter 
nogen' eller 'Jeg har oplysninger om nogen'. 
</p><p>
Oplysningerne samles i en database, som både enkeltpersoner og organisationer 
indtaster om sig selv, venners og familiemedlemmers status efter en 
naturkatastrofe. Dette hjælper både med at lokalisere og dele nyheder om 
overlevende med andre. 
</p><h3>
Mangel på elektricitet 
</h3><p>
Mens man fortsat skal kontakte sit lands ambassade omkring savnede, kan 
Googles ’People Finder’ gøre usikkerheden og frygten for sine kæres ve og 
vel mindre. Hvis der altså er strøm på mobilen, og internettet virker, siger 
Jonas Keiding Lindholm vicegeneralsekretær i Red Barnet: 
</p><p>
»Det er gadgets vi anvender, men lige nu er der ikke særlig meget 
elektricitet. Internettet er også ramt, og datatransmissionen er heller ikke 
helt nemt. Jeg har selv forestået genforeningsprogrammer, og teknologien er 
en kæmpe hjælp«. 
</p><p>
Han forklarer, at man ude i de mindre lokalsamfund mødes ved skolerne, hvor 
der er tavler med billeder af folk, så folk kan finde hinanden. 
</p><p>
»I de helt store byer, er det rigtig svært. Her vil man anvende nettet og 
lokale tjenester«, siger Jonas Keiding Lindholm. 
</p><p class=" bl-elem">
En af Googles egne chefer, Dan Fredinburg, blev dræbt i jordskælvet i Nepal, 
mens han var på vej til at bestige Mount Everest. Han blev offer for en 
lavine, som blev sat i gang af det første og kraftigste jordskælv. 
</p><p class="art-ext-other">

</p>	
</div>

</div></body></html>
