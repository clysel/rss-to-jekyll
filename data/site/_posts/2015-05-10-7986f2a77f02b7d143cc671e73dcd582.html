---
layout:     post
title: 	    "I Kerteminde passer nattevægteren stadig på byen"
post_author:	    
post_date:	    Sun, 10 May 2015 21:46:17 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2272030/i-kerteminde-passer-nattevaegteren-stadig-paa-byen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Andre oplevelser i Kerteminde</h4>
<div class="fakta-body" data-buildingblock="embedded_factboxlink">
<p><a target="_blank" href="http://www.johanneslarsenmuseet.dk"><b>Johannes 
Larsen Museet:</b></a> Fynbo-malerne Alhed og Johannes Larsens hjem er i dag 
museum. 
</p><p><a target="_blank" href="http://www.fjord-baelt.dk"><b>Fjord &amp; Bælt: </b></a>Forskningscenter 
og udstillinger med levende marsvin og sæler. 
</p><p class=" bl-elem"><a target="_blank" href="http://www.rudolf-mathis.dk"><b>Restaurant Rudolf 
Mathis:</b></a> En af landets bedste fiskerestauranter. 
</p>
</div>
</div><p>
Når søfolkene i Kerteminde skulle på langfart, gav de nattevægteren et par 
skilling, for at han skulle holde øje med konen. 
</p><p>
Efter 14 dage gav konen så vægteren et par skilling, for at han skulle kigge 
den anden vej. Når sømanden kom hjem efter fire-fem måneders langfart, 
spurgte han vægteren: »Så du noget?«. 
</p><p>
Hertil svarede vægteren: »Nej, og det er sandt«. Og det var det jo, for 
vægteren kiggede den anden vej«. 
</p><p>
Niels Steenfeldt har været nattevægter i Kerteminde siden 2008, men passer 
også på indbyggerne i Odense, hvor han deler vagttjansen med to kolleger. 
Helt tilbage i 1992 debuterede han som vægter i Ringkøbing. Hver tirsdag 
klokken 20 i juli måned kan turister og andre interesserede følge vægteren 
og få en guidet rundtur i Kerteminde. Under Kirsebærfestivalen 18.-20. juli 
har Steenfeldt også den fornøjelse at følge kirsebærdronningen fra havnen 
til torvet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/danmark/fynogoehavet/ECE1115141/paa-fyn-er-natten-vor-egen/">På Fyn er natten vor egen</a></p><p>
I Kerteminde begynder tirsdagsturen i Langegade ved Farvergården, som 
oprindelig var en gammel købmandsgård opført i 1630. Vandreturen fortsætter 
til Trollegade ved museumsbutikken ’Høkeren’, hvor vægteren tænder 
Kertemindes eneste originale gadelampe. 
</p><p>
Nattevægteren er bevæbnet med en morgenstjerne, som er et drabeligt våben 
bestående af et langt håndtag og et pigbesat hoved, en fløjte til at 
tilkalde andre vægtere med og en førerkæde, som er en slags håndjern. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1614827/guide-oplev-den-fynske-sensommer-til-vands/">Guide: Oplev den fynske 
sensommer til vands</a></p><p>
Desuden bærer han på en lanterne og naturligvis et horn til øl, for vægteren 
kan nemt blive tørstig på de lange vandringer. Ikke mindst fordi 
morgenstjernen vejer fem-seks kilo, og sammen med den tunge frakke, som er 
en kopi af en vægteruniform fra omkring 1850, er der nok at slæbe på i de 
fynske sommeraftner. 
</p><p><b>En levende forestilling</b><br/>
Faktisk er Steenfeldts fulde titel ’historisk nattevægter’: 
</p><p>
»I virkeligheden handler det om guidning. Som nattevægter skal man have den 
gode historie med i baglommen. Vægteren skal være interesseret i historie og 
finde de historiske seværdigheder og begivenheder, som folk finder 
spændende. Vægteren er en levende forestilling eller historieforelæsning«.<br/><br/>
Og Steenfeldt er en god og engageret fortæller, hvilket måske ikke er så 
underligt, eftersom han har en fortid som skoleinspektør. Ganske vist er han 
uddannet matematik- og musiklærer, men det historiske har altid haft hans 
interesse. En gang imellem kan man godt komme til at gyse lidt, som når 
vægter Steenfeldt fører os ned ad trappen og ind i Skt. Laurentius Kirken: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2261255/bliv-vaek-i-et-stykke-dansk-urskov/">Bliv væk i et stykke dansk 
urskov</a><br/><br/>
»Trappen ned til døren skal symbolisere, at man står på gravens rand. 
Kerteminde har også et Skipper- og Ligbærerlaug, som skal møde op, hver gang 
en sømand dør. Lauget går helt tilbage til 1737. Svenskekrigen 1658-1660 
(Anden Karl Gustav-krig, red.) gik hårdt ud over Kerteminde, da 1.500 
svenskere var indkvarteret i byen og skulle brødfødes. Det var hårdt for så 
lille en by, og svenskerne opførte sig bestemt ikke godt. I kirken hænger et 
par støvler og en kårde under hvælvingen i koret ikke langt fra altertavlen. 
De tilhører en tapper dansk landsoldat, som dræbte 13-14 svenske officerer, 
inden han selv måtte lade livet«.<b><br/><br/>
Danmarks ældste skænkestue</b><br/>
Ude igen i aftensolen passerer vi over Langebro og hilser på granitstatuen 
’Amanda’, hvor vægteren selvfølgelig synger revyvisen ’Min Amanda var fra 
Kerteminde’. Den forhenværende skoleinspektør har sunget for til morgensang 
mange gange, kan man høre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1688942/sommerferie-i-danmark-i-sporene-paa-et-blodigt-nederlag/">Sommerferie i Danmark: I 
sporene på et blodigt nederlag</a></p><p>
Fra Langebro kigger vi over på Lillestranden, som kunstmalerne aldrig blev 
trætte af på grund af lyset. På Lillestranden boede også de fattige fiskere. 
I dag er der kun to fiskere tilbage, Hans Boesen &amp; Søn, som sælger frisk 
fisk – i Fiskergade naturligvis. 
</p><p>
Vægter Steenfeldt har sit horn med øl, men vi medfølgende turister kan også 
godt blive tørstige af at vandre rundt i Kertemindes smalle gyder og 
stræder. Derfor holder vægteren en pause i Skænkestuen fra 1829, som siges 
at være Danmarks ældste skænkestue. Værtshusets knap 40 kvadratmeter, hvor 
der ryges tæt, er placeret i bindingsværksidyllen Muusgården, der er en 
gammel købmandsgård. I Skænkestuen kan man nyde sin madpakke til en dram – 
vi nøjes med det sidste – mens vi lytter til guitaristen og sangeren Peder 
Viby. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1766727/guide-graenselandet-rummer-en-af-danmarkshistoriens-blodigste-historier/">Guide: Grænselandet rummer en 
af danmarkshistoriens blodigste historier</a><br/><br/>
Tørstige behøver deltagerne under ingen omstændigheder slutte rundturen i 
Kerteminde, for lige inden den halvanden time lange vandreturs afslutning 
ringer Steenfeldt til Restaurant Rudolf Mathis for at »meddele, hvor mange 
vi kommer – typisk 75 til 100 – for så plejer Rudolf Mathis at give et glas 
vin«. 
</p>	
</div>

</div></body></html>
