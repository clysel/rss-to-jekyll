---
layout:     post
title: 	    "Overblik: To gode nyheder fra Ukraine - og to rigtig dårlige"
post_author:	    
post_date:	    Sun, 22 Feb 2015 14:59:48 +0100
post_site:	    politiken.dk 
post_link:	    http://politiken.dk/udland/ECE2557948/overblik-to-gode-nyheder-fra-ukraine---og-to-rigtig-daarlige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ukraine er præget af uro flere steder i dag, men også opløftende tegn på, at 
fredsplan langsomt får fodfæste. 
</p><p>
Dagen begyndte roligt ud med meldinger fra såvel den ukrainske hær som de 
prorussiske separatister om, at de var parate til at trække tunge våben væk 
fra de fronter, som gennem de seneste uger har dannet ramme om intensiverede 
kamphandlinger. 
</p><p>
Senere fulgte mere bekymrende meldinger. Her er et overblik: 
</p><p/><h2 class="bread-text-header first"><b>Fredsmarch i Kharkiv blev blodig</b></h2><p>
I den ukrainsk-kontrollerede by Kharkiv har der i dag været arrangeret 
fredsmarch gennem byen. Men marchen fik en brat afslutning, da der ifølge 
vidner på stedet blev kastet en bombe ud fra en forbipasserende bil, skriver 
Reuters. Ifølge politiet har mindst to mistet livet, mens 15 andre er blevet 
såret. Det ukrainske indenrigsministerium betegner handlingen som en 
terrorhandling på sin hjemmeside. <span class="img-contimg-fl-right"><img class="image inlineLightBox" src="http://multimedia.pol.dk/archive/00915/Ukraine-J15071-copy_915298w.gif" alt="" border="0"/></span></p><p>
Ifølge politiet blev bomben bragt til sprængning nær en metrostation, netop 
som fredsdemonstranterne gik forbi. Myndighederne har anholdt et ukendt 
antal personer, som man mener er ansvarlige for dagens bombe, oplyser 
myndighederne ifølge Reuters. 
</p><p>
Dagens march var én af flere markeringer af, at det i disse dage er ét år 
siden, at flere end 100 demonstranter mistede livet under urolighederne på 
Maidan-pladsen i Kijev sidste år. 
</p><p><b class="ext-link">OVERBLIK I FOTO</b><a class="embeddedlink" href="http://politiken.dk/fotografier/ECE2557753/foto-t-aar-med-konflikt-og-krig-paa-europaeisk-jord/">Ét år med konflikt og krig på 
europæisk jord</a></p><p/><h2 class="bread-text-header "><b>Kampe nær Mariupol</b></h2><p>
Mariupol er en af de fire byer, som gennem de seneste uger har været præget af 
voldsomme kamphandlinger. I september sidste år indgik de stridende parter 
en 12-punktsplan, som indebar blandt andet en våbenhvile, der dog ikke er 
blevet overholdt. I sidste uge i Minsk gav parterne igen hinanden hånd på 
våbenhvilen, men det har ikke været tilstrækkeligt til at få kampene til 
helt at slutte. Og i dag er der fortsat kampe nær landsbyen Sjyrokyne nær 
Mariupol, hvor 10 morterangreb er gennemført, oplyser en talsmand for det 
ukrainske militær ifølge Reuters. Én er dræbt i dag og 40 såret. 
</p><p>
Samtidig oplyser militæret, at der er observeret flere kolonner af russiske 
kampvogne, som har krydset grænsen ind i Ukraine nær Mariupol. Byen har 
strategisk betydning - falder den i separatisternes hænder, frygter styret i 
Ukraine, at der bliver etableret en regulær landkorridor fra Rusland til den 
russiskannekterede halvø Krim. 
</p><p/><h2 class="bread-text-header "><b>Stridende parter bebuder tilbagetrækning fra fronten</b></h2><p>
Selv om den aftalte våbenhvile om Østukraine endnu ikke bliver overholdt af 
konfliktens stridende parter, forsikrer både det ukrainske militærs talsmand 
Andrij Lisenkko og en repræsentant for de separatistiske oprørsgrupper, 
Eduard Basurin, at de er parate til en tilbagetrækning fra frontlinjerne. 
</p><p>
Planen er, at tunge våben som større maskingeværer og raketudstyr skal mellem 
25-70 kilometer væk fra frontzonen afhængigt af de enkelte våbens størrelse. 
Målet er at få en såkaldt bufferzone på mellem 50 og 140 kilometer mellem 
parterne. Bufferzonen er et af de centrale punkter i fredsplanen fra Minsk. 
</p><p/><h2 class="bread-text-header "><b>Udveksling af krigsfanger</b></h2><p>
Ukraines militær og de prorussiske separatister har i ly at natten foretaget 
en større fangeudveksling. Fangerne blev udvekslet på neutral jord nær 
landsbyen Zholobok omkring 20 kilometer fra Luhansk, der er på oprørernes 
hænder, oplyser en talsmand fra oprørerne til AP. 
</p><p>
Det er første gang de stridende parter udveksler fanger. 139 ukrainske 
soldater blev udvekslet med 52 prorussiske separatister, skriver AP og 
Reuters, der begge havde journalister på stedet. 
</p><p>
De ukrainske soldater, der blev udvekslet, blev stillet op i lange rækker og 
blev efter en tale af en oprørsleder beordret til at forlade den 
separatistiske bevægelses territorium. Soldaterne skulle herefter gå - nogle 
på krykker og en enkelt blev transporteret på en båre - tre kilometer til 
fods, inden de blev samlet op af den ukrainske hær på det aftalte sted. 
</p><p>
Ifølge en AP-journalist på stedet var mindst en af de prorussiske 
separatister, der blev løsladt af ukrainsk militær, i kørestol. 
</p><p>
Fangeudvekslingen er også en del af den nyindgåede fredsaftale. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Ukraine_915295y.jpg" alt="" border="0"/><span class="caption"><span class="f-img-caption">udveksling. 
</span>Et større antal krigsfanger blev i nat udvekslet mellem den ukrainske hær og prorussiskeoprørere. Det skete på et stykke neutralt jord 20 kilometer fra Luhansk, skriver AP. Foto: Vadim Ghirda</span></span></p>	
</div>
</div></body></html>
