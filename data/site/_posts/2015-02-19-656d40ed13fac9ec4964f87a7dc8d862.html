---
layout:     post
title: 	    "Obama: Grim løgn at Vesten er i krig med islam"
post_author:	    
post_date:	    Thu, 19 Feb 2015 20:15:15 +0100
post_site:	    politiken.dk 
post_link:	    http://politiken.dk/udland/ECE2554816/obama-grim-loegn-at-vesten-er-i-krig-med-islam/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Verden må stå sammen over for den voldelige ekstremisme og afvise 
yderliggående islamisters løgne om, at verden befinder sig midt i et 
sammenstød mellem civilisationerne, siger USA's præsident, Barack Obama.
</p><p>
»Forestillingen om, at Vesten er i krig med islam, er en grim løgn«, 
understreger Obama ved en konference i Washington om antiradikalisering og 
forebyggelse af voldelig ekstremisme.
</p><p>
»Vi har alle, uanset vores tro, et ansvar for at afvise den«, tilføjer 
præsidenten.
</p><h3>
Dialog - ikke stedfortræderkrige
</h3><p>
Han udfordrer magthaverne i Mellemøsten til at forsøge at modarbejde den 
splittelse, som ifølge Obama har givet grobund for grupper som Islamisk 
Stat, al-Qaeda og andre.
</p><p>
Konflikter mellem sunni- og shiamuslimer »vil først stoppe, når 
stormagterne håndterer deres forskelligheder gennem dialog og ikke gennem 
stedfortræderkrige«, siger præsidenten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549683/usa-tilbyder-danmark-stoette-efter-terrorangreb/">USA tilbyder Danmark 
støtte efter terrorangreb</a></p><p>
Både i Irak og andre steder anklages især Saudi-Arabien og Iran for at støtte 
hver deres fløje i et forsøg på at øge deres egen indflydelse i regionen.
</p><p>
Obama lagde endvidere vægt på det sociale aspekt og de kår, der fostrer 
ekstremisme.
</p><p>
»Men fattigdom alene skaber ikke ekstremisme«, sagde han.
</p><h3>
Aarhus' borgmester deltager med Lidegaard
</h3><p>
Danmarks udenrigsminister, Martin Lidegaard (R), deltager i konferencen, der 
finder sted onsdag og torsdag.
</p><p>
Det samme gør Aarhus' borgmester, Jacob Bundsgaard (S). Han deltager på grund 
af den såkaldte Aarhus-model - et samarbejde mellem flere afdelinger i 
kommunen og Østjyllands Politi, som forsøger at bekæmpe radikaliseringen af 
unge.
</p><p><b>LÆS OGSÅ </b></p><p>
Projektet har fået international opmærksomhed på grund af dets succes, og 
fredag er Bundsgaard inviteret til at holde et oplæg om modellen af 
tænketanken Washington Institute.
</p><p class=" bl-elem">
Konferencen i Washington har fået ny aktualitet efter de seneste 
ekstremistiske angreb rundt om i verden, heriblandt også i København.
</p>	
</div>
</div></body></html>
