---
layout:     post
title: 	    "Jeremy Clarkson er fortid på 'Top Gear'"
post_author:	    
post_date:	    Wed, 25 Mar 2015 15:40:27 +0100
post_site:	    politiken.dk 
post_link:	    http://politiken.dk/kultur/medier/ECE2603679/jeremy-clarkson-er-fortid-paa-top-gear/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Top Gear i tal</h4>
<div class="fakta-body" data-buildingblock="embedded_factboxlink">
<p>
350 millioner seere over hele verden
</p><p>
3 millioner følgere på Youtube
</p><p>
Over 170 episoder i det aktuelle format (siden 2002)
</p><p>
Etableret i 1977 som et lokalt show i BBC Midlands
</p><p>
1,7 millioner læsere verden over af Top Gear-magasinet
</p><p class=" bl-elem"><i class=" bl-elem">Kilde: BBC Worldwide</i></p>
</div>
</div><p>
Den engelske tv-vært Jeremy Clarkson er blevet fyret fra BBC. 
</p><p>
Clarkson har i en menneskealder været vært for det populære bilprogram 'Top 
Gear' og er en verdensstjerne, der forstår at dele vandene. 
</p><p>
Han har delt dem så meget af så mange omgange, at BBC, efter værten har 
overfaldet en producer, ikke længere vil have ham ansat. 
</p><p>
»Det er med stor beklagelse, at jeg i dag har fortalt Jeremy Clarkson, at BBC 
ikke vil forlænge hans kontrakt. Det har ikke været en let beslutning at 
træffe, og jeg har gjort det efter nøje at have undersøgt fakta i sagen og 
efter at have talt både med Jeremy og Oisin Tymon«, siger BBC's 
generaldirektør Tony Hall i en pressemeddelelse. 
</p><p>
Den interne undersøgelsøgelse på BBC viser, at Jeremy Clarkson 4. marts 
overfaldt produceren Oisin Tymon. 
</p><h3>
Råbte, slog og råbte igen 
</h3><p>
Ifølge flere medier drejede Clarksons vrede sig om en kold frokost, hvor han 
havde ønsket var en varm bøf i stedet. Ifølge BBC's undersøgelse var der 
tale om et »uprovokeret angreb«. 
</p><p>
Først overfaldt Clarkson produceren verbalt med de værst tænkelige gloser. 
Siden slog tv-værten den 36-årige producer i ansigtet i omkring 30 sekunder, 
så hans læbe hævede og kom til at bløde. Oisin Tymon slog ikke igen. 
Efterfølgende svinede Clarkson igen Tymon til og truede med at fyre ham. 
</p><p>
Ifølge BBC's interne undersøgelse er begge parter enige om, hvad der skete. 
Der blev råbt så højt, at det kunne høres både i hotellets spiseområde og på 
et af hotellets værelser. 
</p><p>
Efter overfaldet tog Tymon på skadestuen for at få set til sit ansigt. Han 
troede, at han var blevet fyret. 
</p><p>
I dagene efter forsøgte Jeremy Clarkson at undskylde over for Oison Tymon både 
ved at sende SMS-beskeder til ham, sende e-mail og ved at opsøge ham 
personligt. Clarkson indberettede også selv hændelsen til BBC. 
</p><h3>
Medværter skal have fornyet kontrakter 
</h3><p>
Alligevel har ledelsen hos det engelske statsfjernsyn fyret værten, der i 
forvejen havde fået flere alvorlige advarsler for sin opførsel på Top Gear. 
</p><p>
Han har blandt andet sagt en børneremse, hvor ordet <i>nigger</i> indgår, 
hvilket vakte stor skandale og blevet smidt ud af Argentina af vrede 
demonstranter for at bruge en nummerplade, de mente refererde til 
Falklandskrigen. Clarkson har siden 2002 været vært på det uhyre populære 
bilprogram sammen med medværterne Richard Hammond og James May. 
</p><p>
De har efter Clarksons suspendering sagt, at de ikke vil vende tilbage til 
programmet uden ham. De skal have deres kontrakter med BBC forlænget nu, som 
Clarkson også skulle. At han ikke bliver forlænget svarer til, at han bliver 
fyret. 
</p><p><a class="embeddedlink" href="http://politiken.dk/kultur/ECE2582009/top-gears-jeremy-clarkson-er-blevet-suspenderet-fra-bbc/">Top Gears Jeremy Clarkson er blevet suspenderet fra BBC</a></p><p>
BBC-chefen siger, at 'Top Gear' fortsætter igen næste år, men med mindst én ny 
vært. 
</p><p class=" bl-elem">
»For mig at se er grænsen blevet overskredet. Der kan ikke være et regelsæt 
for én og et andet for for en anden alt efter rang, berømthed eller 
kommercielle hensyn«, siger Tony Hall. 
</p>	
</div>
</div></body></html>
