---
layout:     post
title: 	    "Forvirring om energimærker fortsætter i mindst to år"
post_author:	    
post_date:	    Thu, 16 Apr 2015 15:42:41 +0200
post_site:	    politiken.dk 
post_link:	    http://politiken.dk/forbrugogliv/boligogdesign/energi/ECE2627076/forvirring-om-energimaerker-fortsaetter-i-mindst-to-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske forbrugere kommer til at leve med uigennemskuelige energimærker på 
hårde hvidevarer og husholdningsapparater i flere år endnu. 
</p><p>
EU Kommissionen ventes at komme med et oplæg i år om en mere enkel 
energimærkning, der vil fjerne en del af forvirringen. Men den har lang vej 
igennem systemet. 
</p><p>
I dag er det sådan, at forbrugerne skal holde styr på flere forskellige 
skalaer til energimærkning af flere forskellige produkter ude i butikkerne. 
</p><p>
Meningen er, at energimærkningen skal få folk til at købe de mest 
energibesparende produkter. Og vælger man for eksempel det mest 
energirigtige køle/fryseskab, kan man spare mellem 500 og 1.000 kroner om 
året i strømforbrug i skabets levetid i forhold til, hvis man vælger et 
mindre energibesparende skab. 
</p><h3>
Flere forskellige skalaer 
</h3><p>
Køle/fryseskabe er mærket efter en skala, der går til A+++. Et A-mærket skab 
på den skala er altså kun den fjerde-bedste løsning. På den oprindelige 
skala, der gik fra A til G, ville skabet være D-mærket. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/hjemmet/ECE2460390/ny-maerkning-goer-det-nemmere-at-vaelge-stoevsuger/">Ny mærkning gør det nemmere at 
vælge støvsuger</a></p><p>
Men forvirringen øges, når man går til andre produktgrupper, for her er 
skalaerne anderledes. For eksempel er den bedste støvsuger mærket med et A 
uden plusser efter. For at det ikke skal være for nemt, ændres skalaen til 
en A+++-skala i 2017. 
</p><p>
Vandvarmere og kombinerede vaske/tørremaskiner mærkes også på en A-skala. Mens 
fladskærme og emhætter bedømmes efter en A+-skala, og el-pærer og 
varmepumper bedømmes på en A++-skala. 
</p><p>
Der er hele fire forskellige skalaer, man som forbruger skal holde styr på. 
Den oprindelige A-skala, en A+-skala, en A++-skala og en A+++-skala. Og de 
er alle i brug, og de ændrer sig over tid. 
</p><p>
Så hvis man som forbruger skal kunne bruge energimærkningen til noget, skal 
man vide, hvilken skala hvert enkelt produkt mærkes efter. Og det kan være 
anderledes i morgen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/energi/ECE2231576/du-kan-ikke-stole-paa-produkters-energimaerkning/">Du kan ikke stole på produkters 
energimærkning</a></p><p>
Forvirringen fortsætter en rum tid endnu, for forbrugerne skal leve med det 
system i mindst to år endnu og sikkert længere. 
</p><p>
»Vi regner med, at vi i hvert fald skal ind i 2017, før nye regler kan træde i 
kraft. Og det er stadig sagt med betydelig usikkerhed«, siger kontorchef i 
Energistyrelsen, Henrik Andersen. 
</p><p>
Han fortæller, at først skal EU-Kommissionen komme med et oplæg til revision 
af reglerne. Det forventes til efteråret. 
</p><p>
Men så går hele 2016 med at drøfte oplægget, og hvis der er enighed om at 
ændre reglerne, skal de implementeres, og det skal blandt andet ske i form 
af overgangsbestemmelser. Så inden et nyt regelsæt kan give forbrugerne 
bedre overblik over energimærkerne, kommer der til at gå flere år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/energi/ECE2626264/forbrugerraad-hvidevarebutikker-sjusker-med-energimaerkning/">Forbrugerråd: 
Hvidevarebutikker sjusker med energimærkning</a></p><p>
Det store slagsmål kommer til at stå mellem på den ene side den nuværende 
skala med +++ på nogle produktgrupper og A-G skala på andre produktgrupper 
og på den anden side den oprindelige skala, hvor alle produktgrupper skal 
vurderes efter en skala, hvor A hver gang er det bedste. 
</p><p>
Sidst, skalaen blev ændret, stod Danmark alene med det synspunkt, at det mest 
overskuelige for forbrugerne er, at man holder sig til en skala fra A til G. 
Hvordan Danmark vil stille sig denne gang, skal dog først senere afgøres i 
Europaudvalget. 
</p><p>
Claus Jørgensen, der er projektchef i Forbrugerrådet Tænk, oplyser, at rådet 
håber på, at Danmark vil bibeholde den oprindelige holdning, når mærkerne nu 
igen skal diskuteres. 
</p><p>
»Vi vil gerne holde fast i den gamle ordning med en skala, der går fra A til 
G, for det nuværende system er forvirrende for forbrugerne. Så jeg håber, 
EU-Kommissionen kan se det rod, der er derude nu«. 
</p><p>
Claus Jørgensen fra Forbrugerrådet Tænk forklarer, at når forbrugerne ikke er 
klar over, hvor langt man er kommet med plusserne på en mærknings-skala på 
de enkelte produktgrupper, og at de i øvrigt er forskellige fra gruppe til 
gruppe, så kan forbrugerne ikke bruge skalaen til noget ude i butikkerne. 
</p><p>
»Tilliden til energimærkningen er rigtig vigtig, fordi forbrugerne faktisk 
bruger mærkningen, og det ville være rigtig skidt, hvis den tillid 
forsvandt, fordi der ikke er styr på det«, siger Claus Jørgensen. 
</p><p>
En ny undersøgelse fra Forbrugerrådet Tænk og Det Økologiske Råd viser, at det 
ikke kun er forbrugerne, der har svært ved at finde rundt i skalaerne. 
Undersøgelsen viste, at i butikkerne, som har ansvaret for at overholde 
loven om energimærkning på produkterne, er over en tredjedel af produkterne 
enten fejlmærkede eller slet ikke mærkede. 
</p><p>
I Energistyrelsen sidder man med ansvaret for at kontrollere, at butikkerne 
lever op til loven om energimærkning, som udspringer af et EU-direktiv. 
</p><p><i class=" bl-elem">Hvor ofte er I ude for at kontrollere, at butikkerne følger loven? </i></p><p>
»Vi kontrollerer løbende enkeltprodukter, men vi foretager også en gang om 
året en mere dækkende kontrol af mærkningen i butikkerne«, siger kontorchef 
i Energistyrelsen, Henrik Andersen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/energi/ECE2506250/elektronikgigant-politianmeldt-for-forbrugerfup-med-elpaerer/">Elektronikgigant 
politianmeldt for forbrugerfup med elpærer</a></p><p>
Henrik Andersen fortæller, at Energistyrelsen henover sommeren vil følge op på 
den aktuelle undersøgelse i Energistyrelsens egen kontrol af butikkernes 
mærkning. 
</p><p>
En ofte forekommende fejl er, at et produkt mærkes efter en gammel skala, og 
det giver produktet en helt forkert energimærkning, fordi skalaerne ænder 
sig. 
</p><p>
»Det er derfor for tidligt at udtale sig om, om Energistyrelsens gennemgang 
vil vise det samme som undersøgelsen fra Det Økologiske Råd og 
Forbrugerrådet Tænk«, siger Henrik Andersen. 
</p><p>
»Fejlene falder typisk i forskellige grupper. Der kan være tale om manglende 
mærkning eller mangelfuld mærkning, og så kan der være tale om bevidst 
vildledning. Det er heldigvis meget sjældent, at vi oplever det sidste«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2460390/ny-maerkning-goer-det-nemmere-at-vaelge-stoevsuger/">Ny mærkning gør det nemmere at 
vælge støvsuger</a></p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2509730/daarligt-energimaerke-presser-din-boligs-pris-ned/">Dårligt energimærke presser 
din boligs pris ned </a></p><p>
En måde at komme problemet med manglende eller forkerte energimærker til livs 
på er at lade producenterne overtage opgaven med at sætte de korrekte mærker 
på fra fabrikken i stedet for, at butikkerne selv skal gøre det, mener Claus 
Jørgensen fra Forbrugerrådet Tænk. 
</p><p>
»De er jo gode til at sætte alle mulige andre klistermærker på deres 
produkter, så det kan vel ikke være så svært at få sat dette klistermærke på 
også«, siger han. 
</p><p>
»Producenterne og virksomhederne må stramme op. Og så må myndighederne på 
banen for at kontrollere, at virksomhederne virkelig også mærker korrekt«, 
mener Claus Jørgensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2509817/hop-to-trin-paa-energimaerke-skalaen-og-spar-12000-kr-om-aaret/">Hop to trin på 
energimærke-skalaen og spar 12.000 kr. om året</a></p><p>
I FEHA, som er Foreningen af Producenter og Importører af Elektriske 
Husholdningsapparater, forstår direktør Henrik Egede ikke forslaget. 
</p><p>
»I 20 år har det været sådan, at de korrekte energimærker sendes til 
butikkerne sammen med produkterne fra producent eller importør, så når 
produkterne ikke mærkes korrekt, er det butikkernes fejl - ikke importørers 
eller producenters«, siger han. 
</p><p>
Han mener desuden, at Det Økologiske Råd og Forbrugerrådet Tænk er gået under 
bagatelgrænsen, da de lavede undersøgelsen. Han forklarer, at en del af 
resultatet skyldes, at i tilfælde, hvor en butik for eksempel har taget en 
sort/hvid fotokopi af et ellers korrekt energimærke, er det taget med i 
undersøgelsen som en fejl. Men alligevel er han ikke glad for undersøgelsen: 
</p><p>
»Det er noget skidt. Og vi vil nu sammen med Dansk Erhverv tage fat i 
medlemmerne og bede dem om at stramme op. Vi har sammen med Dansk Erhverv et 
mål om, at andelen af korrekte energimærkninger i butikkerne skal op på 90 
procent senest i forbindelse med den kontrolundersøgelse fra 
Energistyrelsen, der offentliggøres i 2016«. 
</p><p class=" bl-elem">
Henrik Egede siger, at det ikke er realistisk at nå de 90 procent i år, fordi 
undersøgelsen fra Energistyrelsen allerede er på vej. 
</p>	
</div>

</div></body></html>
