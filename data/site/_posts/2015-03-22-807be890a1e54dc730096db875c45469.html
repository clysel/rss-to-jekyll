---
layout:     post
title: 	    "Barcelona er på tre måneder gået fra krise til »Ooohh - Messi. Messi. Messi«"
post_author:	    
post_date:	    Sun, 22 Mar 2015 12:41:46 +0100
post_site:	    politiken.dk 
post_link:	    http://politiken.dk/sport/fodbold/laprimera/ECE2598428/barcelona-er-paa-tre-maaneder-gaaet-fra-krise-til-ooohh---messi-messi-messi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>
<p class="period">Stillingen</p>





</div>
<p>
Det startede med et kollektivt »ooohh« – et af den der slags højlydte sug, der 
kan gå igennem et stadion, når titusindvis af fodboldgale tilskuere ser 
sportsmagikere udføre fantastiske detaljer. Så transformerede simultanlyden 
sig over i et taktfast råb: 
</p><p>
»Messi. Messi. Messi«. 
</p><p>
Tilskuerne på Camp Nou kunne dårligt være i deres krop af begejstring over, 
hvad de netop havde set i onsdagens Champions League-dyst mellem Barcelona 
og Manchester City: 
</p><p>
Først lidt elegant pingpong mellem Dani Alves og Lionel Messi. Lette 
berøringer, hæl og tå. Så Messi alene ved sidelinjen, James Milner i et 
aggressivt fremstød, klar til en benbrækkertackling. Et træk med ydersiden 
af foden. Bolden gennem Milners ben, en klassisk ’tunnel’, en snublende 
englænder ude af balance, en åben bane til den lynaccelerende argentiner. 
</p><p>
»Ooohh - Messi. Messi. Messi«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2593921/barcelona-vandt-alt-for-lille-sejr-med-forrygende-messi/">Barcelona vandt alt for lille 
sejr med forrygende Messi</a></p><p>
Sekvensen indtraf godt 35 minutter inde i kampen. På det tidspunkt havde 
Lionel Messi allerede skabt talrige chancer og assisteret Ivan Rakitic ved 
målet til 1-0, så catalanerne styrede overlegent mod den samlede triumf i 
ottendedelsfinalen efter en 2-1-sejr i det første opgør. 
</p><h3>
Genkomstens frontmand 
</h3><p>
Her ved indgangen til aftenens traditionsrige rivalopgør mod semikriseramte 
Real Madrid, braget kaldet El Clásico, står tunnellen på James Milner 
tilbage som symbolet på Barcelonas dominans mod Manchester City. Og på 
storklubbens fantastiske genkomst oven på en slem tid omkring nytår. 
</p><p>
Dengang var den catalanske storklub plaget af højlydt kulisseballade, haltede 
efter i ligaen og spillede bare skidt. Siden har den overhalet Real Madrid, 
brilleret sig i pokalfinalen, domineret sig videre i Champions League, 
vundet 17 af 18 opgør – og Lionel Messi har pludselig overtaget 
førstepladsen på den hjemlige topscorerliste fra Cristiano Ronaldo. 
</p><p>
Siden nytårskrisen har den lille fodboldtroldmand fra Argentina scoret 20 mål 
i 17 kampe. Og lagt op til 13. Altså har han været involveret i 1,95 mål per 
opgør. Messi har ført an i Barcelonas genkomst. Derfor var det så symbolsk, 
da netop han fik James Milner til at falde på halen. 
</p><p><b class="ext-link">Status på giganternes duel:</b><a class="embeddedlink" href="http://politiken.dk/sport/fodbold/ECE2559514/status-paa-giganternes-duel-messi---ronaldo-43-41/">Messi - Ronaldo 
43-41</a></p><p>
»Messi – det er et privilegium at se ham spille«, sagde den tidligere så 
succesrige Barcelona-træner og nuværende Bayern München-chef Pep Guardiola, 
der onsdag var blandt tilskuerne på Camp Nou – og tog del i det kollektive 
»ooohh«. 
</p><p>
»De har stor tro på sig selv for tiden ... Og så har de Lionel Messi«, sagde 
Manchester Citys målmand, Joe Hart, der med talrige pragtparader var den 
primære årsag til, at Barcelona kun vandt 1-0. 
</p><p>
Lionel Messi selv nøjedes med at konstatere, at det var »en fantastisk kamp«. 
At »holdet skabte mange, mange chancer«. Og at han var »glad« for at blive 
tiljublet. 
</p><h3>
Kulisseballaden 
</h3><p>
På den måde stod scenerne efter sejren over Manchester City i skarp kontrast 
til de historier omkring nytår, hvor Messi spillede en af hovedrollerne. Da 
var han ikke glad. Talrige medier rapporterede, at Messi havde skændtes 
voldsomt med træner Luís Enrique på det værst tænkelige tidspunkt. Lige da 
et væld af dårligdomme kulminerede oven i hinanden: 
</p><p>
På en af 2014’s sidste dage stadfæstede Den Internationale Sportsdomstol, CAS, 
at Barcelona ikke må købe spillere i 2015 efter at have tilknyttet 
talentfulde børn på ulovlig vis. Søndag 4. januar i det nye år tabte klubben 
til Real Sociedad i en kamp, hvor Enrique havde bænket stjernerne Messi og 
Neymar. Dagen efter blev sportschef og klublegende Andoni Zubizarreta fyret, 
og hans assistent, et andet ikon, Carles Puyol, smuttede selv. 
</p><p>
Endelig Barcelona-præsident Josep Maria Bartomeu valg 7. januar til sin egen 
lederpost for at »lette spændingerne i klubben«. 
</p><p><b class="ext-link">Messi-konflikt, transferforbud og fyring:</b><a class="embeddedlink" href="http://politiken.dk/sport/fodbold/laprimera/ECE2503306/messi-konflikt-transferforbud-og-fyring-barcelona-bosserne-er-paa-overarbejde/">Barcelona-bosserne 
er på overarbejde</a></p><p>
Oven i alt det var det altså, at medierne begyndte at skrive om kold luft 
mellem Messi og Enrique. At argentineren ville væk. Selv om holdkammerater 
har antydet, at der rent faktisk havde været skænderier mellem stjernen og 
træneren, var Messi rasende over historierne – og den lettere mumlende mand 
med det tidligere kælenavn ’El Mudo’, den tavse, tog til sjældent klart 
genmæle. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/suareze_922770y.jpg" alt="" border="0"/><span class="caption"><span class="f-img-caption">Tilløb. 
</span>Efter overstået karantæne og startvanskeligheder er Luis Suarez blev integreret i angrebtrioen med Messi og Neymar. - Arkivfoto: AP</span></span></p><p>
»Folk har sagt, at min far har snakket med Chelsea, City ... Det er alt sammen 
løgne. (...) Det er blevet sagt, at jeg har skubbet mange personer ud: 
Eto’o, Ibrahimovic, Bojan, Guardiolia. Løgn. Og jeg har ikke bedt nogen fyre 
vores træner. Det er dumt af folk at lede efter en rivalisering mellem mig 
og Luis Enrique, for der er ingen«, skummede Messi til klubbens tv-kanal, 
før han konkluderede: 
</p><p>
»Lad være med at kaste lort efter os«. 
</p><p>
Ironisk nok avlede krisen succes. Den tændte en gnist og startede Barcelonas 
genkomst. I første ligakamp efter nederlaget til Real Sociedad vandt 
catalanerne med 3-1 over mesterholdet Atlético Madrid, og deres ændrede 
attitude var lige så iøjnefaldende som den fart, de spillede med. 
</p><p>
»Truppen ville forandre det billede, den havde givet af sig selv. Siden er vi 
gået på banen med en større vilje til at presse modstanderne og angribe 
dem«, har Messi ifølge The Guardian sagt. 
</p><h3>
Kontrastød i repertoiret 
</h3><p>
Noget ændrede sig – for en gangs skyld var det ikke startopstillingen. I sine 
første 28 kampe havde Luis Enrique ikke stillet med samme hold to opgør i 
træk, men det begyndte han på. Dyst efter dyst udgjorde profilerne Lionel 
Messi, Luis Suárez og Neymar fronttrioen, ligesom træneren holdt fast i 
samme forsvar. Kun på en enkelt plads eller to ad gangen roterede han, 
typisk på midtbanen. 
</p><p>
Samtidig soliderede Enrique defensiven ved at rykke holdet en smule tilbage, 
mens de tre stjerneangribere fik friere roller. Når Barcelona erobrede 
bolden, søgte catalanerne typisk Neymar eller Messi, som satte fuld fart på. 
Før bremsede de ofte sig selv for at bygge angrebene op fra bunden, men 
pludselig var hurtige modangreb også en del af repertoiret. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan spille på to måder, der er meget forskellige. Vi kan spille på 
kontrastød og udnytte den plads der opstår, fordi vores 
angribere besidder så stor fart. Og vi kan spille på den boldbesiddende 
måde, Barcelona altid har gjort 
</p>
<p class="sender">
</p><p class=" bl-elem">Lionel Messi</p> 

</blockquote>
</div><p>
»Vi kan spille på to måder, der er meget forskellige. Vi kan spille på 
kontrastød og udnytte den plads der opstår, fordi vores angribere besidder 
så stor fart. Og vi kan spille på den boldbesiddende måde, Barcelona altid 
har gjort«, har Messi sagt til The Guardian. </p><p>
Siden nytårskrisen har argentineren brilleret. Fra et udgangspunkt på 
højrekanten glider Messi frit rundt på banen med lette boldberøringer, 
skarpe retningsskift og eminent blik for medspillerne. Uden at modstanderne 
kan finde ud af at stoppe ham. Bortset fra et par brændte straffespark har 
han været fantastisk – måske bedre end nogensinde, mener nogle spanske 
kommentatorer, efter at driblemesteren har lignet en noget træt og 
demotiveret udgave af sig selv i halvandet års tid. »Nogle spillere har brug 
for straffespark for at føle sig som en gud; andre har brug for straffespark 
for at føle sig menneskelig«, som en catalansk tegneserie skrev. 
</p><h3>
En sejr vil fjerne tvivl 
</h3><p>
Selv har Messi forklaret, at han er blevet mere opmærksom på, hvordan han skal 
hvile, spise, træne for at holde kroppen i bedst mulig form. At det er 
forklaringen på hans genkomst – som så mange altså ser som den primære årsag 
til Barcelonas genkomst. 
</p><p>
Endnu er det uklart, hvor holdbar den nyvundne succes er. Catalanerne har for 
nylig tabt overraskende til Málaga, de vandt trods talrige kæmpechancer kun 
1-0 over Manchester City, og de bøvler stadig med sporadiske historier om, 
at Luis Enrique fortsat er på kollisionskurs med Messi og vil være fortid i 
klubben til sommer. 
</p><p>
Men hvis Barcelona vinder over Real Madrid i dag, vil al tvivlen nok fordufte 
for en stund. Og hvis Messi får en af ærkerivalerne til at falde 
på halen efter en tunnel, vil et sug gå gennem Camp Nou: 
</p><p class=" bl-elem">
»Ooohh – Messi. Messi. Messi«. 
</p>	
</div>
</div></body></html>
