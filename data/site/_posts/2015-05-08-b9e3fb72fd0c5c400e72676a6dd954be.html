---
layout:     post
title: 	    "Doku-serie giver et ærligt indblik i underklasse-danmarks livsvilkår"
post_author:	    
post_date:	    Fri, 08 May 2015 10:36:17 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2658823/doku-serie-giver-et-aerligt-indblik-i-underklasse-danmarks-livsvilkaar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p><b>PÅ RØVEN I NAKSKOV</b></p><p>
Tv-dokumentarserie. TV 2, tors. kl. 20 
</p><p class=" bl-elem">
Tilrettelæggelse: Lars Borking, Louise Kjeldsen m.fl.Danmark, 2015, 6 afsnit a 
45 min. 
</p>
</div>
</div><p>
Hvordan er det at tilhøre underklassen i Danmark og føle sig magtesløs over 
for beslutninger, som andre tager på ens vegne? 
</p><p>
Det får man som seer et ærligt indblik i gennem de konfliktfulde historier om 
Ib, Irene, Angelica, Martin og en række andre i TV 2’s dokumentariske serie 
’På røven i Nakskov’. 
</p><p>
Tilrettelæggerne har i et år fulgt syv familier, der alle bor i Nakskov og 
dermed i Lolland Kommune, hvor procentdelen af borgere på 
overførselsindkomst er forholdsvis høj. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2630498/dr3-program-om-selvvaemmelsens-synsvinkel-er-svaert-sevaerdigt/">DR3-program om 
(selv)væmmelsens synsvinkel er svært seværdigt</a></p><p>
Det særlige ved ’På røven i Nakskov’ er, at det ikke er en serie, som bruger 
ekspert- og myndighedsudsagn til at forklare og perspektivere, hvordan Ib, 
Irene, Angelica og de andre medvirkende har det. 
</p><p>
Her er det den førtidspensionerede fisker Ib og hans 16-årige søn Nicolai, 
kontanthjælpsmodtageren Irene og hendes arbejdsskadede mand, Kenneth, samt 
bl.a. den 14-årige mor Angelica og hendes mor, omsorgsmedarbejderen Rikke, 
som er hovedpersonerne. De får mulighed for selv at fortælle om deres 
situation. 
</p><h3>
Balancen tipper 
</h3><p>
I mange af optagelserne lykkes det tilrettelæggerne at være loyale over for de 
medvirkende uden at tage stilling imod deres modpart, som i ’På røven i 
Nakskov’ i flere tilfælde er kommunen. 
</p><p>
Et af de mest følsomme eksempler er 14-årige Angelica og hendes mor Rikkes 
foreløbig forgæves kamp for at få lov til at beholde Angelicas lille søn, 
Frej. Her er det især Rikkes, men også Angelicas argumenter, væremåde og 
magtesløshed, man oplever som seer. Uden at kommunen hænges ud som skurk i 
sagen. 
</p><p>
Kun få gange i løbet af seriens første tre afsnit tipper den balance tydeligt. 
Det sker f.eks., da den 16-årige dreng Nicolai og hans alenefar, Ib, opsøger 
politiet, fordi Nicolai bliver groft mobbet af jævnaldrende og på Facebook 
er blevet truet med vold. 
</p><p>
Politiet beder dem om at komme med en udskrift af truslerne. Hvorefter seriens 
speaker, skuespilleren Nis Bank-Mikkelsen, siger: »Facebook er åbenbart ikke 
så tilgængelig for politiet som for alle os andre«. 
</p><h3>
En ærgerlig indgang 
</h3><p>
Med den replik hånes politiet af seriens speak, som i det hele taget mange 
steder er en problematisk, ansigtsløs autoritet i ’På røven i Nakskov’. 
</p><p>
Især i seriens introducerende anslag har teksterne en besynderlig tone og et 
nedsættende ordvalg. Det har givet været medvirkende til, at en gruppe 
lollikker har protesteret mod vinklen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2612586/reportage-serie-er-ganske-interessant-thrash-fjernsyn-men-det-lugter-faelt/">Reportage-serie er ganske 
interessant thrash-fjernsyn, men det lugter fælt</a></p><p>
Helt i stil med den fængende titel ’På røven i Nakskov’ åbnes serien af 
speakerens ord om, at »vi« er »sygere end jer, vi har dårligere tænder og 
sjældent fast arbejde. Vi lever med truslen om, at vores børn bliver 
tvangsfjernet«. Der er måske ikke noget at sige til, at sådan en frisk 
udlægning af noget statistik generer lollikker, der har hjemmeboende børn og 
går regelmæssigt til tandlæge. 
</p><p>
Hele den generaliserende indgang er et ærgerligt valg, fordi serien ellers 
netop undgår at generalisere og i stedet giver ordet til mennesker, der på 
forskellige måder er udsat. 
</p><h3>
Hverken helt eller skurk 
</h3><p>
I en del scener taler de medvirkende til kameraet om det, de har på hjerte. I 
mange andre scener har kameraet været vidne til, at noget udspillede sig. 
Især i reportagescenerne opstår identifikationen af sig selv, når man ser 
med. 
</p><p>
Det sker, når Ib og hans søn Nicolai tager ud for at se på den stærekasse af 
en lejlighed i en boligblok, kommunen har at tilbyde Ib, der skal flytte fra 
sit kondemnerede hus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2639840/dr-saetter-nationalpraedikant-ind-mod-ensomheden/">DR sætter nationalprædikant 
ind mod ensomheden </a></p><p>
»De stjæler med arme og ben«, siger Ib. »De stjæler med arme og ben«, gentager 
Nicolai. Relationen mellem far og søn tolkes ikke, og det er heller ikke 
nødvendigt. Den er i sig selv rørende smuk og sørgelig. Det samme gælder 
også, når Irene og hendes mand, Kenneth, skændes. Og når Rikke, der er i 
job, skælder kommunen ud for at stemple hende som »ressourcesvag«. 
</p><p class=" bl-elem">
’På røven i Nakskov’ er fri for luksusproblemer og fyldt med rigtige 
mennesker, der ikke bliver gjort til hverken helte eller skurke. Det ses 
faktisk ikke så tit. 
</p>	
</div>

</div></body></html>
