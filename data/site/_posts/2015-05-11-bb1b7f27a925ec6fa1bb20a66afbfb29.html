---
layout:     post
title: 	    "Microsoft afliver Windows Media Center"
post_author:	    Adam Fribo
post_date:	    Mon, 11 May 2015 12:45:00 +0000
post_site:	    www.version2.dk 
post_link:	    http://www.version2.dk/artikel/microsoft-afliver-mindows-media-center-182907?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsoft vil ikke længere videreføre Windows Media Center, og produktet forsvinder med opgraderingen til Windows 10.</p>

<p>Det skriver <a href="http://www.zdnet.com/article/rip-windows-media-center/">ZDNet</a>.</p>

<p>Microsoft stoppede udviklingen af WMC i 2009, og alle brugere, der havde håbet på en genoplivning med den nye version af styresystemet bliver altså slemt skuffede.</p>

<p>»Det sker ikke. Enhver PC, der bliver opgraderet fra Windows 7 eller 8.1 til Windows 10 mister mediecenter-funktionaliteten, og der er ingen måde at få den tilbage på,« skriver reporter Ed Bott på ZDNet og forklarer, at en Microsoft-chef har bekræftet informationen i et privat møde på den nyligt overståede udviklerkonference Build.</p>



<p>Microsoft har siden bekræftet det offentligt via sociale medier.</p>

<p>Udviklerholdet, der arbejdede med WMC blev opløst i 2009 kort tid efter at have leveret programmets kode til Windows 7. Siden kunne entusiaster kun få mediecenteret med over i Windows 8 som ekstra tilkøb, og nu er det altså helt slut.</p>
  </section>

      </div></body></html>
