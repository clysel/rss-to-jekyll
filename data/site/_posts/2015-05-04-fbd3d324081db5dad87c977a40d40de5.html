---
layout:     post
title: 	    "Offentlig anklager går ind i tysk NSA-skandale"
post_author:	    Adam Fribo
post_date:	    Mon, 04 May 2015 06:30:39 +0000
post_site:	    www.version2.dk 
post_link:	    http://www.version2.dk/artikel/offentlig-anklager-gaar-ind-i-tysk-nsa-skandale-172020?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Den øverste offentlige anklager i Tyskland er gået ind i sagen om efterretningstjenesten BND's overvågning af blandt andet europæiske politikere og leverandører af forsvarsmateriel.</p>

<p>Det skriver <a href="http://www.reuters.com/article/2015/05/03/us-germany-spying-nsa-idUSKBN0NO0G820150503">Reuters</a>.</p>

<p>BND skal have tappet kommunikation fra blandt andet forsvarsleverandøren EADS, Airbus Group og franske politikere for derefter at sende det hele videre til den amerikanske efterretningstjeneste NSA.</p>



<p>Det tyske NSA-undersøgelsesudvalg har siden indledt en undersøgelse af sagen, og nu bekræfter den offentlige anklagers kontor altså også, at man vil til bunds i, om der er foregået noget kriminelt, hvem der har haft kendskab til det og hvor længe.</p>

<p>»Vi har startet en indledende efterforskning,« lyder det fra en talsmand.</p>

<p>Virksomheden Airbus Group meldte torsdag ud, at den vil klage til de tyske myndigheder, da den angiveligt skal være en af de overvågede parter, hvis kommunikation er blevet videregivet til NSA.</p>
  </section>

      </div></body></html>
