---
layout:     post
title: 	    "300 passagerer er fanget på motorskadet Bornholmerfærge"
post_author:	    
post_date:	    Sun, 29 Mar 2015 11:37:47 +0200
post_site:	    politiken.dk 
post_link:	    http://politiken.dk/fasttrack/ECE2608920/300-passagerer-er-fanget-paa-motorskadet-bornholmerfaerge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hurtigfærgen 'Leonora Christina', der til daglig fragter passagerer til og fra 
Bornholm, har til morgen måtte opgive indsejlingen til Ystad og driver rundt 
ud for den svenske havneby. 
</p><p>
'Leonora Christina' er blevet ramt af motorproblemer, da to af færgens fire 
motorer har sat ud. Ifølge salgschef hos Færgen, rederiet bag 
Bornholmerfærgen og flere andre færgeruter i de danske farvande, Lindy 
Kjøller, skyldes problemerne en teknisk fejl. 
</p><p>
»Det er en føler, der har gjort, at motorerne er sat ud«, siger Lindy Kjøller. 
</p><p>
Ifølge salgschefen har personalet »knoklet på livet løs«, og de skulle nu have 
fundet ud af, hvordan de kan få gang i motorerne igen, så de mange 
passagerer kan komme sikkert i havn. 
</p><p>
»Vi har nu fundet årsagen og forventer at få gang i motorerne igen inden for 
ganske kort tid«, siger Lindy Kjøller. 
</p><p><b class="ext-link">DSB</b><a class="embeddedlink" href="http://politiken.dk/forbrugogliv/forbrug/dintransport/ECE2597202/dsb-rejsen-over-fyn-i-paasken-bliver-halvanden-time-laengere/">Rejsen over Fyn i påsken bliver halvanden 
time længere</a></p><p>
'Leonora Christina' afgik 06.30 fra Ystad og de 300 passagerer om bord har 
foreløbig drevet rundt i mere end to timer. 
</p><p>
»Vi har sørget for at give passagererne information om, hvorfor vi ligger 
her«, siger Lindy Kjøller. 
</p><p>
Ud over de 300 passagerer rammer færgens motorproblemer også de mange 
passagerer, der skal fra Ystad mod Bornholm. 
</p><p class=" bl-elem">
Redderiet kan på nuværende tidspunkt ikke sige, om 'Leonora Christina' kan 
sejle igen. Derfor har rederiet varmet færgen Poul Anker op for at være 
sikre på, at de mange ventende i Ystad kan komme til Bornholm og holde 
påskeferie. 
</p>	
</div>
</div></body></html>
