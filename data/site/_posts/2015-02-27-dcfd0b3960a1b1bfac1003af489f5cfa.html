---
layout:     post
title: 	    "Claus Meyer om lærer: »Han var en søjle af både kritik og kærlighed«"
post_author:	    
post_date:	    Fri, 27 Feb 2015 14:39:53 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2565408/claus-meyer-om-laerer-han-var-en-soejle-af-baade-kritik-og-kaerlighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Kok og iværksætter Claus Meyer gik på Sundskolen i Nykøbing Falster, hvor hans 
dansklærer efterlod et varigt indtryk på ham.
</p><p>
»Hans var min dansklærer i folkeskolen. Det, der var så fint ved ham for mig, 
var, at han var en søjle af både kritik og kærlighed. Og det var præcis, 
hvad jeg havde brug for. En fast hånd. Et hierarki. Han var et pejlemærke, 
som jeg havde brug for, idet mine forældre blev skilt, da jeg var omkring 13 
år«. 
</p><p>
»Min far havde tre helte, som han ikke efterlod nogen tvivl om, var hans 
forbilleder. Jeg så ind i min fars øjne, når han så Muhammed Ali bokse eller 
så Tarzanfilm om søndagen eller hørte Elvis synge i radioen, og de øjne var 
tit fyldt med tårer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
»Og jeg var meget præget af, at min far havde det forhold til de tre mænd. Så 
jeg skrev engang i 8. klasse en romantisk stil om folk, der ændrede verden«. 
</p><p>
»Jeg kan huske, jeg selv var helt oppe at køre over den, og at Hans roste den, 
men hvor han også kritiserede den skånselsløst for at være floromvunden«. 
</p><p class=" bl-elem">
»Han byggede både én op og holdt én nede på jorden. Men han inspirerede mig 
virkelig til at skrive. Og det at kunne udtrykke sig nogenlunde forståeligt 
i mange forskellige situationer er jo noget jeg har meget stor glæde af i 
dag«. 
</p>	
</div>
</div></body></html>
