---
layout:     post
title: 	    "Ungdomsfilm cykler noget ujævnt igennem Københavns kvarterer"
post_author:	    
post_date:	    Wed, 25 Feb 2015 15:49:54 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2562370/ungdomsfilm-cykler-noget-ujaevnt-igennem-koebenhavns-kvarterer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Midtimellem</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Instr.: Henrik Kolind. Dansk, 2015, ca. 80 min. 
</p><p class=" bl-elem">
Premiere i Posthus Teatret torsdag. 
</p>
</div>
</div><p>
Replikkerne i ungdomsbøger og -film har indimellem den uvane at tale 
tydeligere og højere om følelser, end mennesker gør i virkeligheden. Som om 
forfatterne undervurderer unges evne til at læse mellem linjerne og udtrykke 
sig med andet end ord. 
</p><p>
I ’Midtimellem’ får hovedpersonen Malte (spillet af Malte Mildner Find) 
derimod lov til at være en troværdigt stilfærdig ung københavner, der ikke 
udbasunerer sine følelser. I modsætning til mange andre fiktive fortællinger 
om unge kan man heldigvis heller ikke pege på en ydre begivenhed, der har 
udløst en krise i hans liv og er drivkraften i filmens handling. 
</p><p>
Det er alt det, der foregår inden i ham, som rumsterer i billederne af hans 
usikre møde med den jævnaldrende Clara, hans vane med at se verden gennem et 
kamera og hans kontrollerede udstråling i samvær med andre. Malte vil gerne 
være fotograf, men især er der rigtig meget, han ikke ved, om han tør eller 
kan eller har lyst til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2259639/ny-dansk-ungdomsfilm-er-en-tynd-kop-saftevand/">Ny dansk ungdomsfilm er en 
tynd kop saftevand</a></p><p>
Verden står muligvis åben for unge som ham og Clara, men i hvilken retning vil 
de selv, hvis de skræller sig fri af andres forventninger? Og hvad er 
meningen med det hele for Malte og for Clara, efter at de er færdige med 
gymnasiet og stadig er identitetsmæssigt søgende? 
</p><p>
Spørgsmålene får lov til at være ubesvarede, mens filmen over et døgn lader 
Malte og Clara cykle omkring i København, hvor de lærer hinanden at se byen 
på nye måder og også lærer hinanden at kende.
</p><p>
Følelserne i dem og imellem dem fortælles i små bevægelser og især igennem 
filmens dansksprogede musiknumre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2527629/haandholdte-kameraer-kan-ikke-redde-fortaersket-ungdomsfilm/">Håndholdte kameraer kan ikke 
redde fortærsket ungdomsfilm</a></p><p>
’Midtimellem’ har rigtig mange medvirkende, hvoraf en del er debutanter. 
Blandt de professionelle skuespillere gør blandt andre Cecilie Stenspil og 
Henrik Prip det godt i rollerne som henholdsvis en datter, der lige har 
mistet sin mor, og en ensom mand, der har mistet sit job og modet på at være 
til. I andre scener virker replikker skurrende oplæste. 
</p><p class=" bl-elem">
Kameraarbejdet er heller ikke lige stabilt hele vejen gennem værket. Men som 
en film om almindelig ungdommelig tvivlrådighed og som en frisk oplevelse af 
Københavns kvarterer virker ’Midtimellem’ fintmærkende og ægte. 
</p>	
</div>
</div></body></html>
