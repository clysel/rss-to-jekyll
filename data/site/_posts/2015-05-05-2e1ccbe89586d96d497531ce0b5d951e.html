---
layout:     post
title: 	    "Thorning vil skubbe yderområder i gang med bredbånd og bedre offentlig trafik"
post_author:	    
post_date:	    Tue, 05 May 2015 06:41:45 +0200
post_site:	    politiken.dk 
post_link:	    http://politiken.dk/indland/politik/ECE2654953/thorning-vil-skubbe-yderomraader-i-gang-med-bredbaand-og-bedre-offentlig-trafik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Både borgere og virksomheder i yder- og landkommuner skal have bedre rammer. 
Det skal blandt andet ske ved lettere adgang til bredbånd, en lempeligere 
planlov og forbedringer i den offentlige trafik.
</p><p>
De tre punkter er blandt regeringens i alt 50 initiativer i en ny 
udkantspakke, der skal skabe mere liv uden for Danmarks største byer, <a target="_blank" href="http://www.politiko.dk/nyheder/thorning-klar-med-udkantspakke-det-er-en-blandet-landhandel-af-ting">skriver 
Berlingske</a>.
</p><p>
Statsminister Helle Thorning-Schmidt (S) er knap for ord, når det kommer til 
at beskrive den samlede volumen af væksttiltagene, og vil heller ikke 
afsløre pakkens størrelsen finansiering, antal af nye arbejdspladser eller 
samtlige 50 punkters indhold.
</p><p>
Hun slår dog fast, at væksten »skal komme hele Danmark til gode«.
</p><p>
»Det er en blandet landhandel af ting, som ikke koster noget, fordi det er en 
form for afregulering, og så ting, som koster noget«, siger Helle 
Thorning-Schmidt til Berlingske.
</p><h3>
Ikke en decideret vækspakke
</h3><p>
De 50 initiativer er både »store og små« og omfatter 
blandt andet lempeligere regler for byggesagsbehandling, nemmere adgang til 
såkaldt crowdfunding for iværksættere og lettere mulighed for at flekse 
mellem helårs- og fritidsbolig, skriver avisen.
</p><p>
Der er dog ikke tale om en decideret vækstpakke, som regeringen ellers har 
fremlagt i både 2013 og 2014, understreger statsministeren.
</p><p>
I oppositionen modtages udkantspakken med skepsis af Venstres næstformand, 
Kristian Jensen.
</p><p>
»Det lyder mest af alt som en opfejning af krummer«, siger han til Berlingske.
</p><p class=" bl-elem">
SF's formand, Pia Olsen Dyhr, ser dog »gode takter« i regeringens 
udspil.
</p>	
</div>

</div></body></html>
