---
layout:     post
title: 	    "EU-undersøgelse: Danmark er det mest digitaliserede EU-land"
post_author:	    Christian Loiborg
post_date:	    Thu, 19 Mar 2015 13:31:45 +0000
post_site:	    www.version2.dk 
post_link:	    http://www.version2.dk/artikel/eu-undersoegelse-danmark-er-det-mest-digitaliserede-eu-land-104648?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Danmark er EU’s mest digitaliserede land. Det konkluderer en <a href="http://europa.eu/rapid/press-release_IP-15-4475_en.htm">EU-undersøgelse fra Februar</a>.</p>

<p>Her får Danmark scoren 0,68 ud af 1 i det digitale præstationsniveau. Det bringer os foran lande som Sverige, Holland og Finland, der også ligger i EU-toppen. I bunden er Rumænien med en score på 0,31 ud af 1. Siden 2014 er Danmark steget med 0,3 point fra 0,65.</p>

<p>Scoren er et gennemsnit af fem kernepunkter: Internetforbindelse, humankapital, internetbrug, integration af digitale teknologier samt digitale offentlige løsninger.</p>

<p>I 2014 lå Danmark på andenpladsen, når det kom til internetforbindelse - men i 2015 er vi på en femteplads, på trods af, at scoren er steget fra 0,66 til 0,69.</p>

<p>Humankapital dækker over den <a href="http://www.denstoredanske.dk/Samfund,_jura_og_politik/%C3%98konomi/Offentlig_og_kommunal_%C3%B8konomi,_forbruger%C3%B8konomi/human_capital">viden og erfaring</a>, som den samlede arbejdsstyrke er i besiddelse af, og som erhverves gennem investering i uddannelse og træning. Her er Danmark placeret på tredjepladsen både i 2014 og 2015, og med samme score: 0.73.</p>

<p>For internetbrug ligger Danmark nu på andenpladsen med scoren 0,6 - i 2014 lå vi på førstepladsen med scoren 0,57. Vi er blandt dem, der er storforbrugere af videostreamingtjenester og nethandel.</p>

<p>Når det kommer til integrationen af digitale teknologier ligger vi i år nummer et. I 2014 lå vi nummer fire med en score på 0,43 - der siden er forbedret til 0,52. Ifølge undersøgelsen er særligt danske virksomheder gode til at udnytte de muligheder, digitale teknologier bringer med sig.</p>

<p>Og så er der de digitale offentlige løsninger. Her ligger Danmark i top - som vi gjorde det i 2014. Scoren er dog faldet fra 0,86 til 0,84. Samtidig ligger vi i top, når det kommer til det, EU betegner som eHealth. Det dækker bl.a. over digital behandling af medicinske data og digitale recepter.</p>

<p>Du læse mere om de danske resultater i undersøgelsen på <a href="https://ec.europa.eu/digital-agenda/en/scoreboard/denmark">EU-Kommissionens hjemmeside</a>.</p>
  </section></div></body></html>
