---
layout:     post
title: 	    "Mindfulness er hård psykisk træning "
post_author:	    
post_date:	    Sat, 09 May 2015 12:49:05 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2659990/mindfulness-er-haard-psykisk-traening/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan kan du finde det</h4>
<div class="fakta-body" data-buildingblock="embedded_factboxlink">
<p>
Der er så vidt vides mindfulness på alle de store hospitaler, så er du patient 
på et ambulatorium, kan du undersøge mulighederne. Det bruges som supplement 
til behandlingen mod blandt andet: Kronisk smerte, panik- og generaliseret 
angst, socialfobi, depression, spiseforstyrrelse, alkohol- og stofmisbrug, 
smerter og angst ved cancer, fibromyalgi, psoriasis, rehabilitering efter 
hospitalsophold, at leve med sygdom, smerter efter ulykke, stress og kronisk 
træthed. 
</p><p>
Som privatperson: Den anerkendte MBSR-model (mindfulness-baseret 
stress-reduktion) forløber over otte uger med højst 20 deltagere. Man mødes 
én gang om ugen i 2,5 timer, og der er hjemmearbejde svarende til ca. 45-60 
minutters daglig træning. 
</p><p>
Mindfulness skal trænes systematisk for at have effekt som behandling. Derfor 
er det vigtigt, at man er motiveret for at gennemføre hele forløbet. 
</p><p>
Sted: Dansk Center for Mindfulness, Aarhus Universitetshospital, 
wwwmindfulness.au.dk. 
</p><p>
Pris: 4.375 kroner. 
</p><p>
Mindfulnessforeningen udbyder til tider MBSR-kurser i København, Aalborg og 
Aarhus. Se mere på <a class=" bl-elem" href="http://www.mindfulnessforeningen.dk" target="_blank">www.mindfulnessforeningen.dk</a></p><p class=" bl-elem">
Kilder: Overlæge Lone Overby Fjorback samt psykolog Peter la Cour. 
</p>
</div>
</div><p>
Mindfulness bruges i stigende grad som supplement til behandlingen af alt fra 
depression og angst til tvangstanker og kroniske smerter. Hvis man vælger 
den rette metode, virker det i mange tilfælde bedre end medicin, siger 
overlæge Lone Overby Fjorback, leder af Dansk Center for Mindfulness ved 
Aarhus Universitet og seniorforsker på Aarhus Universitetshospital. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/viden/ECE2637714/forskere-mindfulness-virker-lige-saa-godt-som-antidepressiver/">Forskere: Mindfulness virker 
lige så godt som antidepressiver</a></p><p>
Her bliver patienterne behandlet med MBSR – mindfulness-baseret stress 
reduktion – i kombination med terapi og medicin. 
</p><p>
Men der er ikke tale om en mirakelkur, påpeger hun. Terapien kræver en grundig 
og vedvarende indsats fra patientens side. Og det skal holdes ved lige 
ganske som en god fysisk form. 
</p><p><i class=" bl-elem">Hvad er mindfulness?</i></p><p>
»Mindfulness betyder at være til stede i nuet og acceptere det, som det er. 
Det er en måde at være på, og det er noget, man kan træne sig til at være. 
Man undgår ikke problemerne, men man kan træne sig op til at møde dem på en 
sådan måde, at man klart ser dem og forholder sig til dem på en konstruktiv 
måde. Man lærer at nedbringe lidelse og opbygge et vedvarende sundt mentalt 
helbred«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/deadsections/studieliv/ECE1981090/meditation-og-mindfulness-hjaelper-paa-eksamensangst/">Meditation og mindfulness 
hjælper på eksamensangst</a></p><p><i class=" bl-elem">Hvordan?</i></p><p>
»I stedet for tænke meget negativt på dine problemer, for eksempel smerter, så 
tager du dem ind og accepterer dem. Vi mennesker er tilbøjelige til enten at 
flygte fra vores problemer eller at bygge et skjold op, fordi det er for 
svært. Nogle bliver totalt overvældet og fuldstændig rasende over, at verden 
er så forfærdelig, andre bliver handlingslammede. Mindfulness lærer en at 
integrere problemerne og følelserne, så man ikke bliver for overvældet«. 
</p><p><i class=" bl-elem">Hvad betyder det med at være i nuet?</i></p><p>
»Det er faktisk lidt kompliceret. Min hund er til stede her og nu, men den er 
ikke særlig mindful, for den har ikke en langsigtet plan. Man starter med at 
finde ud af: Hvor er jeg nu? Så skal man observere: Hvad er min intention 
med det? I hver eneste situation skal man tænke: Hvad er min motivation? 
Svaret kan være: At få mindre smerte og mere glæde. Eller at få flere til at 
beundre mig. Man er nødt til hele tiden at evaluere sig selv og det er meget 
dybere end ’bare’ at være i nuet. Når man har trænet et stykke tid, oplever 
man, at alle ens handlinger og følelser går igennem et filter. Man ser 
verden på en bestemt måde, alt efter om man er bange, helt vildt vred eller 
i harmoni.«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2128088/stresset-mindfulness-er-svaret/">Stresset? Mindfulness er svaret</a></p><p><i class=" bl-elem">Det lyder anstrengende hele tiden at skulle tænke på, hvad man gør og 
hvorfor?</i></p><p>
»Det er krævende at ændre sine vaner, og det er svært for alle. Mindfulness 
handler ikke om mere tænkning, men om at blive mere opmærksom, observere og 
tillade den oplevelse, man alligevel har i kroppen, og så handler det om at 
se på sin adfærd, hvilket er en forudsætning for ændring. Vi er eksperter i 
at løbe væk fra negative oplevelser, og når man begynder at mærke efter, er 
det meget svært at blive i oplevelsen og lade dem være. Men hvis man lærer 
det, er det virkelig noget, der kan påvirke vores mentale helbred. Det er 
hårdt arbejde, men man får meget ud af det, ligesom dem, der løber 10 km 
hver dag«. 
</p><p><i class=" bl-elem">Kan alle lære det?</i></p><p>
»Alle kan lære det, ja. Og man behøver ikke at vente, til man har fået en 
blodprop eller en depression. Vi bliver alle sammen gamle nok til 
livsstilssygdomme, og den måde, vi tænker på og handler på, sætter spor i 
hjernen og former vores hjerne, så jo bedre vi er trænet, jo bedre er vi i 
stand til at håndtere modgang. Det er ligesom fysisk træning: Det er nemmere 
at klare et maratonløb, hvis man har løbetrænet, end hvis man har ligget på 
sofaen«. 
</p><p><i class=" bl-elem">Kan det gøre mere skade end gavn?</i></p><p>
»Hvis man gør det med en, som ikke er uddannet, ja. I starten kan man nemlig 
godt opleve at få det værre, for når man begynder at være stille og mærke 
alle de følelser, man ikke bryder sig – for eksempel angst, rastløshed, 
irritation, vrede, sorg og mindreværd – kan det være meget overvældende. Så 
skal du være sammen med en person, som kan guide dig på en rigtig måde«. 
</p><p><i class=" bl-elem">Hvordan finder man den rigtige form i junglen af tilbud?</i></p><p class=" bl-elem">
»Spørg til uddannelsen, og vælg dem, der kan varetage MBSR (mindfulness- 
baseret stress-reduktion) eller MBKT (mindfulness-baseret kognitiv terapi). 
</p>	
</div>

</div></body></html>
