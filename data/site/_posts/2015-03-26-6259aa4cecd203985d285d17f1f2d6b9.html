---
layout:     post
title: 	    "Roskilde Festival: Derfor ser programmet sådan ud"
post_author:	    
post_date:	    Thu, 26 Mar 2015 16:05:46 +0100
post_site:	    politiken.dk 
post_link:	    http://politiken.dk/ibyen/koncert/ECE2605237/roskilde-festival-derfor-ser-programmet-saadan-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ovenpå på et år med uro i festivaldammen, hvor Tinderbox meldte sig som ny 
dreng i klassen, og hvor der udbrød strid mellem fremtrædende danske 
festivaler, bookingbureauer og kunstnere, har Roskilde Festival i dag 
offentliggjort årets program. 
</p><p>
Genremæssigt er det en blandet pose bolcher, og plakaten rummer både upcoming 
navne og etablerede titaner i branchen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2603742/kendrick-lamar-og-nicki-minaj-foejet-til-roskilde-plakaten/">Kendrick Lamar og Nicki Minaj 
føjet til Roskilde-plakaten</a></p><p>
»Det har været vigtigt for os at have nogle navne i toppen, som er unge og 
toneangivende. Det synes vi, vi rammer godt med navne som Disclosure, 
Florence &amp; The Machine og Kendrick Lamar. Men jeg synes også, vi kommer 
rigtigt godt rundt i forskellige genrer og har nogle af 2015's 
allervigtigste navne. Også dem, folk ikke kender. Det er en vigtig ting ved 
Roskilde, at man kan komme og få kunstneroplevelser, man ikke kendte på 
forhånd. Så det, man køber billetten for, ikke nødvendigvis er det, man har 
med hjem som den bedste koncertoplevelse«, fortæller programchef Anders 
Wahrén. 
</p><h3>
Fremhæver Father John Misty og Africa Express 
</h3><p>
Anders Wahren er ikke meget for at nævne navne, men peger alligevel på Father 
John Misty, rapkometen Kendrick Lamar og Damon Albarns ’Africa 
Express’-projekt, som ting han ser frem til: 
</p><p>
»Africa Express er ikke ét navn, men et sammensurium af op mod 100 forskellige 
musikere, der krydser scenen i løbet af de 4-5 timer på Arena. De tager 
udgangspunkt i afrikansk musik, men får indspark fra amerikanske og 
europæiske musikere. Og så er det skabt i samarbejde med vores gode ven 
Damon Albarn, så det ser jeg meget frem til. Det bliver en unik 
Roskilde-oplevelse«. 
</p><p><i class=" bl-elem">Hvad handler det om, når I har booket Paul McCartney? </i></p><p>
»Det er en anden del af vores profil, som handler om at trække tråde tilbage i 
historien. Det kan vi gøre med ham, Tom Zé og Einstürzende Neubauten. Paul 
McCartney er vigtig, fordi han er en del af musikhistorien og den kunstner 
med det største bagkatalog af måske alle nulevende kunstnere. Vi vil gerne 
skubbe til folk og give dem nye ting, men det her bliver en synge-med-fest 
og kan skabe et fællesskab, vi også synes skal være på Roskilde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2604454/musikredaktoer-kendrick-redder-roskildes-aere/">Musikredaktør: Kendrick redder 
Roskildes ære</a></p><p><i class=" bl-elem">Hvad så med Kendrick Lamar?</i></p><p>
»Han spillede for to år siden på Arena, hvor der kom dobbelt så mange 
mennesker, som der var plads til. Vi vidste allerede der, at vi ikke havde 
set det sidste til ham, og vi har bare ventet på, at der skulle komme den 
rette anledning til at invitere ham tilbage. Og så kunne timingen jo ikke 
være bedre, end at han lige har udgivet et album i sidste uge, som står til 
at blive ét af årets bedst anmeldte. Han stormer fremad, har fået 40 mio. 
streaminger på en uge og fungerer som live-kunstner, så han er et ønskenavn 
for os«, forklarer Anders Wahrén, som understreger, at festivalen bookede 
ham, før han udgav den anmelderroste ’To Pimp a Butterfly’. 
</p><h3>
Nicki Minaj er et »show«, Africa Express en »eksklusiv oplevelse«
</h3><p>
Et af de andre hovednavne, Roskilde i dag har trukket op af hatten, er Nicki 
Minaj. Og med hende kan publikum både se frem til et fedt show og rap af 
højt niveau, mener Anders Wahrén: 
</p><p>
»Hun kan levere et underholdende og provokerende show, som nogle måske vil 
synes, er for poppet - men hun har også rigtigt meget kvalitet. Hun er 
blandet rent genremæssigt, hun har noget poppet, leger med noget elektronisk 
og er en fabelagtig rapper. Så det er oplagt, at hun er et hovednavn«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2604314/fakta-her-er-de-85-nye-navne-til-aarets-roskilde-festival/">Fakta: Her er de 85 nye navne 
til årets Roskilde Festival</a></p><p><i class=" bl-elem">Du nævner også selv Africa Express som en vigtig af de nye bookinger - og I 
har altid én eksperimenterende koncert af lang varighed. Hvorfor prioriterer 
I det? </i></p><p class=" bl-elem">
»Vi vil gerne have særlige oplevelser, som kun findes på Roskilde Festival. 
For at være eksklusive og få nogle af de særlige oplevelser, som lever i 
lang tid i folks bevidsthed. Hvad Africa Express' set kommer til at bestå 
af, er for tidligt at sige, men det bliver noget med folk, der spiller egne 
og hinandens numre – og numre skabt til lejligheden. De kommer til at have 
base tæt på festivalen, hvor de har øvelokale og kan jamme nogle ting og 
lære hinanden at kende inden, så det bliver både spontant og af høj 
kvalitet«. 
</p>	
</div>
</div></body></html>
