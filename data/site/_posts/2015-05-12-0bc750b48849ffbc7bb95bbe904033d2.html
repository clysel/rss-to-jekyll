---
layout:     post
title: 	    "Portugals gennembrud i vinverdenen lader stadig vente på sig"
post_author:	    
post_date:	    Tue, 12 May 2015 09:19:50 +0200
post_site:	    politiken.dk 
post_link:	    http://politiken.dk/mad/vin/ECE2661264/portugals-gennembrud-i-vinverdenen-lader-stadig-vente-paa-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Vinlandet Portugal</h4>
<div class="fakta-body" data-buildingblock="embedded_factboxlink">
<p>
Landet er Europas 5.-6.-største vinland.
</p><p>
Vinproduktionen består af 70 procent rødvin og 30 procent hvidvin.
</p><p>
Portugal har masser af egne druesorter som f.eks. touriga nacional, touriga 
franca, baga og castelão.
</p><p>
Hedvine som portvin og madeira udgør mere end 10 procent af produktionen.
</p><p class=" bl-elem">
Landet er det 10.-største vinland i Danmark med en markedsandel på 
ca. 1 procent.
</p>
</div>
</div><div class="art-fakta article-box">
<h4 class="">
Jose Santos anbefaler</h4>
<div class="fakta-body" data-buildingblock="embedded_factboxlink">
<p>
2011 Quadrifolia Douro, 40 kroner.<br/><a class=" bl-elem" target="_blank" href="http://www.philipsonwine.com"> www.philipsonwine.com </a></p><p>
2013 Quinta do Regueiro Vinho Verde, 69 kroner. <br/><a class=" bl-elem" target="_blank" href="http://www.a-vinstouw.dk">www.a-vinstouw.dk</a></p><p>
2001 Meandro Douro, 99 kroner<br/><a class=" bl-elem" target="_blank" href="http://www.jyskvin.dk"> www.jyskvin.dk </a></p><p>
2013 Filipa Pato ’Nossa Calcario Branco’, 249 kroner. <br/><a class=" bl-elem" target="_blank" href="http://www.nordentoftwine.dk">www.nordentoftwine.dk</a></p><p class=" bl-elem">
2006 Moucháo Alentejo, 259 kroner. <br/><a class=" bl-elem" target="_blank" href="http://www.vinogaudium.dk">www.vinogaudium.dk</a></p>
</div>
</div><p>
Det begynder lidt skævt. Jose Santos har lige været en tur i Bourgogne og 
Champagne, og snakken tager derfor straks på afveje til det franske og de 
mange glimrende vine, han fik smagt på nogle få intensive dage.
</p><p>
Mark- og producentnavne fyger over bordet i solen foran restaurant Mielcke &amp; 
Hurtigkarl, for nok er der portugisisk dna i blodet hos den 53-årige 
sommelier, men han er først og fremmest vinelsker og -kender. 
</p><p>
Det er en passion og ekspertise, der har skaffet ham mange fans og flere 
priser, blandt andet årets vinoplevelse i White Guide 2014 og årets Gericke 
udskænkning 2012.
</p><p>
Dem har han fået for en veludviklet evne til at kombinere restaurantens 
komplekse og udfordrende retter med vine, der ikke blot passer til maden, 
men også løfter den samlede oplevelse til nye højder. 
</p><h3>
Lokale druer 
</h3><p>
Og i modsætning til de fleste af landets andre vinøse og gastronomiske 
højborge er det ikke sjældent, at der sniger sig en portugisisk vin med på 
Santos’ vinmenu. Naturligvis. For da det efterhånden lykkes mig at få drejet 
samtalen til den rette geografiske destination, skifter tonelejet, og det 
bliver tydeligt, at nu handler det ikke kun om gode vine generelt, men om 
hjerteblod. Hjemlandets vine, som han dels sætter pris på og dels kender til 
i detaljen.
</p><p>
Svaret på det indledende spørgsmål om, hvorvidt portugisisk vin fortjener 
større opmærksomhed og markedsandel, er derfor næsten givet. 
</p><p>
»Absolut! Portugal har så meget at byde på vinmæssigt set, som man slet ikke 
kender til og ser på markedet i Danmark. Der er en uforlignelig diversitet, 
og Portugal kan levere det samme som de fleste andre vinområder, men vi kan 
det med egne druesorter. Der er meget lidt af de franske/internationale 
sorter, og det er man stolt af i Portugal«. 
</p><p>
Det med den manglende udbredelse af ikkeindfødte druesorter har han ret i. 
Listen over Portugals mest plantede sorter er særdeles nationalistisk 
læsning, og det er desuden slående, at kun ganske få af dem har gjort 
karriere uden for landets grænser. Portugisisk vin er kort og godt 
portugisisk – på godt og ondt. 
</p><p>
Stoltheden over egne traditioner kan både være en styrke og en hæmsko, når man 
gerne vil gøre andre interesserede i egne fortræffeligheder. Santos ser en 
lovende udvikling. 
</p><p>
»Den rodfæstede tradition og en vinkultur med lang historie bliver nu parret 
med innovation og investeringer som aldrig før. Der sker simpelthen så meget 
overalt i øjeblikket. Og det er også en udvikling, jeg ser herhjemme. Der 
dukker hele tiden flere portugisiske vine op hos de etablerede importører, 
og gruppen af deciderede Portugal-specialister vokser også. Jeg siger to til 
fire år, så er gennembruddet der for alvor. Vineliten, der stadig mest er 
til bourgogne og til dels bordeaux, er nok vanskelig at overbevise, men 
derudover er potentialet stort«. 
</p><h3>
Kun gastronomien mangler 
</h3><p>
Umiddelbart er det vanskeligt ikke at smittes af Santos optimisme, for 
Portugal ser ud til at kunne sætte flueben ud for de fleste vigtige punkter, 
hvis man vil erobre markedsandele i Danmark. 
</p><p>
Et populært feriemål, som danskerne kender. Tjek. 
</p><p>
Generelt godt pris-kvalitets-forhold. Tjek. 
</p><p>
Vine i en relativt blød, fyldig og frugtpræget stil. Tjek. 
</p><p>
Og ukendte til tider obskure vindistrikter og druesorter til nørderne. Tjek. 
</p><p>
Min egen lommeteori om, hvorfor boomet ikke for længst er sat ind, handler 
især om gastronomien, og eksperten er tilbøjelig til at være enig. 
</p><p>
»Portugal har manglet den lidt mere avancerede gastronomiske kant med en 
international tiltrækningskraft, der kunne have været den støtte for vinenes 
udbredelse, som man for eksempel har set det hos Italien. Men også her 
spirer det for alvor, og vi kan for eksempel mærke en markant stigning i <i>stagiaires</i> 
(praktikanter, red.) fra Portugal både her hos os og hos andre.
</p><p>
De unge rejser nu ud og tager erfaringerne med hjem, hvor der nu er opbrydning 
på vej. Og på mange af de bedste steder er det primært portugisisk vin, der 
fokuseres på«. 
</p><h3>
Portugisisk match 
</h3><p>
De portugisiske vines evner kan man også opleve hos Mielcke &amp; 
Hurtigkarl fra tid til anden. Dog kun når de passer perfekt ind i Santos’ 
analyse og oplevelse af den pågældende ret, for nationalismen får aldrig lov 
at overskygge professionalismen.
</p><p>
Når et mere traditionelt valg kan erstattes af en portugiser på mindst samme 
niveau, er der omvendt ikke så langt fra tanke til handling, som der kunne 
være andre steder. 
</p><p>
»Jeg kan for eksempel huske en ret speciel muscat-hvidvin fra Douro, som jeg 
brugte til en aspargesret. Her ville man måske ofte have taget en 
Alsace-vin, men denne havde lige netop det der ekstra, som gjorde 
forskellen, lidt <i>salinity</i> i afslutningen. Eller en anden hvidvin på 
flere lokale sorter fra Douro til lun Granbark ost med trøfler, hvor det 
klassiske valg havde været en stor hvid bourgogne, som de fleste nok også 
ville have troet, det var, hvis de ikke vidste det«. 
</p><p>
Eksemplerne på de gode match er mange. Ligesom alle detaljerne om de mange 
vinmagere, der p.t. sætter deres præg på den portugisiske 
kvalitetsudvikling. Og de udbedte få forslag på hans favoritområder bliver 
hurtigt til mange. 
</p><p>
»Rød vinho verde for eksempel ... uhh, det kan være helt vildt godt. Og alle 
de fantastiske rødvine fra portvinsdalen i Douro. Men for mig er Dão nok det 
bedste og mest interessante område netop nu. Men det har alle dage været et 
af landets bedste. Jeg husker en 1964’er, der var fremragende og en enkel 
kooperativvin fra 1952: helt fantastisk ...«, siger han. 
</p><p>
Hvis ikke det var, fordi man vidste, at Santos’ sammenligningsgrundlag er 
særdeles stort, kunne man have ham mistænkt for blot at være ramt af et 
klassisk hjemme er bedst-syndrom. Han er godt nok født i Angola, men 
familien er fra Dão, hvor der stadig ejes vinmarker. 
</p><p>
Et af mine egne første besøg i Portugal gik også hertil, og det er virkelig 
vine, der kombinerer klassiske portugisiske dyder som moden frugtkarakter og 
en vis rustik fremtoning med en rank rygrad og et friskt, mineralsk islæt. 
</p><p class=" bl-elem">
Jeg husker især nogle hvidvine fra Alvaro Castros vingård Quinta de Saes, og 
straks er Santos i gang med en lang, passioneret udredning om druesorten 
encruzados unikke karakter suppleret af en lang række producenter, der er 
værd at prøve. Hvis ikke andre forpligtelser havde kaldt, havde vi såmænd 
nok siddet der endnu. 
</p>	
</div>

</div></body></html>
