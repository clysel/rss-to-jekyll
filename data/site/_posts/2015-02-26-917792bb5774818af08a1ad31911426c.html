---
layout:     post
title: 	    "Portræt: Den muslimske front - som de fleste muslimer vender ryggen"
post_author:	    
post_date:	    Thu, 26 Feb 2015 13:51:11 +0100
post_site:	    politiken.dk 
post_link:	    http://politiken.dk/indland/ECE2564229/portraet-den-muslimske-front---som-de-fleste-muslimer-vender-ryggen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Væk med grænserne. Væk med både vestlige og kendte arabiske og muslimske 
ledere. Og så? Ja, så vil Hizb ut-Tahrir samle alverdens muslimer om et 
retskaffent kalifat over hele den muslimske verden. 
</p><p>
Ambitionen er stor. Tilslutningen har aldrig været overvældende. 
</p><p>
Den sunnimuslimske bevægelse, der blev stiftet i 1953, er forbudt i en lang 
række arabiske og centralasiatiske stater, hvor den ligesom andre religiøse 
og politiske organisationer opfattes som undergravende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563807/politisk-flertal-vil-forbyde-hizb-ut-tahrir/">Politisk flertal vil forbyde 
Hizb ut-Tahrir</a></p><p>
Forbuddene hører til bevægelsens argumenter for, at den sande islam, som Hizb 
ut-Tahrir gerne vil repræsentere, bliver undertrykt. Men ingen opgørelser 
taler om mere end 10.000 medlemmer i de måske 40 stater, bevægelsen findes i 
– over eller under jorden. 
</p><h3>
Fjernede blomster 
</h3><p>
I Danmark er medlemstallet anslået til alt mellem 50 og flere hundrede. De 
bruger ikke mindst deres bevægelse til at gå imod det, de opfatter som et 
voksende had til muslimer. 
</p><p>
Hizb ut-Tahrir afviste at fordømme de to mord ved Krudttønden og synagogen. 
Bevægelsen vakte opsigt, da den fjernede de blomster, der var lagt ved 
stedet, hvor drabsmanden selv blev dræbt – ikke for at tage afstand fra hans 
mord, men fordi blomster er imod muslimsk tradition. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563833/politikertjek-boer-ridsadvokaten-igen-undersoege-om-hizb-ut-tahrir-kan-forbydes/">Politikertjek: Bør 
Ridsadvokaten igen undersøge, om Hizb ut-Tahrir kan forbydes?</a></p><p>
Hizb ut-Tahrir mener, at det er »de danske politikere og medier, der burde 
tage afstand fra den politik, som har skabt omstændigheder, der fører til 
had, trusler, voldelige overfald og i yderste konsekvens drab, uanset hvem 
ofrene måtte være«. 
</p><p>
Hvis det går, som Hizb ut-Tahrir håber, vil muslimer over hele verden samle 
sig om en fælles nation under en kalif, der skal operere efter en bogstavtro 
læsning af Koranen. Det har mange regeringer både inden og uden for den 
muslimske verden i sig selv taget som en trussel. Men for Hizb ut-Tahrir har 
det snarere været et problem, at langt de fleste muslimer, også 
praktiserende religiøse, læser deres fælles hellige bog helt anderledes. 
</p><h3>
Ønsker enevældig kalif 
</h3><p>
Hizb ut-Tahrir fordømmer vestligt demokrati og vestlig indflydelse i den 
muslimske verden. Men de fleste muslimer i den demokratiske verden har 
aldrig sluttet sig til bevægelsens krav om demokratiets afskaffelse, og 
langt flere muslimer flytter eller flygter til den vestlige verden end den 
anden vej. 
</p><p>
Ved valg i Danmark opfordrer bevægelsen også til muslimsk boykot, hvad de 
danske muslimers altovervejende flertal og organisationer ikke har fulgt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2563818/tidslinje-hizb-ut-tahrir-i-danmark/">Tidslinje: Hizb ut-Tahrir i 
Danmark</a></p><p>
Hizb ut-Tahrir ønsker i stedet en enevældig kalif, som skal repræsentere 
konsensus, men ikke kan stemmes ud. Ingen sådan person har nogensinde kunnet 
samle væsentlig tilslutning i den muslimske verden. 
</p><p>
Kalifatets sprog skal være arabisk, fordi det er Koranens sprog, selv om tre 
fjerdedele af verdens muslimer lever med og taler helt andre sprog. 
</p><h3>
Forbudt i Tyskland 
</h3><p>
Hizb ut-Tahrir modsætter sig også religiøse mindretal i drømmen om et kalifat 
bortset fra ’bogens folk’, altså kristne og jøder – og bevægelsen taler for, 
at hverken tilhængere af andre religioner eller muslimer, der har forladt 
Hizb ut-Tahrirs fortolkning af Koranen, kan tillades i den pan-islamiske 
stat. 
</p><p>
Og den principielle anerkendelse af ’bogens folk’ har i flere lande ikke 
hindret Hizb ut-Tahrir i at udbrede antijødisk propaganda. Det er baggrunden 
for, at bevægelsen er forbudt i Tyskland. I Danmark fik lederen af Hizb 
ut-Tahrir i 2002 dom for forhånelse og opfordring til drab på jøder. 
</p><h3>
Støtter væbnet kamp 
</h3><p>
Når bevægelsen i Danmark kalder til politiske møder – ofte i Nørrebrohallen i 
København, hvor mænd gerne sidder i den ene side af hallen og tilslørede 
kvinder i den anden – er et antal på 1.000 mennesker adskillige gange mødt 
op. 
</p><div class="art-quote article-box">
<p class="quote"/>
<blockquote>
<p class="quote-txt">
Hizb ut-Tahrir fordømmer vestligt demokrati 
</p>
</blockquote>
</div><p>
Hizb ut-Tahrir har i al sin tid stærkt kritiseret samarbejdet mellem vestlige 
regeringer og regenterne på Den Arabiske Halvø, som bevægelsen kalder 
amoralske, korrupte og hyppigt i strid med islams sande lære.</p><p>
Selv lægger Hizb ut-Tahrir her i landet vægt på at opfatte sig som 
ikkevoldelig, men den støtter, at muslimer kan deltage væbnet i helligt 
forsvar af muslimske samfund mod fremmede styrker og undertrykkende 
herskere. Repræsentanter for Hizb ut-Tahrir har forsvaret angrebet på World 
Trade Center i New York i 2001. 
</p><h3>
Leder idømt fængsel 
</h3><p>
Den mangeårige danske leder af bevægelsen, Fadi Abdullatif, blev i 2006 idømt 
tre måneders fængsel for en løbeseddel med teksten: »Drag af sted for at 
hjælpe jeres brødre i Fallujah i Irak, og udslet jeres regenter, hvis de 
står i vejen for jer«. 
</p><p>
Både domme og politiske opfordringer til forbud mod Hizb ut-Tahrir har 
bidraget til bevægelsens opfattelse af sig selv som en muslimsk 
frontorganisation. Bevægelsen vil være et ærligt talerør for muslimer, der 
ikke har ladet sig påvirke af det herskende ikkemuslimske miljø. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555062/imam-tordnede-mod-joeder-fredagen-foer-terrordrabene/">Imam tordnede mod jøder 
fredagen før terrordrabene</a></p><p class=" bl-elem">
»Hold fast i jeres islam«, skriver Hizb ut-Tahrir til sine trosfæller: »Islam 
er perfekt og skal ikke tilpasses. Denne sørgelige udvikling er et desperat 
forsøg på at kue jer gennem pres og vold fra folk, som ikke længere kan 
argumentere for deres overbevisninger. Vær stolte og fremlæg islam, som den 
er, med en god tone, og så vil mange fordomme og misforståelser kunne 
nedlægges«. 
</p>	
</div>
</div></body></html>
