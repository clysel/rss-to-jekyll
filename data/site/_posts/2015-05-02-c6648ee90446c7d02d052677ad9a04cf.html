---
layout:     post
title: 	    "Opsætning af Hustvedt-roman bliver unødvendigt tung og forvirrende"
post_author:	    
post_date:	    Sat, 02 May 2015 20:05:25 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2651938/opsaetning-af-hustvedt-roman-bliver-unoedvendigt-tung-og-forvirrende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
The Blazing World</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Mungo Park (på Aveny-T). Efter roman af Siri Hustvedt. Iscen.: Anders 
Lundorph, dramatiker: Lucas Svensson, scen.: Nicolaj Spangaa, lyddesigner: 
Rasmus Overgaard Hansen, lysdesigner: Jacob H. S. Rasmussen. Til 2. juni. 
</p></div>
</div><p>
Det er ikke nemt at skrive om ’The Blazing World’. Egentlig er historien 
simpel nok: En 62-årig kvindelig kunstner savner anerkendelse og beslutter 
sig for at udstille sine værker igennem tre yngre, mandlige kunstnere. Men 
intet er simpelt i norskamerikanske Siri Hustvedts roman fra 2014, som nu 
får verdenspremiere på de skrå brædder i Mungo Parks opsætning på Aveny-T, 
hvor Allerødteatret er på visit de næste to måneder. 
</p><p>
Der er selvfølgelig en kønspolitisk pointe. Den historiske og sociale baggrund 
er kunstscenen i New York fra 1970’erne til i dag, der skildres som 
kvindefjendsk og patriarkalsk. Stik modsat i hvert fald mine forestillinger, 
hvor den periode i New York var vild, kønsneutral, abstrakt, 
eksperimenterende. Den postmodernistiske kunsts glødende centrum! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2646298/alle-tiders-barnemorderske-er-stadig-aktuel/">Alle tiders barnemorderske er 
stadig aktuel</a></p><p>
Det er der masser af i ’The Blazing World’, også i teaterversionen. 
Excentriske kunstnere med <i>queer</i> kropsperformances og kunstkritikere 
så excentriske som tre Woody Allen’er. Men nedenunder er der smålige 
mennesker i kød og blod med deres misundelse og bitterhed, deres fordomme og 
intriger. Og en krop, der ældes, ikke mindst. Historien om Harriet Burden er 
fortalt efter hendes død og baserer sig på interviews, breve, 
dagbogsoptegnelser. En genuint postmodernistisk fortælling, hvor identiteten 
er et splintret spejl, der skal samles med blødende fingre. 
</p><h3>
Identitetens åbenhed og sociale konstruktion 
</h3><p>
Lige netop den tematik passer perfekt til Mungo Parks spillestil, hvor flere 
skuespillere ofte deles om at spille den samme karakter. Christine Albeck 
Børge, Henrik Prip og Kasper Leisner spiller allesammen Harriet Burden, 
imens de samtidig springer ind og ud af et væld af biroller. Interessant, 
fordi det peger på identitetens åbenhed og sociale konstruktion. Leisners 
høje, maskuline krop, Prips tørre, nedtonede begejstring, og Albeck Børges 
lysende anfægtelse – det er altsammen 62-årige Harriet Burden. Denne Harriet 
Burden. 
</p><p>
Men det er også her, opsætningen bliver unødvendigt tung og forvirrende. Vi 
møder kunstkritikere og gallerister, Harriets mand og børn, og de tre 
mandlige kunstnere, som lægger navne til hendes værker. Meget af det klares 
med mikrofoner og en simpel videoteknik i Nicolaj Spangaas spejl- og 
skyggescenografi, hvor skuespillerne sætter sig hen foran et kamera og – 
vupti! – så er de i karakter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2643251/den-fynske-opera-folder-sig-helt-ud-i-dystopisk-stor-opsaetning/">Den Fynske Opera folder sig 
helt ud i dystopisk stor-opsætning</a></p><p>
Meget af det virker desværre også overflødigt. Særligt kunstnerne fremstilles 
ironisk og klichéagtigt, men tillægges nogenlunde samme vægt i Anders 
Lundorphs iscenesættelse og Lucas Svenssons dramatisering som de centrale 
karakterer. Det spreder vores fokus i en i forvejen kompliceret fortælling 
og gør det tilspidsede rollespil i den højdramatiske slutning svær både at 
sluge og forstå. 
</p><p class=" bl-elem">
Bedst er ’The Blazing World’, når situationen er klar, og skuespillerne går 
ind i den med hud og hår, som i godt, gammeldags, dramatisk teater. Ikke 
mindst, når Christine Albeck Børge mere og mere overtager rollen som Harriet 
Burden, og vi i hendes oprør imod en mandsdomineret verden mærker Børges 
eget oprør. Hendes engagement i den 62-årige kunstners liv brænder igennem, 
ja som forestillingens titel. Så måske er identiteten ikke så splintret 
alligevel? Måske er der en tyngde et sted, hvor lige netop for eksempel 
skuespilleren Børge brænder mere igennem? Netop det eksistentielle problem 
bliver tydeligt i forestillingens uforløste vaklen mellem sprængt, 
postmodernistisk fortælling, hvor ordene bare er ord uden tydelig afsender, 
og klassisk, dramatisk fortælling med faste, veldefinerede (køns)roller. 
</p>	
</div>

</div></body></html>
