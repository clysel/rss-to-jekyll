---
layout:     post
title: 	    "Copenhagen Phil byggede bro fra folkeligt til fint"
post_author:	    
post_date:	    Sat, 28 Feb 2015 18:33:20 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Koncertanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Kristina Ersson og Copenhagen Phil.
</p><p class=" bl-elem">
Dir.: Michael Schønwandt. Konservatoriets Koncertsal. Torsdag.
</p>
</div>
</div><p>
Publikum var hovedsagelig af modent tilsnit. Mange havde læsebrille på næsen, 
og alle sang med, mens den danske verdensmester i Carl Nielsen, dirigenten 
Michael Schønwandt, dirigerede Copenhagen Phils abonnenter i Konservatoriets 
Koncertsal. Bedre kunne man næsten ikke have indledt en koncert, der skulle 
fejre, at Carl Nielsen fylder 150 i år. 
</p><p>
Spændet er stort hos Nielsen, som Schønwandt forklarede – og så fik salen det 
ellers demonstreret. For der er virkelig mange mil fra ’Den danske sang’ og 
’Jens Vejmand’ til Nielsens snirklede og gådefulde orgelrejse ’Commotio’, 
som flere danske komponister i nyere tid har skrevet om for symfoniorkester. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2557853/copenhagen-phil-og-studerende-fyldte-bruckner-med-liv-og-varme/">Copenhagen Phil og studerende 
fyldte Bruckner med liv og varme </a></p><p>
Hans Abrahamsens version er ubarmhjertigt klar i sin fremstilling af musikkens 
karakteristiske figurer, men også af dens garnnøglegniderier. Værket er 
svært for alvor at forløse, og oven på den omgang var det en lettelse at få 
Nielsens koncert for fløjte og orkester serveret. Roligt og klart. 
</p><h3>
Fin affære 
</h3><p>
Mens orkesterbearbejdelsen af orgeltampen gav mindelser om både den populære 
’Helios’-ouverture og Nielsens sidste symfoni, blev fløjtekoncerten en fin 
og afbalanceret affære. Den kan godt bringes til at lyde »grotesk«, for nu 
at bruge Schønwandts ord. 
</p><div class="art-quote article-box">
<p class="quote"/>
<blockquote>
<p class="quote-txt">
En bred basun og en lækker klarinet gav solistisk med- og modspil undervejs
</p>
</blockquote>
</div><p>
Men med Copenhagen Phils solofløjtenist Kristina Ersson i front blev musikken 
hverken klemt tom for effekter eller malket, som havde Leonard Bernstein 
stået på podiet. Hun lagde solostemmen ærligt frem, og selv om hun på et 
tidspunkt mistede vejgrebet, var bilen med Schønwandt som chauffør aldrig i 
fare for at ryge af banen. </p><p>
En bred basun og en lækker klarinet gav solistisk med- og modspil undervejs, 
og for at komme hele vejen rundt om Carl Nielsen afsluttede Schønwandt og 
musikerne aftenen med hans 2. Symfoni. Et værk komponisten blev inspireret 
til, engang han så en fremstilling af de fire klassiske temperamenter på en 
kro et sted i Danmark. 
</p><h3>
Anbefalelsesværdig oplevelse 
</h3><p>
Ydersatserne i ’De fire temperamenter’, som symfonien slet og ret hedder, er 
en kolerisk indgang og en sangvinsk finale. Schønwandt kan musikken på 
fingrene og sørgede for heftig, kras sikkerhed og en glad fest, mens 
flegmatikeren blev fremstillet som et mildt og elskeligt fumlehoved, der 
trods mange skridt op og ned ad gulvet aldrig kom ud af stedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2523059/klassisk-koncert-var-en-raa-bralrende-boksekamp/">Klassisk koncert var en rå, 
bralrende boksekamp</a></p><p>
Horngruppen løftede melankolien op fra kulkælderen hjulpet af orkestrets 
strygere, og er man i nærheden af Gladsaxe, kan man opleve det hele i 
eftermiddag kl. 16, hvor koncerten gentages i Grønnemose Skoles festsal. 
</p><p class=" bl-elem">
Det er en fin og folkelig oplevelse, der tåler at blive anbefalet. Og så er 
der i øvrigt mere Nielsen allerede på mandag og onsdag, hvor Den Danske 
Strygekvartet spille Nielsenkvartetter på Den Hirschsprungske Samling. 
</p>	
</div>
</div></body></html>
