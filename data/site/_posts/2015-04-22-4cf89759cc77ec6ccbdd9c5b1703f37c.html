---
layout:     post
title: 	    "Vestager: Verdens kartelskurke kan ikke føle sig sikre"
post_author:	    
post_date:	    Wed, 22 Apr 2015 12:32:39 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2638025/vestager-verdens-kartelskurke-kan-ikke-foele-sig-sikre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I USA undrer man sig over, hvem denne nye danske politiker er, der i sidste 
uge erklærede krig mod gigantiske Google. Og i Rusland har man allerede, 
inden sagen er gået i gang, rettet hård kritik mod, at Vestager der i dag 
har gjort det det samme med Gasprom. 
</p><p><b class="ext-link">LÆS NYHED</b><a class="embeddedlink" href="http://politiken.dk/oekonomi/gloekonomi/ECE2637984/vestager-anklager-russisk-gasgigant-for-konkurrenceforvridning/">Vestager anklager russisk 
gasgigant for konkurrenceforvridning</a></p><p>
Selv er den danske EU-kommissær for konkurrence mere rolig i stemmen, når hun 
bliver bedt om at forholde sig til, at folk taler om et ekstremt skævt 
styrkeforhold mellem hendes direktorat og så de internationale 
supervirksomheder, hun lægger sig ud med. 
</p><p><i class=" bl-elem">Margrethe Vestager, kilder beskriver sager som den mod Google som David mod 
Goliat. Har de ret?</i></p><p>
»Nogle gange har en virksomhed et helt advokatfirma for hver af vores 
medarbejdere på en sag. Det betyder, at medarbejderne skal være vældig 
dygtige«, siger Margrethe Vestager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2637578/giganter-presser-vestager-haardt/">Giganter presser Vestager hårdt</a></p><p>
Det er de så til gengæld også, understreger hun. 
</p><p>
»Det er de bedste folk, vi har. De er veluddannede, og de ved, hvad de har med 
at gøre, og de er dedikerede. Men det er så også meget nødvendigt«, siger 
den danske konkurrencekommissær. 
</p><p>
Hele generaldirektoratet for konkurrence tæller 795 medarbejdere. Det lyder af 
meget, og når man ser det spejlblå højhus, som direktoratet har hjemme i 
midt i Bruxelles’ EU-kvarter, så kan det virke stort. 
</p><p>
Men målt i forhold til, at multinationale selskaber ofte råder over interne 
advokathold på over 100 mand, er konkurrencedirektoratet ikke længere så 
overvældende stort. Især ikke med tanke på, at hvert af de hold, som 
arbejder fast med en sag mod for eksempel Google eller Gasprom, beskrives 
som »en god håndfuld« medarbejdere. 
</p><h3>
Vestager: Vi har ressourcer nok 
</h3><p>
Vestager peger på, at hendes direktorat dog også kan trække på juridisk 
bistand i en intern instans i kommissionen, der er oprettet til formålet. 
Samtidig er der andre instanser, der sikrer kvaliteten af arbejdet 
undervejs. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2631483/google-sag-faar-amerikanere-til-at-spoerge-hvem-er-denne-vestager/">Google-sag får amerikanere til 
at spørge: Hvem er denne Vestager?</a></p><p><i class=" bl-elem">Du har også sager om Gasprom og andre på dit bord. Har I ressourcer nok?</i></p><p>
»Det har vi. Det er godt nok meget intenst, op til klagepunktsmeddelelsen 
bliver lanceret, men så bliver der en mindre intensiv periode, og så bliver 
det intensivt igen. Sådan fungerer det«. 
</p><p><i class=" bl-elem">Nogle spekulerer i, om alle kræfter nu bruges på Google, så Gasprom og 
andre kan ånde lettet op. Kan de det?</i></p><p>
»Nej, sådan fungerer det ikke. Vi har teams dedikeret til hver af disse sager, 
og de fortsætter med disse sager. Verdens kartelskurke kan ikke vide sig 
sikre. Vi skal nok være der«, siger Margrethe Vestager. 
</p><p>
Den danske EU-kommissær har siden onsdag været på en flere dage lang tur til 
USA for blandt andet at give interview til den amerikanske presse om sagen 
mod Google. 
</p><p>
Fra amerikansk side er der blevet lagt meget vægt på, om sagen er motiveret 
af, at Europa i virkeligheden bare gerne vil have Google ned med nakken for 
at skabe plads til egne virksomheder. Som Washington Post-journalisten Todd 
Frankel sagde til Politiken torsdag: 
</p><p>
»Nogle (i USA, red.) mener, at EU er gået bag af dansen på markedet for nye 
teknologier over for Silicon Valley og nu forsøger at rette op på denne 
måde«. 
</p><p>
Selv mener Vestager dog ikke, at modtagelsen i USA har været problematisk. 
</p><p>
»Reaktionerne har været meget balancerede. Nogle synes, at det, vi gør, det 
skal man ikke. Andre mener, at det er rigtigt, hvad vi gør – at vi må tage 
sagen, hvis man mener, at der er noget at komme efter«, siger Vestager. 
</p><h3>
Favoriserer egen indkøbstjeneste 
</h3><p>
I tilfældet med Google anklager konkurrencedirektoratet den amerikanske 
it-gigant for at favorisere sin egen indkøbstjeneste, Google shopping, når 
søgeresultater vises for brugerne. Det må Google ikke, fordi selskabet 
dermed udnytter sin position som populær søgemaskine til at udelukke andre 
indkøbstjenester fra at få opmærksomhed fra brugerne, lyder anklagen. 
</p><p>
Google har i første omgang afvist alt. I konkurrencedirektoratet ser man tre 
veje, som sagen kan gå. 
</p><p>
Den første mulighed er, at det nu lykkes Google at overbevise 
konkurrencedirektoratet om, at der intet er om sagen. Det har Google 10 uger 
til fra i onsdags. Den mulighed regner de færreste dog med, da kommissionen 
indtil nu har brugt fem år på at forberede sagen. 
</p><p>
Den anden mulighed er, at Google giver sig og begynder at give lige behandling 
til andre indkøbstjenester. 
</p><p class=" bl-elem">
Hvis ingen af delene sker, ender man med tredje mulighed, hvor kommissionen 
kan give Google en bøde på op til 10 procent af den årlige omsætning. Det 
kan Google så anke til en domstol. 
</p>	
</div>

</div></body></html>
