---
layout:     post
title: 	    "Tyrkiet raser over denne skulptur "
post_author:	    
post_date:	    Tue, 14 Apr 2015 22:29:43 +0200
post_site:	    politiken.dk 
post_link:	    http://politiken.dk/kultur/ECE2628227/tyrkiet-raser-over-denne-skulptur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I sig selv bliver skulpturen bemærkelsesværdig. 9 meter høj, lysende i mørket 
og med hundredvis af blomster spredt omkring sig på en af landets mest 
kendte pladser. Alligevel er det værkets budskab, der er blevet stridspunkt. 
</p><p>
Den tyrkiske ambassade i København kritiserer i stærke vendinger skulpturen, 
’The Draem’ (Danish Remembrance Armenian Empathy Messenger), der opstilles 
på Kultorvet ti dage i maj i anledning af 100-året for massakrerne på 
armenierne. En begivenhed, som internationale forskere anerkender som et 
folkedrab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2624888/paven-kalder-massedrab-i-armenien-for-folkedrab/">Paven kalder massedrab i 
Armenien for folkedrab</a></p><p>
Men ikke i Tyrkiet, hvor regeringen nægter at anerkende et folkedrab. 
</p><p>
Ambassaden skriver i en mail til Politiken, at det er »moralsk uholdbart og 
juridisk ubegrundet«: »Vi er skuffet over, at en skulptur, som beskriver 
hændelserne i 1915 som et ’folkedrab’, vil blive opført på en af de store 
pladser i København«. 
</p><h3>
Arkitekt: En fejring af empati 
</h3><p>
Redaktør Sadi Tekelioglu fra den tyrkiskdanske avis Haber kalder sagen 
betændt: »Jeg tror, det vil skabe røre blandt tyrkiske indvandrergrupper i 
Danmark«. 
</p><p>
Det er den amerikansk-armenske tegnestue Invivia, der af Teknik- og 
Miljøforvaltningen i Københavns Kommune har fået tilladelse til at opstille 
skulpturen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2271043/armenien-tyrkiet-benaegter-folkedrab-trods-undskyldning/">Armenien: Tyrkiet benægter 
folkedrab trods undskyldning</a></p><p>
»Det er et symbol på erindringen om folkedrabet og en fejring af empatien«, 
siger værkets hovedarkitekt, Allen Sayegh. 
</p><p>
Massakrerne mod kristne armeniere i det tidligere Osmanniske Rige er fortsat 
præget af stærke følelser, og Tyrkiets regering er kendt for at skabe 
diplomatiske forviklinger, når folkedrabet nævnes. Så sent som i søndags 
trak landet sin ambassadør i Vatikanet hjem, efter at paven ved en messe 
omtalte »folkedrabet«. 
</p><h3>
DF: Tyrkiet skal blande sig udenom 
</h3><p>
Ifølge Lars Aslan (S), medlem af Borgerrepræsentationen, er ambassadens kritik 
af skulpturen i København »helt absurd«. 
</p><p>
»Selvfølgelig kan vi markere det armenske folkedrab i København«, siger han og 
får opbakning fra kultur- og fritidsborgmester Carl Christian Ebbesen (DF): 
</p><p>
»Tyrkiet skal blande sig fuldstændig uden om, hvad vi gør i København, og hvad 
det er for en ytringsfrihed og kunstnerisk frihed, vi har«. 
</p><h3>
Danmark aldrig anerkendt folkedrabet 
</h3><p>
Modsat en række andre lande har Danmark aldrig officielt anerkendt 
begivenhederne som et folkedrab. 
</p><p>
Udenrigsminister Martin Lidegaard (R) afviser at kommentere skulpturen. 
</p><p class=" bl-elem">
»Den danske regering fortier ikke omfanget af de tragiske begivenheder i 1915, 
men har ikke officielt anerkendt begivenhederne som et folkemord. Vores 
holdning er, at det bør overlades til historikerne«, skriver han i en mail. 
</p>	
</div>

</div></body></html>
