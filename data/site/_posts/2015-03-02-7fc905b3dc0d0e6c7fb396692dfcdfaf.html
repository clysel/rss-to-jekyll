---
layout:     post
title: 	    "Krise i SAS: Forstå konflikten på fem minutter"
post_author:	    
post_date:	    Mon, 02 Mar 2015 10:29:29 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2569465/krise-i-sas-forstaa-konflikten-paa-fem-minutter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS' forsøg på at vende underskud til overskud har skabt stor utilfredshed 
blandt medarbejderne i luftfartselskabet, og i protest har ansatte siden 
fredag nedlagt arbejdet. 
</p><p>
De første skridt mod en konflikt blev taget i december sidste år. 
</p><p>
Her fremlagde SAS' topchef, Rickard Gustafson, en spareplan, der skal skære 
udgifter for 1,6 milliarder kroner frem mod 2017. Planen blev fremlagt i 
forbindelse med årsregnskabet for 2013/14 med et underskud på 545 millioner 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2487990/sas-lancerer-ny-stor-milliard-spareplan/">SAS lancerer ny stor 
milliard-spareplan</a></p><p>
Spareplanen er langt fra uden fortilfælde. Siden 2005 har de ansatte i SAS 
måtte forholde sig til syv spareplaner, som ledelsen har fremlagt. 
</p><p>
Som en del af den nyeste spareplan købte SAS det mindre flyselskab Cimber for 
20 millioner kroner. Flere analytikere pegede dengang på, at formålet måtte 
være at få fingre i de - fra arbejdsgiverens synspunkt - bedre 
overenskomster, som Cimbers ansatte hører under, og som ikke er lige så 
dyre, som dem SAS' medarbejdere arbejder under. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2477571/analytiker-om-opkoeb-sas-gaar-efter-de-billige-overenskomster/">Analytiker om opkøb: SAS går 
efter de billige overenskomster</a></p><p>
Med opkøbet af datterselskabet ville SAS overføre 147 medarbejdere til Cimber 
pr. 1. marts, og den udsigt gjorde SAS' ansatte utrygge omkring deres 
arbejdsvilkår. CAU, som er kabinepersonalets fagforening, mente, at manøvren 
var et forsøg på at omgå overenskomsten frem for en virksomhedsoverdragelse. 
</p><h3>
Sammenbrudte forhandlinger 
</h3><p>
Parterne har siden 22. januar forhandlet om de vilkår, der skal gælde for de 
147 ansatte, og efter en måned, 24. februar, var frustrationerne så store 
blandt kabinepersonalet, at man gik til fagligt møde - med de første 
aflysninger og forsinkelser til følge. 
</p><p>
De ansatte frygter, at de på sigt vil komme på en dårligere overenskomst. 
</p><p>
SAS mener, at man har mødt fagforeningens krav med en lovning om, at de 
ansatte, der flyttes fra SAS til Cimber, kan beholde deres løn- og 
arbejdsvilkår indtil 2017, hvor overenskomsten skal genforhandles. 
</p><p>
I fredags, 27. februar, nedlagde kabinepersonalet arbejdet igen. Søndag valgte 
SAS at tage den overenskomststridige arbejdsnedlæggelse i Arbejdsretten, som 
efter en hastebehandling beordrede de ansatte i arbejde igen. Den afgørelse 
trodsede de ansatte, som fortsat nægtede at gå i arbejde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2569308/fronterne-er-trukket-skarpt-op-i-sas-inden-krisemoede-kl-9/">Fronterne er trukket skarpt op 
i SAS inden krisemøde kl. 9</a></p><p>
Det fik SAS til at offentliggøre en meddelelse, hvor selskabet varsler, at det 
strejkende personale bliver fyret, hvis de ikke genoptager arbejdet inden 
klokken 12 i dag. 
</p><p>
I beskeden lyder det, at »hver enkelt kabinemedarbejder inden for en angiven 
tidsfrist skal meddele SAS, om man møder op på arbejde, og såfremt det ikke 
sker, vil det være at betragte som om, de pågældende medarbejdere har bragt 
deres ansættelsesforhold til ophør«. 
</p><h3>
Spareplan på spareplan på spareplan 
</h3><p>
De ansatte i SAS er langt fra uvante med spareplaner, der de senere år er 
blevet fremlagt under navne som 'Turnaround 2005', 'Core SAS' og '4 
Excellence Next generation'. 
</p><p>
Medarbejderne har ad flere omgange vinket farvel til både kollegaer, løn og 
julekurv i kampen for selskabets overlevelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2485837/stewardesse-gennem-24-aar-engang-fik-passagererne-kaffen-i-porcelaenskopper/">Stewardesse gennem 24 år: 
Engang fik passagererne kaffen i porcelænskopper</a></p><p>
I 2008 kostede en spareplan 4.500 fyringer, mens kabinepersonale og piloter 
skulle gå 10-20 procent ned i løn. Efter yderligere nedskæringer i de 
efterfølgende år var SAS i 2012 nede på 9.000 medarbejdere, hvor antallet i 
slutningen af 1990'erne lå på over 35.000. 
</p><p>
I 2012 blev endnu en plan fremlagt, der skulle sørge for en besparelse på tre 
milliarder svenske kroner frem til regnskabsåret 2013/14, men det var heller 
ikke nok til, at selskabet kunne nå sin målsætning, og i 2014 fulgte altså 
endnu en milliard-spareplan. 
</p><p class=" bl-elem">
SAS kommer med regnskab for første kvartal af 2015 på torsdag, og 
forventningen er et underskud på omkring en halv milliard kroner. 
</p>	
</div>
</div></body></html>
