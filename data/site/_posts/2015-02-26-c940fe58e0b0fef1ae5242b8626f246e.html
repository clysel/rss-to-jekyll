---
layout:     post
title: 	    "Sådan staver man til dansker med det genetiske alfabet"
post_author:	    
post_date:	    Thu, 26 Feb 2015 22:29:45 +0100
post_site:	    politiken.dk 
post_link:	    http://politiken.dk/viden/ECE2559190/saadan-staver-man-til-dansker-med-det-genetiske-alfabet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var under stor fanfare, da det lykkedes at kortlægge det menneskelige 
arvemateriale i 2003. 
</p><p>
Pludselig vidste man, at det humane arvemateriale – som man også kalder for 
genomet – bestod af 3 milliarder byggesten og ganske overraskende kun 
indeholdt cirka 20.000 gener. 
</p><p>
Det kortlagte arvemateriale stammede fra anonyme donorer. 
</p><p>
I 2007 fik J. Craig Venter og den legendariske forsker James Watson som de 
første i verden kortlagt deres personlige genomer til mindste detalje. James 
Watson blev verdensberømt i 1953 sammen med kollegaen Francis Crick, da de 
afslørede strukturen af livets kode, dna. 
</p><p>
De kortlagte genomer har siden 2003 fungeret som et digitalt opslagsværk, hvor 
forskere er blevet klogere på, hvordan gener spiller sammen og gør os til de 
mennesker, vi er. 
</p><p><b class="ext-link">LÆS OGSÅ </b><a class="embeddedlink">Hr. X fik tågede svar med 
posten</a></p><p>
Når det nu er gjort, kan man undre sig over, at danske forskere netop har 
gentaget bedriften 12 år efter. Ikke kun på en enkelt dansker, men på hele 
30 og snart hele 150. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Nu har vi et dansk opslagsværk, som vi kan spejle os i som danskere </p>

<p class="sender">
</p><p class=" bl-elem">Karsten Kristiansen, professor</p> 

</blockquote>
</div><p>
Det skyldes, at den menneskelige arvemasse varierer fra race til race, fra 
folkeslag til folkeslag og fra land til land. Derfor har borgere fra hvert 
enkelt land et helt unikt genetisk fingeraftryk, der får indflydelse på 
udseende, karaktertræk og risikoen for at udvikle forskellige 
sygdomme.</p><p>
»Man ved, at det humane genom har udviklet sig forskelligt siden udvandringen 
fra Afrika«, siger professor Karsten Kristiansen fra Biologisk Institut på 
Københavns Universitet: 
</p><p>
»Det vil sige, at der er større eller mindre variationer i genomet, alt efter 
hvor i verden man bor. Det betyder også, at vi i Danmark er udstyret med 
nogle genomer, som gør os unikke danske. Og nu har vi altså fra 30 etniske 
danskere fået stykket et referencegenom sammen, som vil karakterisere en 
typisk gennemsnitsdansker«. 
</p><p>
Han har deltaget i den aktuelle forskning, som er blevet offentliggjort i et 
af verdens førende tidsskrifter, Nature Communications. 
</p><p><b class="ext-link">LÆS MERE </b><a class="embeddedlink">Spytprøve gav ham inspiration til 
ny helbredsstrategi</a></p><p>
»Nu har vi et dansk opslagsværk, som vi kan spejle os i som danskere og bruge 
den genetiske information til at ruste os til fremtiden i det danske 
sundhedsvæsen, hvor man i stadig stigende grad vil forsøge at skræddersy 
behandlingen til den enkelte patient, hvor man som en del af behandlingen 
vil sekventere og kortlægge patientens fulde genom«, siger professor Karsten 
Kristiansen. 
</p><p>
Det er det nationale initiativ ’GenomeDenmark’ med støtte fra 
Innovationsfonden, der står bag det omfattende projekt. Københavns 
Universitet, Aalborg Universitet, Danmarks Tekniske Universitet, det danske 
firma Bavarian og det kinesiske firma BGI-Europe deltager i initiativet. 
</p><h3>
Danskere fra familiebanken 
</h3><p>
De personer, der har fået kortlagt livets digitale information, er en del af 
Den Københavnske Familiebank, som blev etableret i 1973 med professor Jan 
Mohr og lektor Hans Eiberg fra Københavns Universitet i spidsen. 
</p><p>
Familiebanken rummer blodprøver fra cirka 880 familier. Storfamilier, som 
udover mor og far mindst skulle bestå af fire børn. 
</p><p>
Ud over blodprøverne, som opbevares i iskolde kvælstoftanke under Panum 
Instituttet i København, har forskerne også indsamlet oplysninger som 
øjenfarve, næseprofil, øreform, hårfarve, højde, vægt, allergi, astma og 
tendens til ordblindhed og sengevædning. 
</p><p>
»Igennem årene har vi lokaliseret cirka 60 gener og regioner, som har været 
involveret i særlige egenskaber og sygdomme. Nu har vores familiebank fået 
en højteknologisk overhaling, hvor hele 10 familier i form af far, mor og 
børn har fået kortlagt hvert eneste bogstav i arvemassen. Det var svært at 
forestille sig, at det skulle ske, da familiebanken blev etableret for over 
40 år siden. Det betyder også, at forældrene, der har leveret blod til 
projektet i dag, er mellem 70 og 80 år gamle og børnene mellem 45 og 55 år«, 
siger Hans Eiberg. 
</p><p><b class="ext-link">LÆS OGSÅ </b><a class="embeddedlink">Usynlig 3D-kunst kan kun ses 
gennem et elektronmikroskop</a></p><p>
Et vigtigt kriterium for undersøgelsen var, at forsøgsdeltagerne skulle være 
etnisk danske. Derfor blev de nødt til at eksludere et par familier 
undervejs, fordi genomanalysen viste, at familierne havde grønlandske og 
norske aner. 
</p><p>
»Så ud fra genomerne kan vi meget præcist afsløre, hvor folk kommer fra, og 
derfor blev vi nødt til at sortere de familier fra på vores vej til at 
etablere et dansk referencegenom«, siger Karsten Kristiansen. 
</p><div class="art-quote article-box">
<p class="quote"/>
<blockquote>
<p class="quote-txt">
I dag er der op mod 60 procent af patienterne på danske hospitaler, som ikke 
får den optimale behandling.
</p>
<p class="sender">
Karsten Kristiansen, professor 
</p>
</blockquote>
</div><p>
Forskningen har allerede kastet interessante resultater af sig. For i og med 
at datagrundlaget stammer fra familier, har forskerne kunnet skønne sig frem 
til, hvor mange fejl i arvemassen – også kaldet mutationer – et barn arver 
fra sin far og mor, og hvor mange mutationer der opstår spontant.</p><p>
»Vi har fundet ud af, at en dansker i gennemsnit får 100 genforandringer, der 
kan være sygdomsfremkaldende«, siger Esben N. Flindt, der er 
platformskoordinator for GenomeDenmark: 
</p><p>
»Disse kan stamme fra forældrene eller opstå spontant hos barnet. Heldigvis 
arver barnet oftest et raskt gen enten fra far eller mor, så det vil 
sjældent føre til sygdom. Når man studerer genomer hos danskerne, skal man 
altså forvente, at den nye generation vil have nogle nye unikke mutationer 
sammenlignet med deres forældre. Den information kan man også bruge til at 
regne ud, hvornår menneskerne blev skilt ud fra aberne på evolutionens 
stamtræ«. 
</p><h3>
At nyse i solen 
</h3><p>
Siden genomet blev kortlagt i 2003, er forskerne blevet bedre og bedre til at 
læse genomet og forstå, hvad de enkelte gener udretter på egen hånd eller i 
samspil med andre. 
</p><p>
For eksempel har man identificeret den genvariant, der får mennesker til at 
nyse, når de får sol i øjnene. Man har også fundet den genvariant, der kan 
få folk til at hade koriander. Og så har man også fundet det genetiske 
grundlag til at forstå, hvorfor der er nogle mennesker, der fra deres urin 
kan lugte, at de har spist asparges, og andre ikke kan. 
</p><p>
I den mere alvorlige ende har man også identificeret enkelte gener, der med en 
mutation kan fremkalde kræft i i bryst eller tarm, eller gener, der i et 
samspil øger risikoen for sukkersyge, hjerte-kar-sygdomme eller overvægt. 
</p><h3>
Prisen rasler ned 
</h3><p>
Forskerne bag GenomeDenmark håber, at deres kortlægning af 150 danske genomer 
og dermed skabelsen af et referencegenom kan blive et skridt på vejen til at 
få teknologien ind på hospitalerne og bruge den som en rettesnor i 
behandlingen af patienter. 
</p><p>
»I dag er der op mod 60 procent af patienterne på danske hospitaler, som ikke 
får den optimale behandling. Det vil sige, at medicinen i mange tilfælde 
ikke virker efter hensigten, og patienterne skal leve med behandlingens 
bivirkninger. Derfor vil vi arbejde for, at man i stadig højere grad 
forsøger at genomsekventere patienterne, så man kan finde sygdommens 
genetiske årsag og behandle ud fra den viden. Det sker allerede på danske 
hospitaler i dag, men vi vil gerne arbejde for, at teknologien bliver endnu 
mere udbredt og sat i system. Det nye danske referencegenom er en god start 
og et skridt på vejen til i fremtiden at kunne individualisere behandlingen 
til den enkelte patient«, siger Karsten Kristiansen. 
</p><p>
Grunden til, at genomsekventering kan blive en vigtig spiller i fremtidens 
behandlingssystem, er, at prisen for at sekventere et genom er raslet ned. 
</p><p><b class="ext-link">LÆS OGSÅ </b><a class="embeddedlink">Dna-analyser hjalp to familier 
med uhelbredeligt syge børn</a></p><p>
Mens det tog 10 år og kostede cirka 20 milliarder kroner at kortlægge det 
første humane genom, så koster det i dag cirka 4.000 kroner og tager kun få 
uger at gennemføre. 
</p><p>
Med en yderligere grundig analyse af genomet vil det cirka koste 20.000 kroner 
per person eller patient. 
</p><p>
Det er ikke kun i Danmark, at det går stærkt på genomfronten. I lande som 
Malta, Finland, Island og Færøerne går man med planer om at få kortlagt 
genomerne fra hele befolkningen. I Holland og USA har man også store 
genomprojekter i gang, og i England vil man inden 2017 have kortlagt genomet 
hos 100.000 borgere. 
</p><h3>
Personfølsom big data 
</h3><p>
En strategi kunne for eksempel være, at man sekventerede dna fra blod fra 
hælprøven eller navlestrengsblod, så snart en ny verdensborger kom til 
verden. 
</p><p>
Genomdata kunne så være en del af barnets lægejournal gennem resten af livet. 
</p><p>
Ved sygdom kunne man så vælge at kigge generne efter i sømmene for at 
undersøge, om sygdommen muligvis har en genetisk årsag. Tanken er dragende, 
men det er ifølge forskerne bag GenomeDenmark alt for tidligt at tage den 
diskussion. 
</p><p>
»Før vi beslutter os for, hvilken model vi skal vælge i Danmark, skal vi have 
en ordentlig debat om, hvad teknologien kan, og hvad der er dens 
begrænsninger. Man skal ikke undervurdere den bekymring, der er i den danske 
befolkning, og hvis det bliver sådan et teknologisk ’fagre nye verden-fiks’, 
tror jeg, at danskerne og politikerne vender projektet ryggen. Vi skal også 
have fundet en løsning til, hvordan de personfølsomme data ikke kommer i de 
forkerte hænder og bliver misbrugt«, siger Karsten Kristiansen. 
</p><p><b class="ext-link">LÆS OGSÅ </b><a class="embeddedlink">Professor kortlægger sit 
ufødte barns arvemasse</a></p><p>
Lene Koch er professor ved Institut for Folkesundhedsvidenskab på Københavns 
Universitet og er en del af det etiske rådgivningspanel i GenomeDenmark. 
</p><p>
Hun er enig i, at man bør tage den med ro og give sig tid til at diskutere 
teknologien med den danske befolkning, før man tager store beslutninger. 
</p><p>
»Det er vigtigt, at man går forsigtigt frem, så man ikke ødelægger den tillid, 
der er mellem den danske befolkning og forskningsverden«, siger Lene Koch, 
som blandt andet forsker i bioetik. 
</p><p>
Der er ifølge Lene Koch nogle store etiske problemer, der skal løses, når man 
sigter mod, at alle danskere på et eller andet tidspunkt skal have kortlagt 
sit fulde genom. 
</p><p>
»Det danske projekt er et strålende eksempel på big data, fordi der bliver 
etableret en stor biobank med danskernes genomdata. Hvordan skal 
informationerne lagres og sikres mod misbrug? Hvem skal have adgang til 
informationen, og hvad skal de personer vide, der får lagret deres genomiske 
data i banken? Er det forskning eller behandling, og skal borgeren have at 
vide, hvad der gemmer sig af hemmeligheder i hans genom? Feltet ligger i en 
gråzone mellem forskning og behandling, og det er problematisk, fordi de to 
områder traditionelt er reguleret helt forskelligt«, siger Lene Koch. 
</p><p>
»Så selv om teknologien er fascinerende og løfterig, bør man gøre det 
ordentligt fra starten og bruge den tid, der skal til. Der skal etableres en 
ny etisk infrastruktur, der kan løse de etiske problemer, og så må man leve 
med, at man kommer lidt senere i mål«, siger professoren. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00915/DNAtidslinje-940px_915663y.jpg" alt="" border="0"/><span class="caption"><span class="f-img-caption">DNA. 
</span>Tekst: Lasse Foghsgaard. Grafik: Jens Herskind.</span></span></p>	
</div>
</div></body></html>
