---
layout:     post
title: 	    "FN: Assad tilbyder våbenhvile omkring Aleppo i Syrien"
post_author:	    
post_date:	    Wed, 18 Feb 2015 12:33:26 +0100
post_site:	    politiken.dk 
post_link:	    http://politiken.dk/udland/ECE2551341/fn-assad-tilbyder-vaabenhvile-omkring-aleppo-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter flere års intense kampe med flere hundrede tusinde døde i den syriske 
borgerkrig øjner forhandleren på vegne af FN, Staffan de Mistura, snerten af 
et håb om pause i de ellers utrættelige bombardementer. 
</p><p>
Ifølge udsendingen er den syriske regering med præsident Bashar al-Assad i 
spidsen med på at sætte krigen omkring byen Aleppo i det nordvestlige Syrien 
på pause i seks uger, skriver The New York Times. 
</p><p>
»Den syriske regering har udtrykt over for mig, at den er villig til at stoppe 
alle luftbombardementer og affyringer af missiler i en periode på seks uger 
over hele Aleppo«, siger den italiensk-svenske FN-diplomat Staffan de 
Mistura efter at have underrettet FN's sikkerhedsråd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_mellemoesten/ECE2546230/denne-mand-proever-at-skabe-fred-i-syrien---sammen-med-assad/">Denne mand prøver at skabe 
fred i Syrien - sammen med Assad</a></p><p>
Endnu er der ingen dato for våbenhvilens eventuelle begyndelse, men de Mistura 
oplyser, at han snart er på vej til hovedstaden Damaskus for at diskutere 
netop det spørgsmål. Steffan de Mistura er generalsekretær Ban Ki-moons 
specielle udsending i Syrien. 
</p><p>
Han har siden sidste sommer som den tredje i rækken har forsøgt at finde en 
løsning på den blodige konflikt. 
</p><p>
FN-udsendingen siger ifølge flere internationale nyhedsbureauer og medier, at 
han ingen illusioner har omkring udsigterne for en våbenhvile, men at han 
øjner et »glimt af håb, da det er vores pligt at beskytte civile, overalt 
hvor det er muligt, mens vi stadig håber på at finde en politisk løsning«. 
</p><h3>
Oppositionen kræver handling 
</h3><p>
Lige nu er den vestlige del af Aleppo styret af oprørsgrupper, mens regimet 
sidder på den østlige del af byen. FN ønsker at etablere og styre en sikker 
zone mellem de to dele af byen, så nødhjælp kan komme ind i den hårdt ramte 
by. 
</p><p>
En af de store ubekendte er nu, om oppositionen og oprørsstyrkerne også er 
villige til at stoppe skyderierne. Ifølge The New York Times siger Najib 
Ghadbian, en repræsentant for oppositionen, at man afventer flere detaljer 
omkring våbenhvilen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2374732/191000-mennesker-er-doede-under-borgerkrigen-i-syrien/">191.000 mennesker er døde 
under borgerkrigen i Syrien</a></p><p>
»Et sådan forslag fra Assads regime bliver bedømt på handlinger, ikke ord«, 
siger han: 
</p><p>
»Indtil videre har hans ageren kun budt på vold og terror« 
</p><p>
Tidligere har oppositionen udtrykt bekymring for, at Assad blot vil bruge en 
pause i Aleppo til at sætte hårdere ind i kampene andre steder i landet. 
Allerede i september foreslog Staffan de Mistura en våbenhvile, som han 
siden og uden held har forsøgt at finde opbakning til hos konfliktens 
parter. 
</p><p class=" bl-elem">
FN estimerer, at omkring 220.000 mennesker har mistet livet undervejs i den 
næsten fire år lange borgerkrig. Flere millioner syrere er på flugt. 
</p>	
</div>
</div></body></html>
