---
layout:     post
title: 	    "Timelang debat udsætter dommen over udskældte bycykler"
post_author:	    
post_date:	    Thu, 30 Apr 2015 22:09:47 +0200
post_site:	    politiken.dk 
post_link:	    http://politiken.dk/indland/ECE2650959/timelang-debat-udsaetter-dommen-over-udskaeldte-bycykler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det omdiskuterede bycykel-projekt får lov at leve lidt endnu. 
</p><p>
På et møde på rådhuset her til aften foreslog Venstre og Konservative, at der 
ikke bliver købt flere by- og pendlercykler, og at der dermed bliver sat en 
stopper for projektet. 
</p><p>
Der var dog bred enighed i salen om, at det er op til Teknik- og Miljøudvalget 
at træffe den beslutning. Med 38 stemmer for og 11 imod blev det således 
besluttet, at foreslaget sendes videre til Teknik- og Miljøudvalget. 
</p><p>
Ifølge den oprindelige plan skulle firmaet GoBike have leveret alle 1.866 
bycykler inden 1. maj. Firmaet havde således kun få timer tilbage at løbe 
på, da aftenens møde blandt borgerrepræsentationens medlemmer fandt sted på 
rådhuset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2649563/undren-paa-raadhuset-lad-titanic-gaa-ned-morten-kabell/">Undren på rådhuset: Lad 
Titanic gå ned, Morten Kabell</a></p><p>
»GoBike er i forvejen bagud med leveringen af både cykler og standere. Hvis vi 
både mangler cykler og standere, bør vi stoppe projektet. I aften skal der 
være 1.866 bycykler på gaden, ellers skal vi ophæve kontrakten«, udtalte 
Konservatives medlem af Københavns Borgerrepræsentation Jakob Næsager 
tidligere til Politiken, og det forslag holdt han fast i under aftenens 
møde. 
</p><p>
»Hvornår vil borgmesteren mene, at man skal trække stikket? Hvor lidt kan man 
slippe af sted med at levere?«, spurgte han gentagne gange teknik- og 
miljøborgmester i Morten Kabell (EL) og henviste til, at GoBike på nuværende 
tidspunkt kun har leveret knap 25 procent af de aftalte bycykler. 
</p><p><b>Ny leveranceplan fra GoBike</b></p><p>
Morten Kabells svarede, at han ville se tiden an de næste par måneder. Han 
sagde desuden, at det er op til By- og Pendlercykelfonden at vurdere, om 
GoBikes nye leveranceplan lever op til den tidligere indgåede kontrakt, og 
om de økonomiske og juridiske garantier er overholdt. 
</p><p>
Hvis ikke det er tilfældet, mener han, at der er tale om en misligeholdt 
kontrakt. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/ECE2563271/bycyklernes-historie-det-hele-begyndte-med-en-fuld-mand-der-stjal-en-cykel/">Bycyklernes historie: Det hele begyndte 
med en fuld mand, der stjal en cykel...</a></p><p>
»Alle garantier skal være overholdt, ellers er det kontraktbrud. Der er ingen 
tvivl om, at der er grund til at kritisere, at der står så få cykler på 
gaderne. Men hvis København trækker sig nu, er det København, der 
misligeholder kontrakten«, sagde Morten Kabell under mødet. 
</p><p>
Selvom Morten Kabell flere gange til mødet sagde, at han ikke har set GoBikes 
nye leveranceplan, udtalte han tidligere til Politiken, at der ifølge den 
nye plan vil være 1.000 el-bycykler på gaderne i København og på 
Frederiksberg til sommer. Resten kommer inden 1. oktober. Et faktum, der 
især undrede Mette Annelie Rasmussen (R). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2649672/borgmester-vil-ikke-bremse-prestigeprojekt-vi-gambler-ikke-med-kommunens-penge/">Borgmester vil ikke bremse 
prestigeprojekt: Vi gambler ikke med kommunens penge</a></p><p>
»Borgmesteren udtaler, at han ikke har set leveranceplanen og dermed ikke ved, 
hvad der står. Alligevel har han flere gange i dag udtalt sig både til 
Politiken og her i salen om, at der kommer 1.000 nye bycykler på gaden til 
sommer og flere til oktober. Hvordan hænger det sammen?«, spurgte hun flere 
gange. 
</p><p>
Morten Kabell holdt fast i, at han ikke har set leveranceplanen, og at han 
forholdt sig til de tal, han var blevet oplyst af Nikolaj Bøgh fra By- og 
Pendlerfonden. 
</p><p>
Men GoBikes nye leveranceplan til trods holdt størstedelen af aftenens 
borgelige talere fast i, at aftalen var, at samtlige 1.866 bycykler skulle 
være på gaden inden midnat i aften. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2648705/slingrekurs-omstridt-bycykel-paa-vej-ind-i-varmen-igen/">Slingrekurs: Omstridt bycykel 
på vej ind i varmen igen</a></p><p>
»Vi sidder heri salen i aften på et aktuelt og oplyst grundlag. Synes 
borgmesteren ikke, at det er tid til at trække en streg i sandet og lade 
det, der er sket - eller rettere: <i>ikke </i>sket - få konsekvenser. Der 
skulle være leveret 1.866 bycykler inden 1. maj. hvis ikke GoBike opfylder 
kontrakten inden døgnets udløb, må vi sige, at vi trækker stikket«, sagde 
Kajob Næsager. 
</p><p class=" bl-elem">
På opfordring af fra Peter Thiele (SF) og Mette Annelie Rasmussen sluttede 
diskussionen om bycyklerne dog for denne gang med en afstemning, som 
resulterede i, at bolden om bycyklernes skæbne blev kastet videre. 
</p>	
</div>

</div></body></html>
