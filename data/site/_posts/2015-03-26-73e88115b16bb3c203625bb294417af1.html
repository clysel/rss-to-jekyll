---
layout:     post
title: 	    "Når piloter vælger at styrte ned"
post_author:	    
post_date:	    Thu, 26 Mar 2015 17:27:56 +0100
post_site:	    politiken.dk 
post_link:	    http://politiken.dk/udland/ECE2605060/naar-piloter-vaelger-at-styrte-ned/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Piloter har flere gange tidligere valgt at tage deres egne liv ved at styrte 
med deres fly - og passagerer. 
</p><p>
I en række tidligere hændelser har havariefterforskere peget på, at overlagte 
handlinger frem for tekniske problemer eller uvejr lå bag flykatastrofer. 
</p><p>
Her er nogle af de hændelser, hvor piloternes bevidste valg efter alt at dømme 
har været afgørende for styrtene. 
</p><p><b>Februar 1982:</b> Et DC-8 fra Japan Airlines styrter i havet under 
indflyvningen til lufthavnen i Tokyo. 24 af de 174 ombordværende mistede 
livet. Det viste sig, at piloten gennem længere tid havde været psykisk 
ustabil og tilsyneladende havde fået et sammenbrud, der fik ham til at 
tvinge flyet mod jorden. 
</p><p><b>December 1977:</b> En Boeing 737 fra Silk Air styrtede ned undervejs fra 
Jakarta i Indonesien til Singapore med 97 passagerer og 7 medarbejdere om 
bord. Forinden var cockpittets båndoptager - også kendt som den sorte boks - 
blevet slukket. Der var ingen tegn på, at mekaniske problemer lå bag 
styrtet. Efterforskerne fandt, at styrtet kunne være sket, fordi flyet 
bevidst blev styret ned mod jorden. Det viste sig, at piloten havde gamblet 
med sin økonomi, og at han flere gange tidligere havde vist sig risikovillig 
og sjusket bag styrepinden i strid med almindelige sikkerhedsbestemmelser. 
</p><p><b>August 1994: </b>Et ATR 42-fly fra Royal Air Maroc forulykkede under en tur 
fra Agadir til Casablanca. Det styrtede pludselig og uden varsel ned i 
Atlasbjergene med 44 mennesker om bord. Det viste sig, at piloten forinden 
havde sat automatpiloten ud af drift. Efterforskere pegede på, at han led af 
hjertesorger og derfor kan have styret maskinen mod jorden. Den konklusion 
er omstridt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Fbi_egypt_air_990_924060y.jpg" alt="" border="0"/><span class="caption"><span class="f-img-caption">STYRT. 
</span>Havariefterforskere med en af 'de sorte bokse' fra det forulykkede EgyptAir fly, der styrtede ned ud for USA's kyst - tilsyneladende som følge af en bevidst handling i cockpittet.</span></span><b>Oktober 1999:</b> En Boeing 767 fra EgyptAir forsvinder i Atlanten ud for 
Massachusetts kyst under en flyvning fra New York til Kairo. 217 mennesker 
omkom ved tragedien. Forinden havde kaptajnen netop forladt cockpittet og 
hans styrmand var derefter begyndt at mumle: »Jeg stoler på Gud«, inden 
autopiloten blev slået fra og flyet kastet nedad med stor hastighed. 
Amerikanske havariefterforskere har antydet, at styrtet indgik i en 
selvmordshandling - en vurdering, der ikke deles af de egyptiske 
myndigheder. 
</p><p><b>November 2013:</b> Et fly fra Mozambique Airlines styrter ned i Namibia med 
33 personer om bord. Det viste sig, at kaptajnen på et tidspunkt, hvor han 
var alene i cockpittet på sin Embraer 190, sænkede snuden på maskinen uden 
at reagere på alarmerne eller på kollegaens banken på døren. Ifølge 
Mozambiques myndigheder var der tale om en bevidst handling. 
</p><p><b>Flere andre ulykker</b> i rutetrafik med fly har udløst mistanke om, at 
styrtene er resultater af bevidste handlinger og ikke ulykker. Blandt dem er 
gåden om Malaysia Airlines MH370, der forsvandt sporløst sidste år under en 
tur fra Kuala Lumpur til Beijing. Satellitdata tyder på, at piloten har 
ændret kursen mod syd og at maskinen er endt i dybhavet vest for Australien. 
</p><p><b class="ext-link">GRAFIK</b><a class="embeddedlink" href="http://politiken.dk/rejser/rejser_940px/ECE2574835/grafik-hvad-blev-der-af-mh370/">Hvad blev der af MH370?</a></p><p class=" bl-elem"><i class=" bl-elem">Kilder: NTSB, AP, The Telegraph, Washington Post, Time Magazine m.fl. </i></p>	
</div>
</div></body></html>
