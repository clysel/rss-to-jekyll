---
layout:     post
title: 	    "Politikere lykønsker dronningen med selfies og lodtrækning"
post_author:	    
post_date:	    Thu, 16 Apr 2015 16:40:21 +0200
post_site:	    politiken.dk 
post_link:	    http://politiken.dk/indland/politik/ECE2630177/politikere-lykoensker-dronningen-med-selfies-og-lodtraekning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Republikanere og royalister, højre- og venstreorienterede, ministre og menige 
medlemmer af Folketinget. 
</p><p>
De sociale medier bruser over af lykønskninger til Dronning Margrethe, der i 
dag fylder 75 år, og landets politikere deltager ivrigt. 
</p><h3>
Republikanere ønsker tillykke på facebook 
</h3><p>
På Facebook lover Venstres ordfører for fiskeri og landdistrikter, Thomas 
Danielsen, at sende en flaske vin fra prinsgemalens vinslot Chateau de Cayx 
til en af de personer, der ønsker dronningen tilllykke i opdateringens 
kommentarfelt. I skrivende stund har 61 personer prøvet lykken. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Thomas_Danielsen2_928808x.jpg" alt="" border="0"/><span class="caption"><span class="f-img-caption">Lodtrækning. 
</span>Thomas Danielsens opdatering på facebook, hvor han udlodder en flaske vin fra Prins Henriks vinslot Chateau Caix.</span></span></p><p>
SF's formand, Pia Olsen Dyhr, kalder sig selv republikaner, men skriver at, 
hun har stor respekt for dronningen, som da også får et »tillykke« med på 
vejen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Pia_Olsen_Dyhr_928724x.jpg" alt="" border="0"/><span class="caption"><span class="f-img-caption">Taffel. 
</span>Pia Olsen Dyhr sendte en lykønskning afsted sammen med et par billeder af sig selv fra gårsdagens taffel på Christiansborg. På billedet til højre ses hun med den konservative formand Søren Pape Poulsen. Foto: Kit Lytjohan / Josue Medina Vasquez.</span></span></p><p>
Selv stifteren af Den Republikanske Grundlovsbevægelse, det radikale 
folketingsmedlem Zenia Stampe, ønsker dronningen et »hjerteligt tillykke med 
dagen«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Zenia_Stampe_928727x.jpg" alt="" border="0"/><span class="caption"><span class="f-img-caption">Republikaner. 
</span>Zenia Stampe (R) er blandt andet kendt for sit ønske om at reformere grundloven, så kongehuset skrives ud af den demokratiske proces. Alligevel ønsker hun dronningen tillykke.</span></span></p><p>
Ligestillingsminister Manu Sareen (R) lagde i går aftes et billede på Facebook 
af sig selv i sit stiveste puds, og skrev: 
</p><p>
»Man kan sige, hvad man vil om monarkiet, og det gør vi jo heldigvis også i 
Danmark. Men det ændrer ikke på, at Margrethe altså er min dronnning, og det 
vil hun altid være«. 
</p><p>
Naturligvis er der også en hilsen fra Dansk Folkepartis værdiordfører, Pia 
Kjærsgaard, der skriver, a hun har fejret majestæten med et glas øl i 
selskab med Naser Khader. 
</p><h3>
Dronningen er populær på Twitter 
</h3><p>
Ifølge overskrift.dk, der giver et overblik over, hvad folk skriver om på 
Twitter, ligger hastagget #margrethe75 - en slags søgeord - på 2. pladsen 
over de mest populære danske hashtags. Det er blevet brugt 616 gange i løbet 
af de sidste 24 timer. #Dronningen75 ligger på 4. pladsen, mens 
#tillykkemargrethe er blevet brugt 243 gange det seneste døgn. 
</p><p>
En af dem er Venstres psykiatriordfører, Jane Heitmann. Også Søren Espersen, 
næstformand i Dansk Folkeparti, sender en hilsen. 
</p><p/><p>
På billeddelingstjenesten Instagram er der også et par royale hilsner at 
hente. 
</p><p>
Både i den mere personlige stil som her fra ministeren for fødevarer, landbrug 
og fiskeri, Dan Jørgensen (S): 
</p><p/><p>
Og en mere formel lykønskning fra Det Konservative Folkeparti, der sender en 
hilsen i samme design som partiets aktuelle kampagne mod blandt andet 
naziislamisme. »75 år er ingen alder,« fastslår partiet. 
</p><p class=" bl-elem"/>	
</div>

</div></body></html>
