---
layout:     post
title: 	    "Tvis-træner opgiver at flyve til finale i Rusland"
post_author:	    
post_date:	    Thu, 07 May 2015 19:42:54 +0200
post_site:	    politiken.dk 
post_link:	    http://politiken.dk/sport/haandbold/ECE2660065/tvis-traener-opgiver-at-flyve-til-finale-i-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Team Tvis Holstebro lørdag i Rusland skal forsvare sin føring på 13 mål 
fra den første EHF Cup-finale mod Rostov-Don, bliver det uden træner Niels 
Agesen på sidelinjen. 
</p><p>
Det skriver Dagbladet Holstebro-Struer. 
</p><p>
Niels Agesen var ellers kommet om bord på flyet i Hamburg sammen med resten af 
Tvis-lejren, men træneren måtte i sidste øjeblik bede om at blive sat af 
igen. 
</p><p>
Træneren har i nogle år lidt af panikangst, som blev udløst efter en særdeles 
ubehagelig episode for cirka fem år siden i Kina. 
</p><p>
Direktør i Team Tvis Holstebro, Emil Bjørnø, var til stede, da Niels Agesen 
måtte opgive at rejse med holdet til Rusland. 
</p><p>
»Det er rigtig synd for Niels. Han ville rigtig gerne have været med. Det kan 
være hans sidste EHF Cup-finale«, siger direktøren til Dagbladet 
Holstebro-Struer. 
</p><p>
Emil Bjarnø er dog sikker på, at holdet nok skal klare sin guld-mission uden 
træneren. Holdet har nemlig tidligere spillet europæiske udekampe uden 
Agesen på sidelinjen. 
</p><p>
I hans fravær bliver det assistent Pether Krautmeyer, der skal styre 
Tvis-spillerne. 
</p><p>
Inden afrejsen havde en optimistisk Agesen ellers søgt visum og var 
optimistisk omkring sin deltagelse i Rusland. 
</p><p>
»Jeg har fået behandling i de seneste fem år, og jeg er tættere på at kunne 
tage af sted end tidligere, men det er ikke givet, at jeg er med i Rusland«, 
sagde Niels Agesen til Ritzau efter den første finalekamp i søndags. 
</p><p class=" bl-elem">
Niels Agesen skifter til Nykøbing Falster erfter denne sæson. 
</p>	
</div>

</div></body></html>
