---
layout:     post
title: 	    "Lektor: Dronningen går til grænsen med indvandrer-kommentar"
post_author:	    
post_date:	    Sun, 12 Apr 2015 12:36:02 +0200
post_site:	    politiken.dk 
post_link:	    http://politiken.dk/indland/ECE2624846/lektor-dronningen-gaar-til-graensen-med-indvandrer-kommentar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dronning Margrethe kan i høj grad påvirke folks holdninger med sine udtalelser 
om, at der godt må stilles krav til mennesker, der kommer til Danmark udefra.
</p><p>
Det mener Lars Hovbakke Sørensen, ekstern lektor i historie ved Københavns 
Universitet. Han er ikke overrasket over, at dronningen kort før sin 75-års 
fødselsdag kommer med sine ifølge ham hidtil skarpeste udtalelser om 
indvandrere.
</p><p>
»Hun kan bedre tillade sig at gøre det nu, end da hun var en meget ung og 
uerfaren dronning«.
</p><p>
»I kraft af at hun har varetaget jobbet som dronning i mange år, har hun 
opbygget stor respekt og et stærkt image som en god dronning, som er værd at 
lytte til«, siger lektoren.
</p><p><b class="ext-link">LÆS OM INTERVIEWET</b><a class="embeddedlink" href="http://politiken.dk/indland/ECE2624556/dronningen-vi-maa-gerne-stille-krav-til-indvandrere/">Dronningen: Vi må gerne 
stille krav til indvandrere</a></p><p>
Han mener, at hun påvirker folks holdninger i "en helt enorm grad", 
selvom hun ikke går så langt som til at komme med politiske løsningsforslag.
</p><p>
»Hun har mulighed for at påvirke befolkningen i forhold til, hvordan de 
overordnet set betragter de her problemstillinger om forholdet mellem 
danskere og udlændinge«, siger Lars Hovbakke Sørensen.
</p><h3>
Dronningen: 'Vi må gerne stille krav'
</h3><p>
I et interview i dagens udgave af Berlingske i anledning af dronningens 
fødselsdag 16. april udtaler hun sig om indvandrere med udgangspunkt i 
terrorattentaterne i København i februar.
</p><p>
Her siger hun blandt andet, at man må stille det krav til mennesker, der 
kommer udefra. At de forstår, hvor de er kommet hen.
</p><p>
»De skal kunne gå i moské, når de gerne vil - det skulle bare mangle - men når 
de begynder at gøre ting, som ikke stemmer overens med det store mønster i 
det danske samfund, må de indse, at den går ikke«, lyder det fra dronningen 
i interviewet.
</p><h3>
Kender grænsen
</h3><p>
I 2006 kom hun ifølge lektoren for første gang ind på, at indvandrere skal 
tilpasse sig det danske samfund. Før det havde hun kun opfordret danskerne 
til at behandle indvandrerne ordentligt.
</p><p>
»Selvom det nu er mere markant, end det nogensinde før har været, er det ikke 
over grænsen i forhold til, at hun anviser konkrete løsninger på tingene. 
Det overlader hun stadigvæk til politikerne«.
</p><p class=" bl-elem">
»Og det er lige præcis dér, grænsen går. Hun går lige til grænsen, men hun 
overskrider den ikke«, siger han.
</p>	
</div>

</div></body></html>
