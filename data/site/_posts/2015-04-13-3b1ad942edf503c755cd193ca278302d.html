---
layout:     post
title: 	    "Kronprinsens livvagt sigtes for at krydse lukket bro "
post_author:	    
post_date:	    Mon, 13 Apr 2015 12:36:08 +0200
post_site:	    politiken.dk 
post_link:	    http://politiken.dk/indland/ECE2625884/kronprinsens-livvagt-sigtes-for-at-krydse-lukket-bro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lørdag den 17. januar blæste stormen Egon så kraftigt, at Storebæltsbroen blev 
lukket for al overfart. Alligevel krydsede kronprins Frederik broen hele to 
gange, da han skulle til og fra et arrangement i Jyske Bank Boxen i Herning. 
</p><p>
Lige i hælene på kronprinsen over broen fulgte begge veje en bil fra Politiets 
Efterretningstjeneste, der har til opgave at beskytte kronprinsen. 
Livvagternes beslutning om at trodse lukningen af broen og følge efter 
kronprinsens kronebil får nu konsekvenser for den livvagt, der sad bag 
rettet i bilen. 
</p><p><b class="ext-link">UNDERSØGELSE</b><a class="embeddedlink" href="http://politiken.dk/indland/ECE2512251/politiklagemyndighed-ser-paa-kronprinsens-tur-over-lukket-bro/">Politiklagemyndighed ser på 
kronprinsens tur over lukket bro</a></p><p>
Han sigtes af Den Uafhængige Politiklagemyndighed for at overtræde 
færdselsloven, skriver <a href="http://www.b.dk/nationalt/kronprinsens-livvagt-sigtet-for-at-koere-over-lukket-bro">Radio24Syv</a>, 
der har fået sigtelsen bekræftet af efterforskningsleder i Den Uafhængige 
Politiklagemyndighed i Aarhus, Niels Raasted. 
</p><p>
Livvagten er efter færdselslovens paragraf fire sigtet for ikke at have 
overholdt anvisninger i trafikken fra en trafiktavle, et signalanlæg eller 
lignende. 
</p><p>
Chaufføren, som kørte bilen med kronprinsen både frem og tilbage, er i 
modsætning til PET-vagten ikke blevet sigtet for nogen forseelse. Kronprins 
Frederik kan som kronprins heller ikke sigtes i sagen. 
</p><h3>
Agentens forsvarer: Det er forrykt 
</h3><p>
Ifølge Torben Koch, der er forsvarsadvokat for den sigtede PET-vagt, passede 
livvagten bare sit arbejde, da han fulgte med kronprins Frederik over broen 
d. 17 januar. Derfor er sigtelsen mod ham »forrykt«. 
</p><p>
»Hans opgave er at passe på de personer, han er blevet sat til at beskytte, 
hvilket er tilfældet her. Han har bare udført sit arbejde«, siger Torben 
Koch til Ritzau. 
</p><p>
Når kronprinsen bevæger sig et sted hen, er det Politiets 
Efterretningstjenestes opgave at følge efter kronprinsen, uanset hvor 
kronprinsen bevæger sig hen, siger Torben Koch. 
</p><p>
»Hvad ville der ikke ske, hvis livvagten undlod at køre efter bilen? Det ville 
være en helt åbenbar tjenesteforsømmelse«, siger Torben Koch, der over for 
Radio24syv kalder det »diskrimination«, at chaufføren ikke er blevet sigtet. 
</p><h3>
Kronprinsen er ked af det 
</h3><p>
Kronprinsen fik af sikkerhedsmæssige årsager lov til at holde sin kronebil med 
nummer 7 på selve broanlægget foran de bomme, der ellers spærrede adgangen 
til broen for almindelige bilister. Men han fik aldrig tilladelse til at 
krydse broen. Men efter at have holdt kortere tid på broanlægget kørte bilen 
med kronprinsen over broen trods stormvejret. Det skete kl. 15.15 og igen 
natten til søndag kl. 02.55. 
</p><p>
»Der er således ikke givet tilladelse til at bilen kan passere broen. Krone 7 
vælger dog at køre over broen på trods af ordre om det modsatte fra 
politiet«, skrev Sund &amp; Bælt i en redegørelse til 
Transportministeriet efter hændelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2510656/brotur-koster-kronprinsen-populariteten/">Brotur koster kronprinsen 
populariteten</a></p><p>
Kronprinsen fik stor kritik for sin brotur, og efterfølgende beklagede 
kongehuset derfor kronprinsens tur over den lukkede bro. 
</p><p>
»Kronprinsen er ked af det skete og kan godt forstå, at situationen var med 
til at skabe yderligere frustrationer og vrede blandt de mennesker, der 
havde ventet i mange timer på at passere broen«, lød det fra Lene Balleby, 
kommunikations- og pressechef for Kongehuset. 
</p><p class=" bl-elem">
PET beklagede også hændelsen. 
</p>	
</div>

</div></body></html>
