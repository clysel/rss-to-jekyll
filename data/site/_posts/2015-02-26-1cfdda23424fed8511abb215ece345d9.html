---
layout:     post
title: 	    "Tidspres: Formandsskifte kan forsinke Irakkommissionen"
post_author:	    
post_date:	    Thu, 26 Feb 2015 15:45:56 +0100
post_site:	    politiken.dk 
post_link:	    http://politiken.dk/indland/politik/ECE2565169/tidspres-formandsskifte-kan-forsinke-irakkommissionen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da regeringen 7. november 2012 nedsatte en kommission, der skulle undersøge 
grundlaget for Danmarks deltagelse i krigene i Irak og Afghanistan var 
ambitionen, at resultatet skulle ligge klar inden for fem år. 
</p><p>
Men om det lykkes er usikkert, efter at kommissionens formand Michael B. Elmer 
i dag har trukket sig. 
</p><p>
Samarbejdsproblemer og teknisk bøvl har betydet, at kommissionen endnu ikke er 
kommet ud af starthullerne, og justitsminister Mette Frederiksen (S) vil 
ikke love, at den nuværende tidsfrist bliver overholdt: 
</p><p>
»Det tør jeg ikke sige for nærværende. Det afgørende lige nu er at finde en ny 
formand, så arbejdet kan komme i gang, og jeg håber, at det sker så hurtigt 
som muligt«, siger hun. 
</p><h3>
Borgerlige vil have kommission skrottet 
</h3><p>
I den borgerlige blok har man fra starten været modstandere af kommissionen. 
Blandt andet fordi man mener, at den udelukkende har til formål at tilsværte 
de partier, der var ved magten, da det blev vedtaget at sende danske 
soldater i krig, altså Venstre og de konservative med støtte fra Dansk 
Folkeparti. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2564232/formand-for-kontroversiel-irak-kommission-traeder-tilbage-efter-to-spildte-aar/">Formand for kontroversiel 
Irak-kommission træder tilbage efter to spildte år</a></p><p>
For forsvarsordfører Troels Lund Poulsen (V) er dagens udvikling blot endnu et 
argument for at skrotte kommissionen: 
</p><p>
»Man har i to år ikke bevæget sig ud af stedet, man har ikke fået tændt 
computeren endnu, og derfor vil jeg da også opfordre regeringen til at 
erkende, at det projekt ikke har nogen mulighed for at blive til 
virkelighed. Hvis man skal have en kommission, skal kommissoriet være meget 
bredere, men jeg synes, at man skal slå en streg i sandet og sige, at nu har 
vi brugt over to år og små 10 millioner kroner på ingenting. Det giver ingen 
mening«, siger han. 
</p><h3>
Regeringen står fast 
</h3><p>
Regeringen står dog fast på, at der er behov for kommissionens arbejde: 
</p><p>
»Det kan vel ikke overraske, at Venstre også i dag er imod kommissionen. Vi 
synes fortsat, at det er vigtigt, at danskerne får indblik i det grundlag, 
hvorpå Danmark er gået i krig«, siger Mette Frederiksen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2524474/borgerlige-vil-lukke-irak-kommissionen-efter-to-spildte-aar/">Borgerlige vil lukke 
Irak-kommissionen efter to spildte år</a></p><p>
Justitsministeren har bedt landets landsretspræsidenter om at udpege en ny 
formand for kommissionen. 
</p><p class=" bl-elem">
Vedkommende skal sammen de tilbageværende kommissionsmedlemmer, advokat Jeppe 
Skadhauge og juraprofessor Jørgen Albæk Jensen, undersøge og redegøre dels 
for baggrunden for den danske beslutning om at deltage i krigen i Irak og 
dels for, hvad danske myndigheder har foretaget sig i forbindelse med 
tilbageholdelsen af personer under krigene i henholdsvis Irak og 
Afghanistan. 
</p>	
</div>
</div></body></html>
