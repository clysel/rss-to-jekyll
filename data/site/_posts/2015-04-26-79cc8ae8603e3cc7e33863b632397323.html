---
layout:     post
title: 	    "Søren Ryge: Hvad er det, der ligner stjernesnot?"
post_author:	    
post_date:	    Sun, 26 Apr 2015 06:00:59 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2640776/soeren-ryge-hvad-er-det-der-ligner-stjernesnot/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Ole Krogaard</b>: 
</p><p>
Jeg var ude og køre på golfbanen med greenkeeperen for en uge siden. Vi fandt 
nogle mærkelige geleagtige klatter, som vi ikke vidste, hvad var. 
</p><p>
Jeg tænkte, at du måske kunne hjælpe os. Vi har mange grågæs på banen. 
</p><p><b>Søren Ryge Petersen</b>: 
</p><p>
Ja, det ser mærkeligt ud, men den er god nok. For det var netop først i april, 
at Danmarks frøer og tudser begav sig ud på en meget vigtig hoppe- og 
kravletur. De skulle til nærmeste vandhul, som der sikkert er nogle stykker 
af på en golfbane, og da de passerede området med kortklippet græs, var de 
nemme at få øje på for krager, musvåger, tårnfalke og fiskehejrer, som alle 
spiser frøer med stor fornøjelse. 
</p><p class=" bl-elem">
Frøernes æggestokke og æggeledere er på netop dette tidspunkt veludviklede, 
fordi frøerne jo er på vej for at lægge æg, og nu kommer det mærkelige: De 
smager så grimt, at fuglene enten lader dem ligge eller gylper dem op igen, 
hvis de har slugt hele frøen. Så ligger de små, næsten usynlige æg i græsset 
og svulmer op til det mærkelige noget, du har set, og som har et meget fint, 
gammelt navn: <i>Stjernesnot!</i> Det består næsten udelukkende af vand, og 
jeg vil ikke råde nogen til at smage på det. Må bestå af det samme som de 
gennemsigtige klumper gele, der netop nu ligger rundt om landets vandhuller, 
altså frøæg. De bliver heller ikke spist, så de smager sikkert lige så 
dårligt som stjernesnottet. 
</p>	
</div>

</div></body></html>
