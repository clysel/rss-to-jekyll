---
layout:     post
title: 	    "DBU's nye talentchef: »Det nytter ikke noget, at vi bare udvikler os stille og roligt«"
post_author:	    
post_date:	    Thu, 12 Mar 2015 10:58:07 +0100
post_site:	    politiken.dk 
post_link:	    http://politiken.dk/sport/fodbold/ECE2583945/dbus-nye-talentchef-det-nytter-ikke-noget-at-vi-bare-udvikler-os-stille-og-roligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk fodbold gør det ufattelig godt. Intet mindre. Og i løbet af de seneste 
10 år har spillerne i Danmark bare hævet deres niveau, og stortalenter som 
Pierre-Emile Højbjerg og Christian Eriksen er stormet ind på den 
internationale scene. 
</p><p>
Umiddelbart lyder det jo meget fint. Problemet er bare, at andre lande 
udvikler sig endnu hurtigere, så Danmark relativt set taber terræn. Derfor 
er Dansk Boldspil-Union (DBU) nødt til at blive endnu bedre til at spotte og 
dygtiggøre landets unge spillere, hvis det rødklædte nationalmandskab 
fortsat skal være en hyppig deltager ved diverse slutrunder.
</p><p>
Nogenlunde sådan skitserer forbundets nye elitetrekløver situationen i dansk 
fodbold.
</p><p>
»Set i forhold til antallet af indbyggere og fodboldspillere har vi gjort det 
ufattelig godt. Men mange andre lande har virkelig trykket speederen i bund, 
så det nytter ikke noget, at vi bare udvikler os stille og roligt, vi må 
også sætte fart på. Det er det, vi vil arbejde for. Vores eneste chance er 
at udnytte vores potentiale optimalt, og derfor skal alle sten vendes i så 
lille et land«, siger Flemming Berg.
</p><div class="art-fakta article-box">
<h4 class=""/><p>
DBU’s elitechefer 
</p>
<p>
Fakta 
</p>

<div class="fakta-body" data-buildingblock="embedded_factboxlink">
<p><b>Et mandligt trekløver</b> skal tegne linjerne i DBU’s elitearbejde:
</p><p/><p><b>Kim Hallberg</b>, 38 år, elitechef:
</p><p>
Den øverste chef i DBU Elite med det administrative ansvar. Han skal skabe 
»større sammenhæng mellem bredde og elite i alle afkroge af arbejdet med 
sportslig udvikling, talentudvikling og træneruddannelse«.
</p><p/><p><b>Flemming Berg</b>, 42 år, talentudviklingschef: Efter at have arbejdet 10 
år som talentspejder er han hentet til DBU for at optimere talentprogrammet 
’Den røde tråd’ samt styrke identifikationen og udviklingen af dygtige unge 
spillere. Har desuden ansvar for at ansætte landstrænere.
</p><p/><p class=" bl-elem"><b>Peter Rudbæk</b>, 60 år, trænerudviklingschef: Han har nu siddet 10 år 
i DBU og har ansvar for at sikre et fortsat højt trænerniveau i Danmark. 
</p>
</div>
</div><p>
Den 42-årige mand blev i går offentliggjort som DBU’s nye 
talentudviklingschef. Dermed har forbundet nu sat det hold, der skal tegne 
de overordnede linjer for dansk fodbolds elitearbejde i fremtiden. Det hold, 
der skal videreudvikle DBU’s talentprogram, ’Den røde tråd’. De to andre i 
trekløveret er den nyudnævnte elitechef, Kim Hallberg, og den garvede 
trænerudviklingschef, Peter Rudbæk. </p><h3>
Polakkernes fremmarch
</h3><p>
Flemming Berg kommer til stillingen i DBU fra 10 år som talentspejder – først 
7 år i storklubben Chelsea, derefter i FC Nordsjælland, og aktuelt er han 
chefscout i Brøndby. Samtidig er han bosat i Portugal, indtil han tiltræder 
som talentchef 1. juli. Med den baggrund har han et godt indtryk af, hvordan 
synet på dansk fodbold er i udlandet – og hvordan Danmark har udviklet sig i 
forhold til andre nationer.
</p><p>
»Udfordringen kommer selvfølgelig fra de gængse store fodboldlande, men den 
begynder også at komme fra nationer, som vi egentlig har opfattet os som 
meget bedre end. Nogle af balkanlandene og de gamle østlande har virkelig 
sat tryk på, har investeret mange penge, og så er deres hverdag blevet mere 
struktureret de seneste 10-15 år. Det er jo netop grunden til, at vi har 
gode muligheder i Danmark – at vi er strukturerede og har et godt samfund, 
som giver ro på«, siger Flemming Berg, der også er tidligere cheftræner i 
Thisted, ungdomstræner i flere danske klubber og DBU-trænerinstruktør i 15 
år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2583851/olsens-hoejre-haand-forbigaaet-som-dbus-talentudviklingschef/">Olsens højre hånd forbigået 
som DBU's talentudviklingschef</a></p><p>
»For eksempel har vi traditionelt set os som dygtigere til at udvikle talenter 
end polakkerne. Selv om de egentlig har et meget stort befolkningsgrundlag, 
har de ikke produceret ret mange spillere. Men de kommer nu. De har virkelig 
fået struktur på deres talentudvikling, og når vi ser deres 
ungdomslandshold, er de altså ikke fyldt med de der klassiske spillere, der 
er store som huse og ikke kan andet end at sparke væk. Nej, de har virkelig 
dygtige fodboldspillere«, siger han.
</p><p>
Netop af den historie rejser endnu en udfordring sig. Polen og andre lande fra 
Østeuropa eller Balkan har umiddelbart et større potentiale for at udvikle 
sig hurtigt, fordi der er så meget at hente ved at skabe bedre struktur i 
fodboldarbejdet. I Danmark er den allerede på plads. Derfor er det andre og 
mindre områder, som DBU skal optimere for at holde trit med udviklingen i 
Polen og de andre tigerspringende lande.
</p><p>
»Det er i hvert fald svært at lave et kvantespring i Danmark. Men jeg er ikke 
i tvivl om, at der er masser af steder, hvor vi kan justere og udnytte det, 
at vi er et lille land. I forretningsverdenen har små virksomheder også den 
fordel, at de kan flytte sig hurtigere end store – på samme måde har vi i 
dansk fodbold muligheder for at kunne optimere hurtigt i takt med 
udviklingen. Det skal vi være endnu skarpere på«, siger elitechef Kim 
Hallberg.
</p><p>
Peter Rudbæk supplerer:
</p><p>
»Vi skal gøre tingene endnu mere intelligent end i dag. Essensen er, at vi 
skal prøve at finde ud af, hvad danskernes fodbold-dna er. Vi har måske lidt 
den selvopfattelse, at vi er Nordens svar på Brasilien, men til sidst gik 
det jo heller ikke så godt for brasilianerne til VM. Så selv om det egentlig 
går fint i Danmark nu, må vi ikke stille os tilfredse. Vi må fastholde det, 
vi kan og er gode til, men erkende, at der skal mere til«, siger 
trænerudviklingschefen.
</p><h3>
Talentchefens mål
</h3><p>
Ingen af de tre DBU-herrer ønsker at sætte alt for mange ord på, hvor dansk 
fodbold mere præcist skal forbedre sig. Hverken Kim Hallberg eller Flemming 
Berg er formelt set tiltrådt endnu, så først efter en møderække og snakke 
med baglandet er de klar til at fremlægge en større strategi. Men 
talentchefen udpeger gerne et par områder, han vil arbejde med.
</p><p>
»Samarbejdet mellem DBU og klubberne er et kardinalpunkt, for 
talentudviklingen foregår først og fremmest der, ikke i forbundet. 
Klubbernes rekruttering og arbejde med de unge er afgørende. Med mine 10 år 
som talentspejder ligger min primære ekspertise i at se, hvad der kræves for 
at slå igennem på højeste niveau. Spillerrekruttering ligger mig meget på 
sinde, og det er et område, jeg med det samme vil gå ind at nuancere og 
kvalitetssikre«, siger Flemming Berg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2582785/dbu-ansaetter-tidligere-chelsea-scout-som-talentchef/">DBU ansætter tidligere 
Chelsea-scout som talentchef</a></p><p>
Derudover har han sat sig yderligere to mål: For det første vil han gøre tro 
til viden og skabe mere forskningsbaserede analyser af, hvorfor nogle 
talenter fejler, så DBU og klubberne kan blive bedre til at forhindre det. 
For det andet vil han sætte fokus på at udvikle flere kvalificerede 
angribere i dansk fodbold.
</p><div class="art-quote article-box">
<p class="quote"/>
<blockquote>
<p class="quote-txt">
Danske spillere har et meget fint ry i Europa
</p>
<p class="sender">
</p><p class=" bl-elem">Flemming Berg, ny talentchef</p> 

</blockquote>
</div><p>
»Danske spillere har et meget fint ry i Europa – det er mest på det taktiske 
og tekniske plan, mens der bliver sagt, at der lidt er noget ’det går nok’ 
over danskernes mentalitet. Og så er det sådan, at samtidig med at det er 
blevet bemærket, at Danmark klarer sig godt og har et meget tydeligt udtryk, 
er det også blevet bemærket, at der nok lige mangler det sidste oppe foran. 
Vi har enormt mange dygtige spillere, men vi mangler flere, som kan sparke 
bolden ind«, siger Flemming Berg. </p><p>
Præcist hvordan alle de tanker realiseres, er endnu usikkert. Men uanset hvad 
mener DBU, at dansk fodbold står bedre rustet til fremtiden med det nye 
trekløver i spidsen.
</p><p>
»Nu får vi endnu flere øjne på, endnu flere kompetencer ind. Men jeg har ikke 
en forventning om, at vi kvalificerer os til hvert eneste U21-EM, eller at 
vi skal spille U17-VM igen og igen. Sådan fungerer verden ikke. Jeg er dog 
ikke i tvivl om, at vi kan være med til at gøre tingene endnu bedre. Og så 
må tiden vise, om vi kan gøre det hurtigere end de andre lande, så vi kan 
indhente lidt af det, vi har tabt de seneste år«, siger Kim Hallberg.
</p><p class=" bl-elem"/>	
</div>
</div></body></html>
