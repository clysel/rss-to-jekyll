---
layout:     post
title: 	    "Fire hold kæmper for at undgå den lange ferie"
post_author:	    
post_date:	    Wed, 18 Mar 2015 16:41:03 +0100
post_site:	    politiken.dk 
post_link:	    http://politiken.dk/sport/haandbold/ECE2593484/fire-hold-kaemper--for-at-undgaa-den-lange-ferie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidste spillerunde i mændenes liga, kamp nummer 26. Og der er én 
slutspilsbillet på højkant. Altså intens spænding til det sidste, og hele 
fire hold har noget at svede for. 
</p><p>
Århus Håndbold – klubben skriver i modsætning til byen fortsat sit navn med 
det såkaldte bolle-å – ligger inden aftenens afsluttende runde i 
grundspillet på den betydningsfulde 8.-plads. Og storbyholdet synes da også 
at være favorit til at snuppe den sidste plads i det vigtige slutspil, hvor 
medaljeholdene findes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2591936/kasper-hvidt-aldrig-har-vi-vaeret-saa-daarlige---men-vi-gaar-99-procent-sikkert-videre/">Kasper Hvidt: Aldrig har vi 
været så dårlige - men vi går 99 procent sikkert videre</a></p><p>
Men Århus, der skal møde Skanderborg på udebane – en klub, der uanset 
resultatet i aften skal spille med i det kommende ned- og oprykningsspil med 
nr. 2 og 3 fra 1. division – åndes hidsigt i nakken af Mors Thy, af 
SønderjyskE og Ribe-Esbjerg. Mest af de to første, der blot er 1 point efter 
Århus. Se bare på stillingen til højre. 
</p><div class="art-fakta article-box">
<h4 class="">
fakta </h4>
<h5>
sidste runde</h5>
<div class="fakta-body" data-buildingblock="embedded_factboxlink">
<p><b>Alle kampe</b> i sidste runde af grundspillet fløjtes i gang kl. 19.30 i 
aften.
</p><p>
Midtjylland-KIF Kolding København
</p><p>
Bjerringbro-Silkeborg-GOG
</p><p>
Skanderborg-Århus
</p><p>
Lemvig Thyborøn-Skjern
</p><p>
Ribe Esbjerg-Mors Thy
</p><p>
Odder-Aalborg
</p><p>
SønderjyskE-Tvis Holstebro
</p><p><b>Stillingen</b></p><p>
1. Kolding Kbh 25 k 711-585 43 p
</p><p>
2. Aalborg 25 k 630-580 36 p
</p><p>
3. BSV 25 k 652-614 33 p
</p><p>
4. Tvis Holstebro 25 k 714-644 32 p
</p><p>
5. Skjern 25 k 713-665 30 p
</p><p>
6. Midtjylland 25 k 642-631 28 p
</p><p>
7. GOG 25 k 686-650 27 p
</p><p>
8. Århus 25 k 663-664 25 p
</p><p>
9. Mors-Thy 25 k 607-612 24 p
</p><p>
10. SønderjyskE 25 k 640-667 24 p
</p><p>
11. Ribe-Esbjerg 25 k 604-602 23 p
</p><p>
12. Lemvig-Thyb 25 k 639-742 11 p
</p><p>
13. Skanderborg 25 k 621-705 10 p
</p><p class=" bl-elem">
14. Odder 25 k 613-774 4 p
</p>
</div>
</div><p>
Vinder Århus i Skanderborg, falder alle resultatspekulationer væk, men bliver 
det uafgjort i dette lokalopgør, kan de tre forfølgere komme ind i billedet. 
Så afhænger alt af pointhøsten og de indbyrdes opgør. Altså – hvis, hvis og 
hvis. </p><p>
Og de tre tabere, der slutter som nr. 9, 10 og 11 i ligaen, kan vinke til 
deres tilskuere og råbe på gensyn i setember – for før skal de ikke spille 
ligakampe. Disse tre hold er nemlig fredet fra nedrykningsspillet. 
</p><p>
Det involverer Lemvig og Skanderborg – og lige nu ser det ud til, at Lemvig 
skal møde Skive, mens Skanderborg skal op mod Randers i kampen om de ledige 
pladser i Ligaen. Helt ud ryger Odder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2588552/verdens-bedste-karabatic-gav-aalborg-et-nederlag-de-vil-huske-i-20-aar/">Verdens bedste Karabatic gav 
Aalborg et nederlag, de vil huske i 20 år</a></p><p>
Erik Veje Rasmussen, cheftræner i Århus Håndbold, er den hårdeste kritiker af 
dette ’fredningssystem’. 
</p><p>
»Jeg har sagt det før, og jeg gentager det meget gerne igen: Det er 
fuldstændig tåbeligt, at vi med et nederlag til Skanderborg ryger direkte på 
ferie og først vender tilbage i september. Tænk, at man i tophåndbold og 
dansk eliteidræt har et produkt, der ligger helt stille i flere måneder, ja, 
for tre klubbers vedkommende op mod et halvt år. Klubben skal betale løn til 
os, og vi får ikke en krone i kassen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2574938/den-skoere-id-moedte-op-i--de-gamle-haandboldsko/">Den skøre idé mødte op i de 
gamle håndboldsko</a></p><p>
»Og tænk, at vi skal sige til klubbens sponsorer, at hov, der sker ikke noget 
i et halvt år. Det er fuldstændig skørt, og jeg håber, systemet laves om«, 
lyder det fra Erik Veje Rasmussen. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>
Måske har jeg et gammeldags syn på det hele, men ud fra et sportsligt hensyn 
– og det er sporten, vi er her for – er det bedst med en tabelturnering
</p><p class=" bl-elem"/>

<p class="sender">
Jens Boesen, Kolding Kbh 
</p>
</blockquote>
</div><p>
Men i Divisionsforeningen, som har udformet turneringsstrukturen, siger 
formanden Jens Christensen, at der ikke er planer om en ny turneringsform. 
</p><p>
»Den daværende direktør i Århus (Henrik Jacobsen, nu direktør i DHF, red.) 
stemte for denne turneringsform, da vi præsenterede den for klubberne. Og 
det gjorde næsten alle andre også. Der var et klart flertal. Og før vi kan 
høste noget erfaring og lærdom af denne struktur, der har fokus på 
slutspilstanken, er vi nødt til at lade den køre i flere år i træk«, siger 
Jens Christensen som et svar på Vejes kritik. 
</p><p>
Han understreger, at et af holdepunkterne i denne form er, at de hold, der var 
tættest på at komme med i slutspillet – altså holdene på 9.-11.-pladsen – 
fortjener at blive fredet. At få sikkerhed og ikke komme i nedrykningsfare 
som de tre dårligst placerede hold i ligaen. 
</p><p>
»Jeg ved godt, at Veje er stærkt imod denne turneringsform, men i stedet for 
at se på det som en ferie, skal han se på det som en mulighed for klubben 
til at lave skadeforebyggende arbejde, trimme holdet og skabe god økonomi 
til den kommende sæson«, lyder det fra Divisionsforeningens formand. 
</p><h3>
Boesen: Afskaf slutspillet nu 
</h3><p>
En af dansk håndbolds stærke mænd, den mangeårige formand og direktør for det, 
der nu hedder Kolding København, Jens Boesen, hører ikke til de bosser, der 
er begejstret for turneringsformen. 
</p><p>
Han er faktisk stærkt utilfreds. Og hvis Boesen kunne bestemme, blev 
slutspillet afskaffet efter denne sæson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2576124/tilfreds-olafur-er-mere-end-en-forpustet-pensionist/">Tilfreds Olafur er mere end en 
forpustet pensionist</a></p><p>
»Jeg vil meget hellere have en klassisk tabelturnering, måske med 12 hold og 3 
kampe mod hinanden. Det giver 33 kampe og en langt mere enkel og retfærdig 
turnering, hvor nr. 1 fandeme er nr. 1. I sådan en turnering har vinderen 
fortjent mesterskabet. Slutspillet er noget skidt, det er et lotteri, og det 
kan jeg sige, selv om vi i Kolding har vundet flere mesterskaber på den 
måde. Men det forandrer ikke min holdning til slutspillet«, understreger 
Kolding København-chefen. 
</p><p class=" bl-elem">
»Måske har jeg et gammeldags syn på det hele, men ud fra et sportsligt hensyn 
– og det er sporten, vi er her for – er det bedst med en tabelturnering. Så 
slipper vi også for alle de spekulationer og taktiske fiduser i 
grundspillet, hvor man overvejer, om det nu kan betale sig at blive nr. 3, 5 
eller 7 for at komme til at undgå bestemte hold i slutspillet. Og hvis nogen 
endelig ønsker et slutspil, så indfør det i pokalturneringen«. 
</p>	
</div>
</div></body></html>
