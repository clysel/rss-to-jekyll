---
layout:     post
title: 	    "Analyse: Uvennerne Bibi og Barack når i dag et nyt lavpunkt"
post_author:	    
post_date:	    Tue, 03 Mar 2015 07:40:02 +0100
post_site:	    politiken.dk 
post_link:	    http://politiken.dk/udland/ECE2570810/analyse-uvennerne-bibi-og-barack-naar-i-dag-et-nyt-lavpunkt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Israel har altid været et tværpolitisk anliggende i USA, og sådan 
bør det blive ved med at være 
</p>
<p class="sender">
Benjamin Netanyahu 
</p>
</blockquote>
</div><p>
Benjamin Netanyahu forsøgte i går at klinke noget af det knuste porcelæn, der 
er fløjet mellem Det Hvide Hus og Jerusalem, siden det i januar blev aftalt, 
at den israelske premierminister i dag skal holde til den amerikanske 
Kongres.
</p><p>
Aftalen blev lavet med Obamas republikanske modstandere, uden at Det Hvide Hus 
blev orienteret. Obama har reageret skarpt ved at afvise at mødes med 
Netanyahu under dennes besøg. Vicepræsident Joe Biden er blevet sendt helt 
til Guatemala, så han desværre er forhindret i at møde op til talen, som 
traditionen ellers foreskriver. Og omkring 30 demokratiske medlemmer af 
Kongressen ventes at boykotte begivenheden. 
</p><p>
»Jeg vil gerne sige, at min tale ikke har til formål at vise disrespekt over 
for præsident Obama eller det embede, han er valgt til. Jeg har stor agtelse 
for dem begge«, sagde Netanyahu, da i går talte til et stort møde i den 
amerikanske Israel-lobbyorganisation, Aipac, i Washington.
</p><p>
»Jeg er dybt taknemmelig for alt det, Obama har gjort for Israel, og det bør I 
også være«, tilføjede Bibi, som premierministeren kaldes blandt venner.
</p><p>
Dem er præsident Obama ikke blandt, og de iskolde følelser er gengældt.
</p><h3>
Netanyahu: Vi kæmper for overlevelse
</h3><p>
Israel er dybt skeptisk over for de såkaldte P5+1-forhandlinger om inddæmning 
af Irans atomprogram, der for tiden pågår i Genève mellem præstestyret og 
verdens stormagter. Netanyahu frygter, at Iran er fast besluttet på at bruge 
sin atomare kapacitet til at skaffe sig atomvåben, og at forhandlingerne 
blot er et forsøg på at trække tiden og udvikle våben i det skjulte.
</p><p>
»USA’s ledere kæmper for landets sikkerhed. Israelske ledere kæmper for 
landets overlevelse«, forklarede Netanyahu de 16.000 deltagere, der hyldede 
premierministeren med stående klapsalver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2520265/obama-smaekker-doeren-i-det-hvide-hus-for-netanyahu/">Obama smækker døren i Det 
Hvide Hus for Netanyahu</a></p><p>
Netanyahu afviste, at han har blandet sig i USA’s indenrigspolitiske debat. 
</p><p>
»Det sidste, jeg ønsker, er at gøre Israel til et spørgsmål, der splitter 
fløjene i USA. Israel har altid været et tværpolitisk anliggende i USA, og 
sådan bør det blive ved med at være«, sagde Netanyahu.
</p><p>
Men på sin vis bekræfter denne noget usædvanlige udtalelse indtrykket af, at 
Netanyahu har fingrene lovlig langt nede i USA’s interne politiske kampe. 
</p><h3>
Støtte til Romney i 2012
</h3><p>
Benjamin Netanyhau er ikke den første israelske premierminister, der har 
irriteret Det Hvide Hus. 
</p><p>
USA’s indenrigspolitik altid har været en brik i det komplicerede forhold 
landene imellem. Israelske ledere har altid kunnet regne med, at amerikanske 
præsidenter måtte tage hensyn til de jødiske amerikanere og den generelle 
proisraelske stemning i USA’s offentlighed.
</p><p>
Men Netanyahu har blandet sig langt mere direkte, mener hans kritikere.
</p><p>
Barack Obamas folk var rasende over, at Netanyahu i deres øjne stort set 
direkte støttede Mitt Romney ved præsidentvalget i 2012. Kort før valget 
affyrede Netanyahu en bredside umiskendeligt rettet mod Obama: »De i det 
internationale samfund, der afviser at trække røde linjer for Irans 
atomvåben, har ikke moralsk ret til at sætte et rødt lys op for Israel«, 
sagde Netanyahu på et pressemøde. 
</p><p>
Samtidig lækkede hans folk ifølge Obama-lejren oplysninger, der kunne skade 
præsidenten, og havde tæt kontakt til republikanerne i Kongressen.
</p><p>
En »utålelig indblanding« i det amerikanske valg skrev magasinet Times 
kommentator Joe Klein om Netanyahus optræden, mens det venstreorienterede 
israelske Haaretz kaldet det »gemen, vulgær og utilsløret indblanding i den 
amerikanske valgkamp«.
</p><p>
Netanyahu satsede på Mitt Romeny og tabte. Nu har Netanyahu igen skubbet sine 
jetoner ind i det amerikanske indenrigspolitiske spil til stor irritation 
for Obama og demokraterne. 
</p><h3>
Taler med Philadelphia-dialekt
</h3><p>
Måske skyldes premierministerens aktive interesse for amerikansk 
indenrigspolitik, at han har boet i USA i store dele af sit liv. Hans 
flydende amerikanske klinger stadig af de korte vokaler i dialekten i 
Philadelphia, hvor han i 1960’erne gik i gymnasiet. Han har 
universitetsgrader fra Harvard og MIT. I 1980’erne var han i en årrække 
udstationeret på Israels ambassade i Washington, og senere boede han i New 
York som landets FN-ambassadør.
</p><p>
En meningsmåling i den amerikanske befolkning viser, at 66 procent af 
demokraterne mener, at Netanyahu burde have orienteret Obama, før han 
accepterede at holde dagens tale, mod 28 procent af republikanerne. 
Kritikere både i USA og Israel frygter, at den traditionelle borgfred om 
Israel på længere sigt kan blive svækket.
</p><p>
De amerikanske jøder er traditionelt tæt forbundet med demokraterne, og af 
Kongressens omkring 30 jødiske medlemmer er kun en enkelt republikaner. De 
tvinges nu ud i en slags loyalitetskonflikt, fordi Netanyahu bl.a. har 
hævdet at tale for alle jøder, når han modsætter sig P5+1-forhandlingerne.
</p><p>
»Han taler ikke for mig i det her spørgsmål«, sagde Californiens jødiske 
senator Dianne Feinstein til CNN. 
</p><p>
»Jeg synes, det er ret arrogant sagt. Det jødiske samfund er som alle andre 
samfund. Der er forskellige synspunkter. Jeg tror ikke, at den arrogance 
styrker Israel for nu at sige det ligeud«, siger Feinstein.
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/udland/ECE2548478/israel-til-danske-joeder-kom-hjem/">Israel til danske jøder: Kom 
hjem</a></p><p>
»Som leder af verdens eneste jødiske stat har jeg en forpligtelse til at bruge 
min stemme«, sagde Netanyahu om sit motiv til at tale til USA’s Kongres to 
uger før det israelske valg. 
</p><p class=" bl-elem">
Den politiske risiko er, at Barack Obama, der aldrig mere er på valg, føler 
sig fristet af at give svar på tiltale i sit resterende halvandet år i Det 
Hvide Hus. 
</p>	
</div>
</div></body></html>
