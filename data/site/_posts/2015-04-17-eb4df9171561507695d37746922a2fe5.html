---
layout:     post
title: 	    "Ministre insisterer: Gåden om det forsvundne MH370-fly skal løses"
post_author:	    
post_date:	    Fri, 17 Apr 2015 11:24:27 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2632135/ministre-insisterer-gaaden-om-det-forsvundne-mh370-fly-skal-loeses/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Sagen kort</p>
<p class="fakta-body" data-buildingblock="embedded_factboxlink">
<b>MH370 fra Malaysia Airlines</b> lettede fra Kuala Lumpur 8. marts 2014 kl. 
00.41 mod Beijing, hvor det efter planen skulle lande kl. 6.30. Der var 12 
besætningsmedlemmer og 227 passagerer om bord på flyet af typen Boeing 
777-200 ER. <b>38 minutter efter</b> takeoff hørte man for sidste gang 
fra cockpittet. Flyets systemer, der sendte kommunikation til omgivelserne, 
blev slukket, og det meldte sig ikke til luftfartsmyndigheder i Ho Chi Minh, 
som det skulle. <b>Flyet forsvandt</b> uden at sende nødsignal eller andre 
beskeder, der kunne give anledning til at tro, at noget var galt. <b>Flyet 
formodes</b> at være styrtet i havet et sted ud for den australske kyst, og 
det er derfor de australske myndigheder, der står for eftersøgningen.
</p>
</div><p>
Eftersøgningsområdet af Malaysia Airlines-flyet MH370 vil blive fordoblet til 
120.000 km2 og vare yderligere 12 måneder, hvis ikke det bliver fundet 
forinden i det nuværende eftersøgningsområde i Det Indiske Ocean. 
</p><p>
Det skriver den australske regering i en pressemeddelelse torsdag, efter at 
transportministre fra Australien, Kina og Malaysia mødtes for at diskutere 
de næste skridt i sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2574626/et-aar-efter-mh370-det-mest-skraemmende-er-hvis-vi-finder-ud-af-hvad-der-skete/">Et år efter MH370: »Det mest 
skræmmende er, hvis vi finder ud af, hvad der skete«</a></p><p>
Malaysia Airlines-flyet forsvandt 8. marts sidste år med 239 mennesker om 
bord. Det lettede fra Kuala Lumpur, men 38 minutter inde i flyveturen 
mistede flyvekontrollen kontakten til Boeing 777-flyet, der skulle til 
Beijing. 
</p><p>
Ingen vragdele er fundet, og man ved meget lidt om flyets skæbne, ud over at 
det fraveg sin rute, og at der blev opfanget satellitsignaler i 8 timer, 
efter at man mistede kontakten med piloterne. 
</p><p>
Internationale efterforskere har analyseret flyets mulige rute bl.a. ud fra de 
få signaler, man har opfanget fra flyet, og MH370 anses for at være styrtet 
ned et sted i Det Indiske Ocean. Her har i alt fire skibe siden oktober 
sidste år ledt efter flydele inden for et område på 60.000 km2. Endnu 
mangler 40 procent af området at blive eftersøgt, ifølge de australske 
myndigheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2378073/paaroerende-vil-have-svar-paa-mysteriet-om-mh370/">Pårørende vil have svar på 
mysteriet om MH370 </a></p><p>
Når de i alt 120.000 kvadratkilometer er blevet gennemtrawlet, vil den zone, 
som flyet ifølge eksperterne formentlig er styrtet ned i, være gennemsøgt. 
</p><p>
Der har ellers blandt pårørende og i medier været spekulationer om, hvorvidt 
landene ville opgive eftersøgningen, der er den dyreste hidtil i den civile 
luftfarts historie. Ifølge avisen Sydney Morning Herald har den indtil 
videre kostet knap 870 millioner kroner. En regning, som betales af Malaysia 
og Australien. 
</p><h3>
Besværlig opgave 
</h3><p>
Arbejdet med at lede efter flyet sker ved at afsøge bunden af havet med 
avanceret udstyr og sonar. Opgaven besværliggøres dog af, at havet i det 
område af Det Indiske Ocean nogle steder er 6 kilometer dybt, og at vejret i 
området kan vise tænder. 
</p><p>
På årsdagen for MH370’s forsvinden udkom en havarirapport fra de malaysiske 
myndigheder. Den kom ikke med endeligt svar på, hvad der var sket med flyet. 
Rapporten viste dog, at batteriet til undervandspositionsbøjen i den ene 
sorte boks holdt op med at virke, mere end et år før flyet forsvandt. 
Batterierne skal efter reglerne virke i 30 dage efter et flystyrt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2470723/eftersoegning-af-mh370-koncentrerer-sig-nu-om-to-omraader/">Eftersøgning af MH370 
koncentrerer sig nu om to områder </a></p><p>
Dermed har positionsbøjen formentlig ikke udsendt signaler, som 
eftersøgningsholdene kunne opfange. Dog er det døde batteri formentlig ikke 
årsag til, at flyet ikke er fundet, for positionsbøjen i den anden sorte 
boks skulle ifølge havarirapporten have virket. 
</p><p>
Pårørende til de 239 personer om bord på MH370 har siden dets forsvinden 
løbende rettet hård kritik mod de malaysiske myndigheder for deres 
håndtering af tragedien. De pårørende frygter ikke mindst, at de aldrig vil 
få svar på det nagende spørgsmål om, hvad der skete med deres kære. Onsdag 
kom pårørendegruppen ’Voice370’ med en simpel appel om eftersøgningen rettet 
mod Australien, Kina, Malaysia og luftfartsindustrien: 
</p><p class=" bl-elem">
»Lad være med at stoppe, før flyet er fundet«. 
</p>	
</div>

</div></body></html>
