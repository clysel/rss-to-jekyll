---
layout:     post
title: 	    "Beskæftigelsen når sit højeste niveau i fem år"
post_author:	    
post_date:	    Thu, 26 Feb 2015 10:28:39 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2564267/beskaeftigelsen-naar-sit-hoejeste-niveau-i-fem-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de vigtigste konjunkturpile fortsætter med at pege den rigtige vej for 
dansk økonomi. 
</p><p>
Danmarks Statistik opgør hver måned ud over antallet af arbejdsløse også 
antallet af lønmodtagere i Danmark. 
</p><p>
Opgørelsen for december sidste år blev offentliggjort til morgen, og den 
viser, at beskæftigelsen voksede med 4.000 personer for november til 
december. 
</p><p>
Det er således endnu en indikator på, at væksten er på vej, mener Erik 
Bjørsted, der er chefanalytiker hos Arbejderbevægelsens Erhvervsråd. 
</p><h3>
Højeste niveau i fem år
</h3><p>
Han konstaterer, at antallet af beskæftigede voksede med 30.500 sidste år, og 
at den samlede beskæftigelse på 2.586.100 dermed når sit højeste niveau i 
fem år. 
</p><p>
»Der er dog brug for mere efterspørgsel. Den lave oliepris sammen med 
følgevirkningerne af ECB's opkøbsprogram i form af lavere renter og svækket 
krone styrker isoleret set efterspørgslen, og det er der brug for, hvis 
arbejdsmarkedet skal holde dampen oppe«, skriver han i en kommentar. 
</p><p>
Og hos Dansk Erhverv når man til samme konklusion: Efterspørgslen skal stige, 
hvis fremgangen skal fortsætte. 
</p><p>
»Det vil bestemt være hjælp til selvhjælp, hvis forbrugerne og virksomhederne 
begyndte at bruge nogle flere penge, så der kom noget mere gang i den 
indenlandske efterspørgsel, og dermed blev skabt endnu flere job«. 
</p><p class=" bl-elem">
»Dagens tal giver bestemt håb om, at vi er på vej i den retning«, siger 
cheføkonom Michael H.J. Stæhr i en pressemeddelelse. 
</p>	
</div>
</div></body></html>
