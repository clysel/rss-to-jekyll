---
layout:     post
title: 	    "Frygtløs sprinter vinder første start efter voldsomt styrt"
post_author:	    
post_date:	    Wed, 13 May 2015 21:31:45 +0200
post_site:	    politiken.dk 
post_link:	    http://politiken.dk/sport/cykling/ECE2668943/frygtloes-sprinter-vinder-foerste-start-efter-voldsomt-styrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Selv om den 24-årige irer Sam Bennett (Bora-Argon 18) for lidt over en måned siden var involveret i et voldsomt massestyrt i finalen i det belgiske storløb Scheldeprijs, som nødvendiggjorde, at han tilbagte natten på et hospital til observation, var han ikke afskrækket fra at kaste sig ud i en ny hidsig finale i sin første start efter det dramatiske uheld.</p><p>Og denne gang forløb alt da også perfekt, idet Bennett susede første over stregen efter en uhyre tæt spurtafgørelse på den 221 km lange 1. etape fra Regensburg til Waldsassen i Tysklands største etapeløb Bayern Rundfaht.</p><p>Tættest på ireren var franskmanden Nacer Bouhanni (Cofidis) og den tyske vinder af både Milano-Sanremo og Paris-Roubaix John Degenkolb (Giant-Alpecin), så Sam Bennet var absolut oppe mod højt kvalificeret modstand.</p><h3>Degenkolb ventede opogør mod Bouhanni</h3><p>Selv om det således ikke blev til tysk triumf, var der et markant hjemmebaneskær over saejkren, eftersom Bennet er ansat på det tyske mandskab Bora-Argon 18, der hører til i Bayern.</p><p>Det var kollektivets tredje sejr i denne sæson, idet Sam Bennett også slog til på en etape i Tour of Qatar, ligesom Boran-Argon 18 var hurtigst i holdtidskørslen i Giro del Trentino.</p><p>»Jeg troede egentlig, at kampen om sejren skulle afgøres mellem Bouhanni og mig, og jeg lå rigtigt godt placeret, da tempoet for alvor blev skruet op«, konstaterer John Degenkolb, der kørte sit første løb siden succesen i Paris-Roubaix 12. april.</p><p>»Sam Bennett kom imidlertid helt uimodståeligt bagfra, og der var intet at stille op. Måske mangler jeg lige det sidste efter at have været væk i en måned, men jeg håber da på, at der kommer en ny chance senere i løbet«.</p><h3>Cult Energy med seks mand i hovedfeltet</h3><p>105 af de 144 fuldførende ryttere var med hjem i hovedfeltet, og blandt dem var seks af Cult Energys syv deltagere. Den eneste, som satte tid til, var det danske mandskabs 20-årige spurtspecialist Michael Carbel, der noteredes for et minus på 1.41 minut.</p><p>»Vi havde satset på at skulle køre spurten for Michael, men de vi nærmede os finalen, var han simpelthen tømt for kræfter«, siger Cult Energys australske sportsdirektør Luke Roberts.</p><p>»Michael har aldrig tidligere konkurreret på så lang en distance, og til sidst måtte han altså slippe«</p><h3>Quaade glæder sig til enkeltstart på lørdag</h3><p>.</p><p>Cult Energys bedste blev tyskeren Fabian Wegmann på 14.-pladsen, og den unge luxembourger Alex Kirsch, der sluttede tre positioner længere bagude efter at have forsøgt et udbrud på de afsluttende km.</p><p class=" bl-elem">Holdets øvrige i hovedfeltet var tyskerne Linus Gerdemann og Christian Mager, svenskeren Gustav Lasrsson samt den danske tempospecialist Rasmus Quaade, der ser frem til næstsidste etapes 26 km enkeltstart på lørdag.</p>	
</div>

</div></body></html>
