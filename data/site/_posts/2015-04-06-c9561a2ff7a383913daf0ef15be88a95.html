---
layout:     post
title: 	    "Medieforskeren: Tablets gør ikke børn asociale"
post_author:	    
post_date:	    Mon, 06 Apr 2015 09:36:31 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2610568/medieforskeren-tablets-goer-ikke-boern-asociale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
fakta</h4>
<h5>
Medieforskerens gode råd</h5>
<div class="fakta-body" data-buildingblock="embedded_factboxlink">
<p>
1.Tal om det 
</p><p>
Interessér dig for dit barns mediebrug. Gør det til en vane at tale om medier, 
det gør det også lettere at tage diskussionen, når barnet med tiden skal 
bevæge sig ud på egen hånd på eksempelvis de sociale medier. 
</p><p>
2.Forstå fortællingerne 
</p><p>
Se på medierne med barnets øjne. Forsøg at forstå, hvad det er barnet finder 
så fascinerende ved både Thomas Tog og Twilight. Forhold dig til 
fortællinger, interaktioner og universer frem for til den ene eller den 
anden teknologiske platform. 
</p><p>
3.Vær rimelig 
</p><p>
Acceptér at ting tager tid, og at gode historier kalder på fordybelse og 
gentagelser. Det er ikke let at komme langt i et computerspil, hvis æggeuret 
ringer efter 30 minutter. 
</p><p>
4.Se på dit barn 
</p><p>
Trives dit barn med kammerater, aktiviteter, skolen? Hvilken rolle spiller 
medierne for barnets relationer – både positivt og negativt? Hjælp barnet, 
hvis det har behov herfor, eksempelvis hvis tonen i sms’er eller på chatten 
bliver ubehagelig. 
</p><p>
5.Del overvejelserne 
</p><p>
Diskutér medier med andre voksne – pædagoger, forældre og lærere. Der er mange 
muligheder for leg, læring og sociale oplevelser, hvis medier får en god og 
fornuftig plads i barnets forskellige sociale sfærer. 
</p><p class=" bl-elem"><i class=" bl-elem">Kilde: Stine Liv Johansen, Aarhus Universitet</i></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
»Selvfølgelig skal børn smøres ind i mudder og sanse med alle dele af deres 
krop, men det er en forældet forestilling, at de kun sidder passivt, når de 
bruger en skærm, det kan sagtens være en meget kreativ fortælling i det«, 
Stine Liv Johansen, medieforsker
</p>
</blockquote>
</div><p>
Medieforsker Stine Liv Johansen har forsket i børns brug af digitale medier, 
og hun er ikke bekymret: 
</p><p>
»Børnene er meget sociale, og de digitale medier giver dem mulighed for nye 
måder at være sociale sammen«, siger hun. 
</p><p>
Debatten for og imod børns brug af tablets er blusset op, fordi over 800 børn 
i en undersøgelse fra Børnerådet har fortalt, hvordan de mest sidder alene 
med deres iPad og nogle gange foretrækker at spille iPad frem for at lege 
med andre børn. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2610665/hjerneforsker-skaermen-udvikler-ikke-boerns-empati/">Hjerneforskeren: Skærmen 
udvikler ikke børns empati</a></p><p>
Men skrækken for tablets ligner tidligere tiders frygt for nye medier, siger 
Stine Liv Johansen, som er lektor, ph.d. på Institut for Æstetik og 
Kommunikation på Aarhus Universitet. 
</p><p>
Hun sammenligner med, at der var bekymring, da der første gang kom 
illustrerede børnebøger i 1700-tallet, eller at der var protester over 
tegneserier i 1950'erne og over voldelige videospil i 1980'erne. 
</p><p>
»Vi er altid bekymrede for børnenes medieforbrug«, konstaterer hun. 
</p><h3>
På skattejagt med tabletten 
</h3><p>
Det hænger sammen med, at vi ikke kender de nye medier, og eksempelvis blev en 
iPad først introduceret på markedet i 2010. Siden er det gået rivende 
stærkt, så stærkt, at DR's årlilge medieanalyse 2014 opgjorde, at op mod 90 
procent af de 3-6 årige børn har adgang til en tablet. 
</p><p>
Hun medgiver, at børnene ofte sidder alene derhjemme, men når de bruger 
tablets i skoler og daginstitutioner, er der oftest tale om sociale 
aktiviteter, hvor børnene eksempelvis i fællesskab skal lave en film eller 
gå på skattejagt sammen med tabletten i hånden. 
</p><p>
Stine Liv Johansens fokus er, hvad børnene bruger tabletten til. Og hun 
fremhæver, at børnene lige så ofte spiller et spil som Minecraft, hvor de 
skal bygge verdner op, som de spiller spil, hvor der lyder en fanfare, når 
de har klaret en bane. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2610708/gode-raad-om-boern-og-ipads-tal-med-dit-barn/">Gode råd om børn og iPads: Tal 
med dit barn</a></p><p>
»Selvfølgelig skal børn smøres ind i mudder og sanse med alle dele af deres 
krop, men det er en forældet forestilling, at de kun sidder passivt, når de 
bruger en skærm, det kan sagtens være en meget kreativ fortælling i det«, 
siger hun. 
</p><p>
Stine Liv Johansen mener i øvrigt, at opdelingen i analog og digital leg er 
unaturlig, for de to ting blandes sammen i dag. 
</p><p>
Hvis et barn er vild med Star Wars er legen både at se film og spille spil på 
iPad'en i stjernekrigsuniverset, men det er samtidig også at tage legen med 
ud og rende rundt på legepladsen med en pind som lyssværd, forklarer hun. 
</p><h3>
Skal ikke være en slikpose 
</h3><p>
I modsætning til andre er Stine Liv Johansen ikke meget optaget af at lave 
restriktioner overfor, hvornår eller hvor meget børnene må spille. 
</p><p class=" bl-elem">
»Jeg er skeptisk overfor de begrænsninger, der gør, at iPad'en bliver noget, 
du må få ved særlige lejligheder, ligesom en slikpose. I stedet for at den 
bliver den naturlige del af vores kommunikationsstruktur, den er«, siger 
Stine Liv Johansen 
</p>	
</div>

</div></body></html>
