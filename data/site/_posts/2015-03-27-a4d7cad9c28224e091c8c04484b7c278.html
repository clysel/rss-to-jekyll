---
layout:     post
title: 	    "Hundehvalpe, heste, grise, en due og otte fisk er slagtet på kunsten alter"
post_author:	    
post_date:	    Fri, 27 Mar 2015 15:08:43 +0100
post_site:	    politiken.dk 
post_link:	    http://politiken.dk/kultur/ECE2594809/hundehvalpe-heste-grise-en-due-og-otte-fisk-er-slagtet-paa-kunsten-alter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Efter fyrværkeriets afslutning blev der mellem de nedbrændte rester af 
fyrværkeriet fundet en balje, hvori der lå en død due
</p>
<p class="sender">
Artikel i Politiken, 23. september 1961 
</p>
</blockquote>
</div><p>
Da Bjørn Nørgaard i 1970 endnu var en ung mand, slagtede han en hest i Kirke 
Hyllinge som en protest mod Vietnamkrigen. 
</p><p>
Hestens dele blev lagt i syltetøjsglas og har siden været et af hans mest 
debatterede værker. Hans hovedværk, mener nogen. Noget svineri, mener andre. 
</p><p>
Men det er ikke første gang i den danske kunsthistorie, at dyr har ladet livet 
for kunsten. Vi har samlet fire eksempler - plus en skandale om lort på dåse 
- i anledning af den aktuelle udstilling 'What's Happening' på Statens 
Museum for Kunst om eksperimenterende kunst fra 1965-1975. 
</p><p><b class="ext-link">MAGASINET </b><a class="embeddedlink" href="http://politiken.dk/magasinet/fortaelling/ECE2602152/rekonstruktion-af-en-hesteofring/">Rekonstruktion af en hesteofring</a></p><h3>
Verdens undergang 
</h3><p>
23. september 1961 bragte Politiken på forsiden et billede af en afdød hvid 
due. 
</p><p>
Dyret lå temmelig raseret i en spånkurv, der aftenen i forvejen havde stået på 
toppen af kunstværket 'En studie til verdens undergang 22.9.1961'. 
</p><p>
Kunstværket var en selvdestruerende maskine skabt af den franske kunstner Jean 
Tinguely. Den var futtet af på græsplænen ved Louisiana i Humlebæk med 
raketterne susende om tilskuernes næser og med et fransk flag, der som 
slutning på værket dalede ned fra himlen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE1765047/louisianas-direktoer-skriver-suveraen-abc-om-museets-samling/">Louisianas direktør skriver 
suveræn ABC om museets samling</a></p><p>
Verdens undergang i kunstnerisk forstand, men ikke til mere end at blive 
forarget over, mente vi her i avisen. 
</p><p>
»Efter fyrværkeriets afslutning blev der mellem de nedbrændte rester af 
fyrværkeriet fundet en balje, hvori der lå en død due - dens bug var revet 
op af brændstof«, skrev vi. Kunstneren påstod, at duen allerede var død på 
forhånd, flere af de tilstedeværende mente helt klart at have set dyret 
blafre med vingerne. 
</p><p/><p>
En engelsk fotograf mente at have set kunstneren snørre duens ben sammen med 
tråd, inden happeningen gik i gang, så den ikke kunne flyve væk. 
</p><p>
»Forklaringerne er så urimelige, at de næsten overgår selve den bizarre 
forestillings idé. Hvorfor skulle der overhovedet anbringes en fugl øverst i 
dette stykke gøgl, hvorfor lod man en død fugl ligge i en kasse, hvis man 
ikke havde en bestemt hensigt med det?«, skrev journalisten og fortsatte 
ikke uden patos: 
</p><p>
»Det bundne dyr var tvundet til at blive i sin kasse, død eller levende - 
længe leve den levende kunst«. 
</p><h3>
Rådne grise 
</h3><p>
Den tyskfødte billedhugger Christian Lemmerz trak også overskrifter med noget 
animalsk en del år senere. I 1994 havde han på Esbjerg Kunstmuseum 
soloudstillingen 'Scene'. 
</p><p>
Udstillingen bestod blandt andet af slagtede og sammensyede grise, der, som 
udstillingen skred frem, gik i forrådnelse i deres montrer. Der var også en 
metalplade overhældt med svineblod, et værk under navnet 'Blutspiegel' 
(blodspejl, red.) og en række tre meter høje flamingoskulpturer. 
</p><p>
Der var tale om et klassisk 'menneske, du skal dø'-kunstværk, men det 
traditionelle motiv, som den klassisk uddannede billedhugger havde lavet, 
gav offentligheden ikke meget for. At Christian Lemmerz i 1994 allerede var 
repræsenteret i verdens, på daværende tidspunkt, mest funky kunstsamling, 
The Saatchi Collection, var ikke noget, der imponerede. 
</p><p>
Kunst, det var det ikke. Det var noget værre svineri. 
</p><p><b class="ext-link">LÆS ESSAY </b><a class="embeddedlink" href="http://politiken.dk/kultur/ECE895735/ondskab-er-blevet-mainstream/">Ondskab er blevet mainstream</a></p><p>
Jyllands-Postens anmelder kaldte udstillingen for »uden filosofisk indhold af 
nogens som helst tyngde« i avisen 14. marts. Lemmerz havde fået en »fortænkt 
idé«, som handlede om, at han ville have den store medievirak - og ikke 
noget andet, mente anmeldere. 
</p><p>
Lemmerz selv udtalte ifølge bogen 'Skandaler', der handler om danske 
kunstskandaler, at det er betegnende for Danmarks modtagelse af hans 
udstilling, at »seks harmløse svinekroppe kan udløse flere reaktioner end 
situationen i Sarajevo«
</p><h3>
Hundehvalpe 
</h3><p>
Ja, vi er og bliver i dyrenes verden. For er der noget, der kan bringe sindene 
i kog rundt omkring i de danskernes stuer, er det søde og bløde dyr. Og det, 
at vi gør dem ondt. 
</p><p>
En af de ondeste i året 1994 var kunstneren Mr. Love. Navnet er et alter ego 
for Michael Brammer, der udstillede i Kunsthal Nikolaj i slutningen af 
december det år. 
</p><p>
'Tro, håb og kærlighed med venner' var et glittet kæmpeinstallationsværk, hvor 
Mr. Love viser sin overflod af overflade frem. 
</p><p>
Et stort hjerte i skinnende glasfiber, væg-til-væg tæppe med look af 
gulvplanker og så det, der senere skabte skandale: fem nuttede hundehvalpe. 
Udstoppede. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/trohaab_922163y.jpg" alt="" border="0"/><span class="caption"><span class="f-img-caption">Nåårh. 
</span>Hundehvalpene var blevet købt, aflivet og siden udstoppet. Prfoto</span></span></p><p>
Til at begynde med gav det egentlig ikke den store genklang, men 17 dage efter 
udstillingen åbnede og blev anmeldt afdæmpet af Politiken og Ekstra Bladet, 
slog Berlingske Tidende til søren. 
</p><p>
'Kunstner udstopper hunde' hed det fuldstændig retvisende på forsiden. I 
lederen kaldte avisen udstillingen for »Brammers kyniske forsøg på at gøre 
sig interessant«. 
</p><p>
Boulevardavisen B.T. fulgte trop og bragte i dagene op mod juleaften en række 
artikler, hvor dyreværnsorganisationer, manden på gaden og meningsdannere 
udtalte sig om udstillingen. Det blev ikke bedre, da kunstneren selv gjorde 
rede for, hvilket bøvl det havde været at skaffe hvalpene, få taget livet af 
dem og siden få dem udstoppet. 
</p><p>
B.T. var så heldige at være til stede både 22. december, da der indløb en 
bombetrussel mod udstillingen, og politiet troppede op, og da den dagen 
efter blev hærget af en gal mand, der gjorde vold på de i forvejen døde 
hunde. Det var virkelig en sag, der blev diskuteret over julegåsen det år i 
Danmark. 
</p><p>
Den megen virak har forresten ikke afskrækket Michael Brammer fra at arbejde 
med dyr i sin kunst. I 2012 kørte Ekstra Bladets forargelsesredaktion i 
dobbelttakt, da det kom frem, at han havde hugget hovedet af en hest med et 
samuraisværd. Senere var hesten blevet serveret under en happening, der 
blandt andet involverede nogle nøgne indianere. Ekstra Bladet raslede med 
sabler og dyreværn og politiet, men historien endte, da det viste sig, at en 
helt almindelig slagter i Hillerød havde slagtet hesten fuldt lovligt. 
</p><h3>
Blenderfisk 
</h3><p>
Vi er nået til sidste værk i vores kavalkade over dyrekunstskandaler. <span class="img-contimg-fl-right"><img class="image inlineLightBox" src="http://multimedia.pol.dk/archive/00922/Blender_og_fisk_922145v.jpg" alt="" border="0"/><span class="caption"><span class="f-img-caption">Foto: 
</span>Lars Skaaning</span></span></p><p>
Året er 2000 på museet Trapholt ned til Kolding Fjord. Den chilenskfødte 
kunstner Marco Evaristti har lavet en udstilling, der udfordrer vores moral. 
Og stiller spørgsmålstegn ved vores moralisme. 
</p><p>
Som en del af udstillingen 'Eye Go Black' har Evaristti opstillet værket 
'Helena', ti blendere fyldt med vand. I hver af de fuldt funktionsdygtige 
blendere svømmer en række slørhaler. 
</p><p>
Nu er det op til beskueren, om den lille fisk skal blendes eller ej. 
</p><p>
Politiet havde på foranledning af Dyrenes Beskyttelse beordret museet til at 
undlade at slutte strøm til blenderne, men det nægtede museumsdirektøren, 
fordi han ikke mente, at han havde ret til at ændre på kunstnerens arbejde. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE10129/guldfiskeblender-til-salg/">Guldfiskeblender til salg</a></p><p>
Ved ferniseringen blev to blendere tændt, og otte fisk mistede livet. 
Museumsdirektøren, Peter S. Meyer, blev idømt en bøde på 2.000 kroner, som 
han nægtede at betale, og der var vild vrede i offentligheden. Det blev 
diskuteret, om fisk har et følelsesliv, og om mennesket har ret til at 
bestemme over liv og død. 
</p><p>
»Det er en sag, som aldrig skulle have været for en domstol, for det handler 
om den kunstneriske frihed. Evaristtis kunstværk er udtryk for en diskussion 
af samfundets etiske værdier, og når det kan skabe så meget debat, er det 
fordi, det er et rigtig godt værk. Drab på dyr sker hver dag. Ved 
kunstværket stod der jo heller ikke, at man skulle blende fiskene, men at 
man kunne tage stilling til, om man ville slå ihjel eller ej. Jeg skulle 
ganske enkelt aldrig have haft den bøde«, sagde han her i avisen to år 
senere, hvor sagen om den angivelige dyremishandling kørte i retten i 
Kolding. 
</p><p>
Her fik Trapholt medhold og fik hermed rettens ord for, at de havde lagt hus 
til udstilling af kunst, ikke til dyremishandling. 
</p><p/><h3>
På dåse 
</h3><p>
Egentlig er den her liste dansk og handler om dyr. Men vi har ikke flere 
dyreskandaler i skuffen, og skandalen her er god nok - og både så godt som 
dansk og animalsk. 
</p><p>
Den italienske adelsmand og konceptkunstner Piero Manzoni arbejdede i 
begyndelsen af 1960'erne i Herning, hvor skjortefabrikant Aage Damgaard 
delte penge ud til fri leg. I dag har Heart i Herning en af verdens største 
samlinger af den nu verdensberømte italiener af samme årsag. 
</p><p>
En stor del af Manzonis værk drejer sig om vores besættelse af at bevare 
kunst, af det fysiske i kunst og i det hele taget ved begrebet kunst. <span class="img-contimg-fl-right"><img class="image inlineLightBox" src="http://multimedia.pol.dk/archive/00922/Museumsleder_skides_922092w.jpg" alt="" border="0"/></span></p><p>
Han forsøger at undersøge, hvad begrebet kunst kan indeholde, og det kan man 
sige, at værket 'Merde d'artiste', der, som titlen indikerer, indeholder 
artistens egen afføring, er et glanseksempel på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE1304401/top-10--toilet-kunst-gennem-500-aar/">Top 10: Toilet-kunst gennem 
500 år </a></p><p>
I 90 dåser af 30 gram solgte Manzoni sin egen afføring til samme pris som den 
gældende kurs for 30 gram guld. Værkerne blev udstillet på Herning 
Kunstmuseum (nu kaldet Heart) og Randers Kunstmuseum og skabte stor furore. 
Få år senere slog Peter Rindal og hans kritik af den moderne kunst igennem, 
den såkaldte rindalisme, og Manzonis værker var et af dem, han slet ikke 
forstod sig på. 
</p><p class=" bl-elem">
Manzonis værk, der blandt andet består af en ballon med kunstnerens ånde og af 
en søjle at stille verden på, er i dag anerkendt på verdensplan. 
</p>	
</div>
</div></body></html>
