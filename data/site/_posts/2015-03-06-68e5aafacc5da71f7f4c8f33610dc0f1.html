---
layout:     post
title: 	    "Fransk-cubanske tvillinger leverer hypnotisk og stilfuldt debutalbum "
post_author:	    
post_date:	    Fri, 06 Mar 2015 11:31:08 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2574790/fransk-cubanske-tvillinger-leverer-hypnotisk-og-stilfuldt-debutalbum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Ibeyi: Ibeyi. 
</p><p class=" bl-elem">
Producer: Richard Russell. XL Recordings. Playground. 
</p>
</div>
</div><p>
Videoen til ’Mama Says’ er stærke sager. I et nøgent rum med en nøgen pære 
står de to 19-årige tvillinger Naomi og Lisa-Kainde Diaz bag deres mors stol 
og synger om moderen, der siger, at hun ikke kan leve uden sin mand. Manden 
er væk. 
</p><p>
Nu giver hendes liv ingen mening, siger hun ifølge den sang, døtrene synger. 
De døtre, som altså ikke er grund nok for hende til at leve videre, hvis man 
skal tage hendes klage for pålydende. 
</p><p>
»How can I tell her the way I feel?/ I’m afraid she’d be hurt./ And sink./ It 
pisses me off, it drives me mad./ That she lets herself feel so bad«, synger 
de to tvillinger, mens et helt enkelt pianotema og et løsgående elektron 
dribler rundt. 
</p><h3>
Børnene som de voksne 
</h3><p>
Vi lever i en verden, hvor børnene ikke sjældent skal være de voksnes voksne. 
Men hvis Naomi og Lisa-Kainde Diaz blot er halvt så modne menneskeligt, som 
de er modne musikalsk, kan det såmænd nok gå endda! 
</p><p>
De 19-årige cubanskfranske piger er døtre af den cubanske percussionist Miguel 
’Anga’ Diaz, der blandt andet var medlem af Irakere og Buena Vista Social 
Club. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2548659/rasende-punk-pop-talent-udgiver-fuldtraeffer-med-energisk-attitude/">Rasende punk-pop talent 
udgiver fuldtræffer med energisk attitude</a></p><p>
Anga Diaz turnerede med adskillige internationale navne, men døde af et 
hjerteslag som 45-årig, da tvillingerne var 11 år gamle. 
</p><p>
Musikken de spiller på deres debutalbum, ’Ibeyi’, er en stilfuld og raffineret 
blanding af yoruba-inspirerede sange, caribiske rytmer, sval popmusik og 
storbyens beats. 
</p><p class="art-ext-other">

</p><p/><h3>
Rytmisk drømmende 
</h3><p>
Ibeyi betyder ’tvillinger’ på yoruba. Et sprog fra Nigeria, der kom til 
Caribien med slaverne. Yoruba-mytologiens orisha-ånder væver sig ind i 
teksterne, hvor Oya som Oshun er gudeskikkelser. Også rytmisk rummer ’Ibeyi’ 
repræsentation fra de varme himmelstrøg, men der er også langt koldere, blå 
storbytoner fra de to piger, der bor i Paris. 
</p><p>
’Oya’ og til dels ’Think Of You’ med olietønder kørt igennem laptop virker 
mest af alt inspireret af Björk i hendes mest minimalistiske hjørne på trods 
af de spansktalende stemmer, der som spøgelser færdes i udkanten af sangens 
lydbillede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2522132/bjrk-genopstaar-i-ruinen-efter-sin-forliste-familie/">Björk genopstår i ruinen efter 
sin forliste familie</a></p><p>
’Stranger/Lover’ er en blødt fængende popsang med en begyndende glød, som kun 
vil vokse sig stærkere, når de to unge sangerinder bliver en lille smule 
ældre. 
</p><p>
Er stemmerne en smule ferske endnu, så er musikken på albummet allerede en 
sprød og sofistikeret størrelse med mere end en smule åndfuldhed i rillerne. 
Lisa Kainde spiller piano og bas, mens Naomi tager sig af trommer og 
percussion. Det hele er rytmisk, drømmende, og bortset fra vokalerne er 
meget vredet en diskret tur igennem den elektroniske æter. 
</p><h3>
Fremmedartet og genkendelig klang 
</h3><p>
Produceren, Richard Russell, som også har stået for programmeringen, må tage 
sin del af ansvaret for den lækre minimalistiske lyd på albummet. 
</p><p>
’Ibeyi’ har fra start til slut en hypnotisk stemning, som bærer igennem. 
Musikken er både fremmedartet og genkendelig. Eksotisk, men alligevel klart 
nok musikalsk sat i den samme verden, som Agnes Obel og Broken Twin bor i. 
</p><p class=" bl-elem">
Også i musikken vinder de helt unge kvinder hastigt terræn. 
</p>	
</div>
</div></body></html>
