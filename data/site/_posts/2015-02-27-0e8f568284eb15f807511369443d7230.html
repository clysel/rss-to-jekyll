---
layout:     post
title: 	    "Sådan virker alkohol på din krop"
post_author:	    
post_date:	    Fri, 27 Feb 2015 22:30:10 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566582/saadan-virker-alkohol-paa-din-krop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Humanbiolog, dr. med. og alkoholforsker Janne Tolstrup forklarer alkohols 
virkning på din krop og løfter også sløret for, hvorfor det er sjovest at 
drikke shots. 
</p><p><b>Alkohol </b></p><p>
Alkohol er et naturligt stof, som opstår når fx nedfalden frugt rådner. Derfor 
er alle pattedyr – inklusiv mennesker - udstyret med enzymet 
’alkoholdehydrogenase’, som bruges til at nedbryde alkohol, så vi kan tåle 
det. 
</p><p><b>Hjernen </b></p><p>
Alkohol er et fedtopløseligt stof. Når hjernen bliver påvirket, skyldes det, 
at alkoholmolekylet let trænger igennem de fedtbarrierer, der normalt 
beskytter hjernen. 
</p><p>
Alkohol sløver centre i hjernen, der regulerer din adfærd. Populært sagt 
bedøver du normer og ’bør’, så der er frit spil for følelser og instinkter. 
Derfor bliver du løssluppen og glad i låget. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2482301/unge-drenges-druk-er-halveret-paa-bare-fire-aar/">Unge drenges druk er halveret på 
bare fire år</a></p><p>
Men alkohol kan også gøre dig ked af det eller aggressiv. Alkohol forstærker 
populært sagt, det humør du i forvejen er i. 
</p><p>
Et studie har vist, at dem som får alkohol i højere grad husker triste ord, 
end dem som får placebo, dvs. ikke-alkoholisk drikke. Derfor kan man 
populært sagt ikke ’drikke for at glemme’. 
</p><p>
Alkohol påvirker også centre, der har med koordination, tale og balance at 
gøre. Derfor får du forlænget reaktionstid, dårlig koordinationsevne, dårlig 
balance og sløret tale. 
</p><p>
Det er en ’træningssag’, hvor påvirket hjernen bliver. Er du vant til at 
drikke, vil en høj promille ikke påvirke din tale, balance og koordination 
synderligt. Drikker du sjældent, kan en lav promille få dig til at virke 
fuld. 
</p><p>
Alkohol giver per definition en forlænget reaktionstid uanset ’træningsform’. 
Derfor skal man ikke sætte sig bag rattet, uanset hvor godt man bærer sin 
brandert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2409570/hjaelp-en-kollega-her-er-typiske-tegn-paa-alkoholproblemer/">Hjælp en kollega: Her er 
typiske tegn på alkoholproblemer</a></p><p><b>Humøret </b></p><p>
Drikke du for at blive glad i låget, skal du drikke meget i en ruf. Jo 
hurtigere, du drikker, jo større bliver følelse af eufori. Det er også den 
videnskabelige forklaring på, hvorfor unge drikker mange shots på kort tid. 
</p><p>
At drikke meget i en ruf er dog også forbundet med risiko for akut skade. Som 
fx når unge på skiferie læner sig ud af et vindue og falder ned. Euforien 
giver en følelse af usårlighed. 
</p><p>
Drikker du jævnt over mange timer, fx under en god middag, udebliver følelsen 
af eufori. Forklaringen er, at hjernen når at tilvænne sig påvirkningen fra 
alkoholen. 
</p><p><b>Hjertet </b></p><p>
Alkohol sætter også hjertet på arbejde. Det får pulsen til at stige og dermed 
også blodtrykket, mens man er påvirket. Det øger også risikoen for 
hjerteflimmer, som kan give blodpropper og hjertestop. Folk, der oplever 
anfald af hjerteflimmer, bør kigge på deres alkoholforbrug. 
</p><p>
Alkohol er også godt for hjertekarsystemet, fordi alkohol virker blodtyndende, 
nedsætter risikoen for blodpropper og beskytter blodkarrene mod 
åreforkalkning. Den sunde virkning gælder kun midaldrende og ældre, der er i 
risikogruppen for at få hjertekarsygdomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2501550/hver-femte-koebenhavner-drikker-for-meget/">Hver femte københavner drikker 
for meget</a></p><p><b>Maven </b></p><p>
Alkohol optages i blodet via tarmen og maveslimhinden. Herfra fordeles den i 
hele kroppen og påvirker de enkelte organer. 
</p><p>
Drikker du på tom mave, bliver promillen hurtigt høj. Når maven er fuld, tager 
det længere tid for alkoholen at blive optaget i blodet. 
</p><p>
Alkohol irriterer slimhinderne i maven og tarmene. Derfor kaster man op, når 
man har fået for meget. 
</p><p><b>Forbrænding </b></p><p>
Alkoholmolekyler opløses nemt i vand, og vand udgør i gennemsnit 70% af 
menneskekroppen. Dermed har alkohol uhindret adgang til det meste af 
kroppen. 
</p><p>
Den promille, som alkoholen giver, afhænger af fedtprocenten i kroppen. Jo 
højere fedtprocenten er, jo mindre vand er der til at opløse alkoholen i. 
Derfor bliver alkoholen mindre ’fortyndet’ hos kvinder og påvirker mere. 
</p><p>
Drikker en kvinde på 60 kg og en mand på 100 kg lige meget, vil kvinden få en 
promille, der er dobbelt så stor som mandens. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><p><b>Leveren </b></p><p>
Som kroppens rensningsanlæg er det leverens opgave at nedbryde alkoholen. Som 
det eneste organ i kroppen har leveren en kæmpe overkapacitet. En almindelig 
rask person har en generel leverfunktion til 2-4 mennesker. Derfor skal man 
drikke meget i mange år, før leveren tager skade. 
</p><p>
Under nedbrydning af alkohol nedsættes leverens fedtforbrænding, og leverens 
fedtoptagelse øges. Ved for højt alkoholindtag dannes der fedtblærer i 
levercellerne, og leveren svulmer op. Fedtlever diagnosticeres ved 
blodprøve, scanning eller vævsprøve. 
</p><p>
Leveren bliver for alvor syg og kan udvikle sig til en såkaldt skrumpelever 
ved massivt og årelangt alkoholmisbrug. Ved skrumpelever er mange af 
levercellerne døde og erstattet af ar, og leveren kan skrumpe ind til det 
halve. Skrumpelever er dødeligt og kræver levertransplantation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p><b>Tømmermænd </b></p><p>
Tømmermænd er en slags sygdom, som du selv er skyld i og som går væk igen max 
24 timer efter, alkoholen er nedbrudt i kroppen. 
</p><p>
Tømmermænd opstår først, når promillen er nede på nul igen, og alkoholen helt 
har forladt kroppen. 
</p><p>
Cirka 20% oplever aldrig tømmermænd efter at have drukket. De er en slags 
’immune’. Hvorfor andre får slemme tømmermænd kan skyldes, at de ikke kan 
tåle alkohol. En anden tese er, at slemme tømmermænd ’beskytter’ mod at 
udvikle storforbrug. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2289716/ny-forskning-roedvin-er-ikke-saa-sundt-som-antaget/">Ny forskning: Rødvin er ikke 
så sundt som antaget</a></p><p>
Ingen ved med sikkerhed, hvad tømmermænd skyldes, da der forskes meget lidt i 
det. Der findes dog tre teser: 
</p><p><b>1. </b>Tømmermænd skyldes dehydrering, fordi alkohol hæmmer et hormon, der 
ellers sørger for, at nyrerne ikke udskiller alt for meget væske. Når 
hormonet hæmmes, bliver man dehydreret og får hovedpine. Drik et glas vand 
per genstand alkohol for at modvirke den vanddrivende effekt. 
</p><p><b>2. </b>Tømmermænd skyldes affaldsstoffer. Forskellige alkoholtyper 
indeholder forskellige stoffer, som vi bagefter udskiller. Derfor får vi 
flere tømmermænd af nogle typer alkohol end andre. 
</p><p class=" bl-elem"><b>3. </b>Tømmermænd skyldes abstinenser. Derfor hjælper det at drikke en 
lille en dagen derpå. 
</p>	
</div>
</div></body></html>
