---
layout:     post
title: 	    "Gitte Seeberg: »Befolkningen er ved at forstå, hvad Helles projekt er«"
post_author:	    
post_date:	    Mon, 13 Apr 2015 19:52:22 +0200
post_site:	    politiken.dk 
post_link:	    http://politiken.dk/indland/politik/ECE2626619/gitte-seeberg-befolkningen-er-ved-at-forstaa-hvad-helles-projekt-er/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De socialdemokratiske skåletaler var fulde af roser, da Helle Thorning-Schmidt 
fejrede sit 10-års jubilæum som formand for Socialdemokraterne. Men efter 
tre og et halvt stormfulde år som regeringsleder, pegede nogle gæster også 
på medaljens bagside. 
</p><p>
Politiken spurgte fire jubilæums-gæster, hvad Thorning har gjort bedst og 
dårligst. 
</p><h3>
Kristian Thulesen Dahl, formand for Dansk Folkeparti 
</h3><p><i class=" bl-elem">Hvad synes du, Helle Thorning-Schmidt har gjort bedst? </i></p><p>
»Hun har vist sig som en fighter. I mange af de sager, som regeringen har 
været igennem, og som man tænkte ville være svære at tackle, har hun kunnet 
påtage sig en eller anden facade. Et eller andet, der gør, at man ikke 
rigtigt har kunnet se, at det gik hende personligt på. Og det er jo en af 
grundene til, at hun står der stadig. Og det må man jo et eller andet sted 
anerkende, at det jo er flot. Det er en egenskab, som mange af os andre ikke 
føler, at vi har i samme omfang«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2626585/kaade-socialdemokrater-fejrer-thorning/">Kåde socialdemokrater 
fejrer Thorning</a></p><p><i class=" bl-elem">Hvad har hun gjort dårligst? </i></p><p>
»Det er helt tydeligt, at i nogle situationer har hun manglet erfaring i det 
parlamentariske system. Altså hvordan det kører, hvordan man skal sørge for 
at holde kontakten til de andre partier og sådan nogle ting. Der virker det, 
som om hun har skullet bruge en del tid på at finde ud af, hvordan tingene 
foregår«, siger DF-formanden og henviser til, at Helle Thorning-Schmidt kun 
lige var blevet valgt ind i Folketinget, da hun stillede op til posten som 
Socialdemokraternes formand og dermed statsministerposten. 
</p><p>
»Hun ikke haft den baggrund fra den anden side af bordet, hvor hun for alvor 
har været en del af det rugbrødsarbejde, der også finder sted i Folketinget. 
Og der er nogle stituationer, hvor man godt kan fornemme, at det har 
manglet. For eksempel i forhold til at holde kontakt med partierne, da de 
frygtelige ting i Paris skete i starten af året«, siger Kristian Thulesen 
Dahl om terrorangrebet mod det franske satiremagasin Charlie Hebdo i januar. 
</p><div class="art-quote article-box">
<p class="quote"/>
<blockquote>
<p class="quote-txt">
Hun har gjort en hel del af det, vi gerne ville have, på klima- og naturområdet
</p>
<p class="sender">
Gitte Seeberg, generalsekretær i Verdensnaturfonden 
</p>
</blockquote>
</div><p/><h3>
Gitte Seeberg, generalsekretær i Verdensnaturfonden 
</h3><p><i class=" bl-elem">Hvad synes du, Helle Thorning-Schmidt har gjort bedst? </i></p><p>
»Hun har jo fået ændret økonomien, men jeg synes også, at hun har gjort en hel 
del af det, vi gerne ville have på klima- og naturområdet. Hun har fået 
fremlagt og gennemført en stor naturplan, fået lavet en klimalov og nogle 
bindende mål. Så jeg synes faktisk, at regeringen har løftet det, som vi 
havde håbet på, da den kom til«. 
</p><p><i class=" bl-elem">Hvad har hun gjort dårligst? </i></p><p>
»Det har jo været svært for hende at kommunikere det socialdemokratiske 
projekt. Det er faktisk kun de seneste par måneder, man kan sige, at nu er 
det vendt, og jeg tror befolkningen er ved at forstå, hvad Helles projekt 
er, og hvad Helle Thorning egentlig vil«, siger Gitte Seeberg, der selv er 
tidligere folketingsmedlem for Det Konservative Folkeparti og Ny Alliance, 
men som op til valget i 2011 udtalte sin støtte til den socialdemokratiske 
statsministerkandidat. 
</p><div class="art-quote article-box">
<p class="quote"/>
<blockquote>
<p class="quote-txt">
Særligt her efter krisen gerne ville vi have haft en økonomisk politik, der 
gik langt hårdere til dem, der var skyld i krisen
</p>
<p class="sender">
Alexander Grandt Petersen, DSU-formand 
</p>
</blockquote>
</div><p/><h3>
Alexander Grandt Petersen, formand for Socialdemokratisk Ungdom (DSU) 
</h3><p><i class=" bl-elem">Hvad synes du, Helle Thorning-Schmidt har gjort bedst? </i></p><p>
»Jeg synes, at Helle har formået at samlet partiet og skabe et rigtig stærkt 
socialdemokrati. Jeg kan huske, da jeg meldte mig ind i 2002, at der var 
masser af interne diskussioner om udlændingepolitikken og alt muligt. Og jeg 
kan huske, at vi i DSU også havde masser af interne diskussioner. Men det er 
lykkedes at stå samlet - også på det spørgsmål«, siger han og fortsætter: 
</p><p>
»Når man er i DSU, er der altid en masse ting, man synes skulle være 
anderledes og bedre, og partiformanden kunne være meget mere progressiv. Men 
Helle er heldigvis sådan en type, man kan tage en politisk debat med, uden 
at man bliver frosset ude, og det synes jeg er rigtig fedt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2625437/lo-frigoer-sig-helt-fra-socialdemokraterne-i-valgkampen/">LO frigør sig helt fra 
Socialdemokraterne i valgkampen</a></p><p><i class=" bl-elem">Hvad har hun været dårligst til? </i></p><p>
»Jeg ved ikke, om der er noget, hun har gjort dårligt«. 
</p><p><i class=" bl-elem">Hvad kunne du ønske dig havde været anderledes? </i></p><p>
»Vi har jo ikke lagt skjul på, at vi særligt her efter krisen gerne ville have 
haft en økonomisk politik, der gik langt hårdere til dem, der var skyld i 
krisen. Det har vi sagt klart og tydeligt igennem hele forløbet. Der er ført 
en økonomisk politik, som vi langt hen ad vejen kan bakke op om, men vi så 
gerne, at man for eksempe havde været meget hårdere ved bankerne og de 
grådige spekulanter, der smed os ud i krisen. Så det har vi haft lidt 
slåskampe om særligt i regeringsperioden. Men nu står vi her, og måske 
vinder vi valget igen, og det er jo en kæmpe fornøjelse«, siger Alexander 
Grandt Petersen. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi er udfordrede, så skal vi tjene nogle flere penge. Det skib har hun sat 
i søen
</p>
<p class="sender">
Anker Boye, S-borgmester 
</p>
</blockquote>
</div><p/><h3>
Anker Boye, borgmester i Odense Kommune 
</h3><p><i class=" bl-elem">Hvad har Helle Thorning-Schmidt gjort bedst? </i></p><p>
»Hun har gjort det, der var rigtigt for Danmark, og hun har ikke leflet for 
den offentlige mening. Hun har simpelthen set, hvad der var brug for og 
gennemført det. Og dermed også været sikker på, at det vil komme os til gode 
på den lange bane. Vi ser nu, at hun har taget det lederskab på sig som 
Danmark trængte til«, siger den fynske borgmester. 
</p><p><i class=" bl-elem">Er der noget, du gerne havde set anderledes? </i></p><p class=" bl-elem">
»Nej, jeg synes hun har gjort de ting, der skal til, og lavet de nødvendige 
reformer og ikke mindst holdt ordentligt styr på økonomien. Det er klart, 
når vi er udfordrede, så skal vi tjene nogle flere penge. Det skib har hun 
sat i søen, og når vi så begynder at tjene nogle flere penge, kan vi også 
videreudvikle den velfærd og den service, vi har i Danmark. Det er jeg glad 
for. Jeg synes, hun har vist mandsmod og lederskab, og det er det, vi har 
brug for«. 
</p>	
</div>

</div></body></html>
