---
layout:     post
title: 	    "Ukraine bløder trods våbenhvile"
post_author:	    
post_date:	    Tue, 17 Feb 2015 00:05:03 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2549377/ukraine-bloeder-trods-vaabenhvile/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
VÅBENHVILEAFTALEN</h4>
<div class="fakta-body" data-buildingblock="embedded_factboxlink">
<p>
Ny aftale om fred i Ukraine omfatter en stribe punkter - blandt andre disse: 
</p><ul><li class=" bl-elem">En våbenhvile, der træder i kraft 15. februar</li></ul><ul><li class=" bl-elem">Tilbagetrækning af tunge våben fra kampzoner i det østlige Ukraine</li></ul><ul><li class=" bl-elem">En langsigtet politisk løsning på situationen i Donbas, der omfatter 
regionerne Donetsk og Lugansk, som i vid udstrækning kontrolleres af 
pro-russiske separatister</li></ul><ul><li class=" bl-elem">Frigivelse af krigsfanger i løbet af 19 dage</li></ul><ul><li class=" bl-elem">De politiske ledere fra de fire lande har givet hinanden håndslag på jævnligt 
at mødes, så fredsplanen overholdes - modsat en tidligere indgået 
våbenhvile fra september sidste år</li></ul><p><i class=" bl-elem">Kilde: Ritzau </i></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00912/net-udland-kort-ukr_912756a.gif" alt="" border="0"/></span></p>
</div>
</div><p>
Egentlig skulle der formelt være våbenhvile i Ukraine fra natten til søndag. 
Det var i hvert fald, hvad Rusland lovede i torsdags. 
</p><p>
Dagens begivenheder viser imidlertid en noget anderledes virkelighed. 
</p><p>
Mens kampene i Ukraine nogle steder er forstummet, fortsætter pro-russiske 
oprørere med at beskyde byen Debaltseve, hvor de har omringet cirka 5.000 
ukrainske soldater. Som modtræk meddeler den ukrainske regering, at den ikke 
vil tilbagetrække sine tunge våben, hvilket ellers er en del af aftalen. 
</p><p>
Våbenhvilen er dermed reelt allerede på kanten af kollaps, vurderer eksperter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_krim/ECE2548034/russer-militser-vil-ikke-lade-observatoerer-holde-oeje-med-vaabenhvile/">Russer-militser vil ikke lade 
observatører holde øje med våbenhvile</a></p><p>
»Hvis man kan tale om våbenhvile, er det en meget, meget ustabil en af 
slagsen«, siger Paul Ivan, specialist i EU’s sikkerhedspolitik ved 
tænketanken European Policy Centre i Bruxelles. 
</p><p>
Aftalen om våbenhvile kom i stand torsdag efter 17 timer lange forhandlinger, 
hvor Tyskland og Frankrig fungerede som EU’s mæglere mellem Rusland og 
Ukraine. Allerede samme dag udtrykte europæiske ledere skepsis over, om 
Rusland ville holde sin del af aftalen. 
</p><p>
EU valgte da også at lade nye sanktioner træde i kraft mod Rusland mandag, 
selv om der var en ny aftale på plads. Blandt andet nægtes 19 russiske 
politikere og kulturpersonligheder indrejse i EU. 
</p><p>
Ved offentliggørelsen af sanktionerne skriver EU’, at årsagen er indsættelse 
af »russisk styrker i Ukraine«. Tidligere har man blot talt om »fremmede 
styrker«. Rusland har straks lovet en modreaktion. 
</p><h3>
Oprørere: Debaltseve er vores 
</h3><p>
Oprørere begrunder de fortsatte angreb mod Debaltseve med, at byen efter deres 
opfattelse er deres og dermed undtaget våbenhvilen. skriver Reuters. 
</p><p>
Det er et brud på våbenhvilen, mener European Policy Centre. Paul Ivan peger 
på, at en invasion af Debaltseve hele tiden har været pro-russernes plan. 
Det har formentlig været årsagen til, at Rusland stod stejlt i 
forhandlingerne på, at våbenhvilen først skulle træde i kraft 72 timer 
efter, at den blev indgået. 
</p><p>
»Det gav oprørerne tid til at indtage Debaltseve, inden våbenhvilen formelt 
begyndte. Det nåede oprørerne så ikke, så nu vælger de blot at være 
ligeglade med våbenhvilen«, siger Paul Ivan. 
</p><p>
Den russiske regering har vedvarende afvist, at Rusland yder støtte til 
oprørere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/pundik/ECE2547132/fredsaftalen-i-minsk-beloenner-vold/">Fredsaftalen i Minsk belønner 
vold </a></p><p>
Den ukrainske regering oplyser mandag, at Debaltseve er blevet ramt 112 gange, 
siden våbenhvilen skulle være begyndt. Mindst fem ukrainske soldater har 
mistet livet, og flere er blevet såret. 
</p><p>
»112 angreb er ikke tegn på våbenhvile. Vi er ikke klar til at trække tunge 
våben tilbage«, siger militærtalsmand Andrij Lysenko til Reuters. 
</p><p>
Blandt lederne i EU er reaktionerne på de fortsatte kampe få og kortfattede. I 
Tyskland har kansler Angela Merkel meddelt via en talsmand, at det er en 
betingelse i våbenhvilen, at tunge våben er trukket tilbage fra tirsdag. 
</p><h3>
EU afventer situationen 
</h3><p>
Ifølge Politikens oplysninger vil EU-lederne foreløbig afvente og se, hvad der 
sker i Ukraine i de kommende dage, før man tager stilling til en eventuel ny 
reaktion over for Rusland. Dermed udstiller Rusland EU’s svaghed, vurderer 
ekspert i europæisk historie Timothy Garton Ash: 
</p><p>
»Vi skal ikke gøre os illusioner om, hvad der sker lige for øjnene af os. 
Vladimir Putin konfronterer bevidst EU med en anderledes, ældre og værre 
måde at føre politik. Magt har ret«, skriver Timothy Garton Ash, der er 
professor ved Oxford-universitetet, i en analyse i The Guardian. 
</p><p>
Selv om EU-landene gerne vil understrege, at de er enedes om en række 
sanktioner, så rammer de ikke Rusland særlig hårdt, mener flere. 
</p><p>
»Man glemmer ofte, at Ruslands økonomi ikke er større end Italiens. EU kunne 
virkelig gøre skade på Rusland, hvis man iværksatte hårdere sanktioner 
økonomisk og finansielt. Men mange europæiske lande er stadig så mærket af 
krisen, at de ikke ønsker at optrappe sanktionerne mod Rusland mere, fordi 
det så rammer dem selv«, siger Paul Ivan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2544576/overblik-det-indeholder-aftalen-om-vaabenhvile-i-ukraine/">Overblik: Det indeholder 
aftalen om våbenhvile i Ukraine</a></p><p>
Selv om Europas ledere, heriblandt Danmarks statsminister, Helle 
Thorning-Schmidt (S), flere gange og senest torsdag har sagt, at man i 
Europa »ikke skal kunne flytte grænser med magt«, så har EU reelt accepteret 
Ruslands version af virkeligheden nu, vurderer Paul Ivan. 
</p><p>
»Det her bryder med en af de vigtigste sandheder efter den kolde krigs 
afslutninger: At man ikke angriber et andet land. Nu har Rusland gjort det, 
og selv om EU-landene siger, de ikke accepterer det, er de ikke villige til 
at sætte militær magt ind mod det. Reelt har EU nu accepteret Ruslands 
aggression«, siger Paul Ivan. 
</p><p>
Der skal en voldsom aktion fra oprørerne til, før EU kan enes om at skride 
hårdt ind – for eksempel, at oprørerne dræber alle soldater i Baltseve, 
vurderer Paul Ivan: 
</p><p class=" bl-elem">
»Nu må vi se, om de stopper ved Dabeltseve. Uanset hvad, forventer jeg ingen 
nye sanktioner inden for de kommende dage. Alt sker med 2-3 ugers 
forsinkelse i EU’s udenrigspolitik«
</p>	
</div>
</div></body></html>
