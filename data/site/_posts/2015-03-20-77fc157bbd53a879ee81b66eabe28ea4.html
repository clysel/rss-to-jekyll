---
layout:     post
title: 	    "Top 10: Verdens lækreste badestrande"
post_author:	    
post_date:	    Fri, 20 Mar 2015 06:00:49 +0100
post_site:	    politiken.dk 
post_link:	    http://politiken.dk/rejser/sologstrand/ECE2593164/top-10-verdens-laekreste-badestrande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De 25 bedste strande i verden </h4>
<div class="fakta-body" data-buildingblock="embedded_factboxlink">
<p>
1. Baia do Sancho, Fernando de Noronha, Brasilien 
</p><p>
2. Grace Bay, Providenciales, Caribien 
</p><p>
3. Rabbit Beach, Lampedusa, Italien 
</p><p>
4. Playa Paraiso Beach, Cayo Largo, Cuba 
</p><p>
5. Playa de Ses Illetes, Formentera, Spanien 
</p><p>
6. Anse Lazio, Praslin Øen, Seychellerne 
</p><p>
7. White Beach, Boracay, Filippinerne 
</p><p>
8. Flamenco Beach, Culebra, Puerto Rico
</p><p>
9. Whitehaven Beach, Whitsunday Island, Australien 
</p><p>
10. Elafonissi Beach, Elafonissi, Grækenland 
</p><p>
11. Camp’s Bay Beach, Camps Bay, Sydafrika 
</p><p>
12. Radhanagar Beach, Havelock Island, Indien 
</p><p>
13. Woolacombe Beach, Devon, England 
</p><p>
14. Siesta Key Public Beach, Siesta Key, USA 
</p><p>
15. West Bay Beach, West Bay, Honduras 
</p><p>
16. Cayo de Agua, Los Roques National Park, Venezuela 
</p><p>
17. Playa Manuel Antonio, Manuel Antonio Nationalpark, Costa Rica 
</p><p>
18. Nai Harn Beach, Rawai, Thailand 
</p><p>
19. Sharm El Luli, Marsa Alam, Egypten 
</p><p>
20. Iztuzu Beach, Dalyan, Tyrkiet 
</p><p>
21. Playa Paradiso, Tulum, Mexico 
</p><p>
22. Diani Beach, Kenya 
</p><p>
23. Palm Eagle Beach, Aruba, Caribien 
</p><p>
24. Ngapali Beach, Burma 
</p><p>
25. Maunganui Beach, Mount Maunganui, New Zealand 
</p><p class=" bl-elem"><i class=" bl-elem">Kilde: Independent.uk.com</i></p>
</div>
</div><p>
Lad det være sagt med det samme. Hverken Hornbæk Strand nord for København 
eller aarhusianernes Den Permanente er med på listen over verdens bedste 
strande 2015. 
</p><p>
Du skal noget længere væk, hvis du vil lægge dig i sandet på en strand, der er 
med på anmeldelsessitet TripAdvisors årlige opgørelse. Tættest på Danmark er 
tre strande i henholdvis Spanien, Italien og Grækenland. Resten er så langt 
væk som Indien, Filippinerne og Brasilien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1987226/cnn-her-er-verdens-100-bedste-strande/">CNN: Her er verdens 100 bedste 
strande </a></p><p>
Resultaterne er indsamlet i løbet af det sidste år igennem anmeldelser og 
vurderingerne fra TripAdvisors bruger. Det er engelske <a target="_blank" href="http://www.independent.co.uk/travel/best-beaches-in-the-world-here-are-the-top-25-10056531.html">independent.co.uk</a>, 
der har indsamlet top 10-listen. 
</p><p>
Se hele listen herunder. 
</p><h3>
1. Baia do Sancho, Fernando de Noronha, Brasilien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/baia_do_sancho_Almi_921820y.jpg" alt="" border="0"/><span class="caption"><span class="f-img-caption">Foto: 
</span>Almir de Freitas/Flickr Creative Commons</span></span>
Verdens bedste strand og en af de smukkeste i hele Brasilien, finder du i 
Fernando de Noronha, en brasiliansk øgruppe, der består af 21 mindre øer af 
vulkansk oprindelse. Området, der er kendt for sine uberørte nærmest 
paradisiske strande og et fascinerende liv under vandet, smukke landskaber 
og et særdeles varieret dyreliv, er da også på Unescos liste over 
verdensarv. 
</p><p>
Og et stadig større areal har i årenes løb fået status som nationalpark. 
Området består af en vulkansk formation, der rejser sig op af havet og ud 
over en hovedø, består af flere småøer og klippeformationer, der omkranser 
mindre pools med turkisblåt vand. Strømme fra Afrika sikrer friskt og klart 
vand, og her er en sigtbarhed på op til 50 meter, ligesom temperaturen er 
behagelig året rundt. 
</p><p>
Tager du ud at dykke her, kan du være heldig at se både hajer, muræner og 
havskildpadder, ligesom du kan opleve legesyge delfiner og et rigt fugleliv, 
da de mange høje klipper gør stedet ideelt for ynglende fugle. 
</p><p>
Da området er lille og med meget begrænsede ressourcer og et sårbart 
økosystem, må der maksimalt være 460 gæster på øen ad gangen. Og du bliver 
afkrævet en såkaldt miljøbeskyttelsesskat, som stiger i takt med, hvor længe 
du bliver. 
</p><h3>
2. Grace Bay, Providenciales, Caribien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/gracebay_Tobias_Lin_921822y.jpg" alt="" border="0"/><span class="caption"><span class="f-img-caption">Foto: 
</span>Tobias Lindman/Flickr Creative Commons</span></span>
Grace Bay er juvelen blandt strandene på øen Providenciales, men perlerækken 
af silkebløde sandstrande tæller også The Bight Beach og Blue Hills Beach, 
der alle er leveringsdygtige i krystalklart vand og kridhvide sandstrande. 
</p><p>
Providenciales er en ø i de nordvestlige Caicos-øer, der har gennemgået en 
rivende udvikling siden 1964, hvor der endnu hverken var elektricitet, veje 
eller biler. Smukke højdedrag omkranser øen, hvor kaktus og figentræer er 
del af den frodige vegetation. 
</p><p>
Er du vild med at dykke, er dette stedet, da dykningen her er i verdensklasse. 
Så langt øjet rækker, ligger koralrevene tæt på kysten, og det er særlig 
populært at snorkle i Coral Gardens, et koralrev, der ligger 15 minutters 
gang østpå langs stranden. Revet er så tæt på kysten, at du med få svømmetag 
er ude, hvor du kan nyde synet af det farvestrålende liv under vandet. 
</p><p>
Her er også bittesmå ubeboede øer, blandt andre, Ambergris Cays og Seal Cays, 
hvor du kan blive sejlet ud og have en paradisisk dag helt for dig selv. Men 
her er også adskillige luksusresorts, en 18 hullers golfbane og masser af 
aktiviteter som ridning langs stranden og kajakroning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/thailand/ECE1115240/her-er-thailands-uspolerede-paradis-strande/">Her er Thailands uspolerede 
paradis-strande</a></p><h3>
3. Rabbit Beach, Lampedusa, Italien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Rabbitbeach_tourism_921823y.jpg" alt="" border="0"/><span class="caption"><span class="f-img-caption">Foto: 
</span>Tourism Italy Info</span></span>
Lampedusa er en lille italiensk ø, som ikke er mere end tre kilometer bred og 
12 kilometer lang, og indbyggertallet sniger sig da heller ikke længere op 
end cirka 4.500 personer. Ud over landbrug og fiskeri er den vigtigste 
indtægtskilde her turisme, og ikke mindst den verdenskendte Rabbit Beach 
trækker hvert år masser af solhungrende turister til. Den nordlige kystlinje 
er domineret af stejle lodrette klipper, mens den sydøstlige del er 
domineret af dale og kridhvide sandstrande. 
</p><p>
Lejer du en scooter, er det nemt selv at komme omkring og måske slå dig ned på 
en af de mere uopdagede strande. Også den lille ø, l’Isoletto dei Conigli 
eller Kaninøen, er en oplagt ide til en dagstur med picnickurv og badetøj, 
hvis du godt kan lide at have stranden lidt mere for dig selv. Særligt i 
hverdagene er der god mulighed for at nyde den smukke natur uden at ligge 
side om side med andre turister. Snører du vandrestøvlerne og følger en af 
de mange vandrestier, kan du fra et af de mange udsigtspunkter få en 
fantastisk udsigt over havet og det kuperede terræn. 
</p><h3>
4. Playa Paraiso Beach, Cayo Largo, Cuba 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/PlayaParaiso_Nikymi_921832y.jpg" alt="" border="0"/><span class="caption"><span class="f-img-caption">Foto: 
</span>Nikymi/istockphoto.com</span></span>
Cayo Largo er en lille cubansk kalkstensø, der ligger 80 kilometer syd for 
selve Cuba, og godt 180 kilometer fra hovedstaden Havana. Den lille ø er 28 
kilometer lang og ikke mere end tre kilometer bred, og fine hvide 
sandstrande strækker sig over hele 20 kilometer langs den sydlige kystlinje, 
hvorimod den nordlige del af øen mestendels er dækket af mangrove. 
</p><p>
Her er ikke nogen lokalbefolkning, der bor på øen permanent, men mange 
cubanere har deres daglige gang på øen, hvor de arbejder på hoteller og 
restauranter og tager turen frem og tilbage. Der er kun én asfalteret vej på 
øen, der er uspoleret og rig på naturoplevelser. Særligt strandene Playa 
Paraiso og Playa Sirena, der kun ligger en kilometer fra hinanden, 
tiltrækker mange turister til den uspolerede natur, hvor du blandt andet kan 
finde smukke søstjerner og hvor adskillige havskildpadder lægger æg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1115184/ekspertens-tips-saadan-finder-du-mallorcas-hemmeligheder/">Ekspertens tips: Sådan finder 
du Mallorcas hemmeligheder</a></p><h3>
5. Playa de Ses Illetes, Formentera, Spanien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Illetas_Lunamarina__921824y.jpg" alt="" border="0"/><span class="caption"><span class="f-img-caption">Foto: 
</span>Lunamarina/istockphoto.com</span></span>
Stranden Playa de Ses Illetes finder du på den lille ø, Formentera, der ligger 
i Middelhavet, 17 kilometer fra Ibiza. Formentera, der også bliver kaldt 
Ibizas lillesøster, er meget mere tilbagelænet og med et helt andet og mere 
roligt tempo end partyøen Ibiza. 
</p><p>
Øen indbyder mest af alt til daseliv eller en adstadig cykeltur i de smukke 
omgivelser. Stranden her er ikke særlig stor, til gengæld er den kendt for 
sit uberørte silkebløde sand og det lave og krystalklare badevand, og mange 
lystsejlere kaster anker her. 
</p><p>
Formentera er desuden kendt for at nøgenbadning er tilladt på de fleste af 
øens strande. Nord for Formentera ligger den lille ø, Espalmador, og ved 
lavvande kan du gå fra den ene ø til den anden. Tidligere kunne du kun komme 
hertil med båd fra Ibiza, men i dag er der passagersejlads fra det spanske 
fastland. 
</p><h3>
6. Anse Lazio, Praslin-øen, Seychellerne 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/Anse_Thomas_Gee_flc_921825y.jpg" alt="" border="0"/><span class="caption"><span class="f-img-caption">Foto: 
</span>Thomas Gee/Flickr Creative Commons</span></span>
Praslin er Seychellernes næststørste ø og omkranset af et imponerende koralrev 
200 meter ude i vandet. Øen rundt er der små bugter og laguner, hvor du kan 
hoppe i vandet, hvor især strandene Anse Lazio og Cote d’Or er særdeles 
populære. 
</p><p>
Seychellerne, der består af hele 115 koralatoller og øer i forskellig 
størrelse, byder blandt andet på bjerge dækket af grøn vegetation, 
granitklipper, viftende palmer, turkisblåt hav og ikke mindst kilometerlange 
strande med fint hvidt sand. Øen Praslin er desuden det eneste sted i 
verden, hvor du finder den dobbelte kæmpe kokosnød, der kan veje helt op til 
30 kilo og kun findes i nationalparken Vallée de Mai, der er verdens ældste 
regnskov. Det er også her den sorte papegøje, frugtduen og den seychelliske 
nattergal holder til højt oppe i trækronerne. 
</p><p>
Er du på Praslin, bør du også tage turen til den lille ø, La Digue, der er 
nærmest malerisk med kokospalmer, vilde orkideer og farvestrålende fugle. 
Her er naturligvis skønne strande, men der er også rig mulighed for at gå på 
opdagelse på øen, og dette foregår typisk til hest, med oksekærre eller på 
cykel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2306193/saa-er-listen-her-igen-dr-beach-udpeger-usas-bedste-strand/">Så er listen her igen: Dr. 
Beach udpeger USA's bedste strand</a></p><h3>
7. White Beach, Boracay, Filippinerne 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/boracay_jopetsy_flc_921826y.jpg" alt="" border="0"/><span class="caption"><span class="f-img-caption">Foto: 
</span>Jopetsy/Flickr Creative Commons</span></span>
Øen Boracay ligger 300 kilometer syd for Manila omkranset af Sulu-havet mod 
vest og Sibuyan-havet mod øst. Det varme, klare vand er perfekt til 
svømning, dykning og snorkling. Øen er ikke særlig stor, men tilbuddene er 
mange, hvad enten du er til femstjernet luksus eller et lidt mindre 
luksuriøst guesthouse. Uanset hvad du vælger, er beliggenheden et stenkast 
fra enten White Beach eller Bulabog Beach helt i top. 
</p><p>
Mens Bulabog er oplagt, hvis du er vild med at kite- eller vindsurfe, er White 
Beach at foretrække, hvis du ønsker at snorkle eller svømme en tur. Den 
lokale ordensmagt gør alt for at sikre, at de smukke omgivelser forbliver 
smukke, hvilket betyder, at det er strengt forbudt at ryge eller smide 
affald på strandene. Gør du det, vanker der bødestraf eller i værste fald 
fængsel. 
</p><h3>
8. Flamenco Beach, Culebra, Puerto Rico 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/5848600335_9642c64c_921839y.jpg" alt="" border="0"/><span class="caption"><span class="f-img-caption">Foto: 
</span>Joe King/Flickr Creative Commons</span></span>
Isla Culebra, en lille ø i Puerto Rico, hvor laguner og strande som Flamenco 
Beach indbyder til at komme helt ned i gear, og tilbringe dagene med 
svømning og eventuelt en fisketur med de lokale. Faktisk har du en særlig 
mulighed for at komme helt tæt på naturen, hvis du camperer på Flamenco 
Beach. Slå dit telt op på campingområdet, der ligger få meter fra vandet i 
skyggen af kokospalmerne, der skærmer mod den brændende sol. Spis masser af 
frugt og nyd siestaen i en hængekøje med udsigt til det klare blå vand. 
Lejer du en scooter eller cykel i byen, kan du nemt komme omkring på øen, 
hvis du får lyst til at udforske andre dele. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE1895215/laeserne-diskuterer-nej-her-er-verdens-laekreste-strande/">Læserne diskuterer: Nej, her 
er verdens lækreste strande </a></p><h3>
9. Whitehaven Beach, Whitsunday Island, Australien 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/whitehaven_Petra_fl_921827y.jpg" alt="" border="0"/><span class="caption"><span class="f-img-caption">Foto: 
</span>Petra/Flickr Creative Commons</span></span>
Whitsunday-øerne, der ligger midt i Great Barrier Reef og ikke mindst 
Whithaven Beach, der strækker sig over hele syv kilometer, er et must, hvis 
du er på de australske kanter. Du kommer med garanti helt ned i gear, når du 
bevæger dig hen ad den kilometerlange strand, hvor det bløde hvide sand 
masserer tæerne. 
</p><p>
Og der er ikke noget at sige til, at dette er den mest fotograferede strand i 
hele Australien. Tag hertil på en dagstur eller slå lejr i den sydlige ende 
af Whitehaven Beach, hvor det er muligt at campere. Har du lyst til at se 
denne naturperle fra oven, kan du booke en helikoptertur, der giver dig et 
andet perspektiv på dette smukke sted. 
</p><h3>
10. Elafonissi Beach, Elafonissi, Grækenland 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/ela_Oliver_Clarke_f_921829y.jpg" alt="" border="0"/><span class="caption"><span class="f-img-caption">Foto: 
</span>Oliver Clarke/Flickr Creative Commons</span></span>
Elafonissi er en lille ø ud for Kretas sydvestkyst. Øen ligger mindre end 200 
meter fra kysten, og du kommer derover ved at gå gennem det klare 
tempererede vand. Den skønne strand, flere laguner og det lave vand gør 
stedet særdeles børnevenligt, og her kan være mange mennesker. 
</p><p>
Bevæger du dig blot et lille stykke væk fra parkeringspladsen, er det dog 
muligt at finde et mere ugenert spot. Elafontissi ligger cirka 75 kilometer 
fra Chania, og på vejen passerer du det smukke kloster, Chrissoskalitissa, 
der kan ses på lang afstand og er bygget på en enorm klippe. 
</p><p class=" bl-elem">
Tag turen op og find ud af, om du kan se det gyldne trin, et trin som efter 
sigende kun kan ses af de virkelig fromme! 
</p>	
</div>
</div></body></html>
