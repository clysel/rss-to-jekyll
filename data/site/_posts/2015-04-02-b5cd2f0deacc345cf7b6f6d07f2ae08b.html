---
layout:     post
title: 	    "Viborg tordner videre mod Superligaen"
post_author:	    
post_date:	    Thu, 02 Apr 2015 16:57:09 +0200
post_site:	    politiken.dk 
post_link:	    http://politiken.dk/sport/fodbold/ECE2615247/viborg-tordner-videre-mod-superligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At Viborg FF mere og mere ligner et Superliga-mandskab i den kommende sæson 
skyldes ikke mindst en stærk defensiv og den i sommerpausen indkøbte målmand 
Peter Friis Jensen. 
</p><p>
Skærtorsdag holdt den 26-årige tidligere Randers-keeper således nullet for 
sjette kamp i træk, da de grønblusede for øjnene af 3.090 tilskuere 
besejrede HB Køge 2-0. Totalt har Viborg blot lukket 0,5 mål ind per kamp i 
løbet af sæsonen. 
</p><p>
Ivorianeren Serge Déblé har ligeledes været en toneangivende spiller i sin 
første Viborg-sæson og udnyttede i hjemmekampen mod HB Køge en 
klumpspilssituation tæt under mål til sin 9. sæsonscoring efter et kvarters 
spil. 
</p><p>
Med sejren, der blev cementeret via et overrumplende indlæg af den tidligere 
HB Køge-spiller Marcel Rømer i 85. minut, rykker Viborg op på 47 point efter 
22 af 33 spillerunder. 
</p><p class=" bl-elem">
Andetsteds i 1. division tabte Vendsyssel FF terræn ved blot at spille 0-0 
hjemme mod Fredericia. Mellem Viborg og Vendsyssel FF (34 point) ligger 
Lyngby (39) og AGF (35), der skal i kamp senere på dagen.
</p>	
</div>

</div></body></html>
