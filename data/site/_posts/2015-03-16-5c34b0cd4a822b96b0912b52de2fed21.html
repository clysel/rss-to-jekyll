---
layout:     post
title: 	    "Hård medfart til DF's exitforslag: »Grotesk«, »udansk«, »naivt«"
post_author:	    
post_date:	    Mon, 16 Mar 2015 16:23:39 +0100
post_site:	    politiken.dk 
post_link:	    http://politiken.dk/indland/politik/ECE2589537/haard-medfart-til-dfs-exitforslag-grotesk-udansk-naivt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Hvad vi ønsker at tro på, er der ikke nogen, der skal komme og blande sig i
</p>
<p class="sender">
Marlene Borst Hansen (R) 
</p>
</blockquote>
</div><p>
At støtte mennesker, som føler sig fanget i en social kontrol fra 
omgivelserne, kan være udmærket. Men at målrette et såkaldt exitprogram 
direkte til muslimer, er en overreaktion i den populistiske afdeling. 
</p><p>
Nogenlunde sådan kan de foreløbige reaktioner på DF-ordfører Martin Henriksens 
forslag om et exitprogram fra islam sammenfattes. 
</p><p>
Der findes talrige eksempler på muslimer, som har svært ved at bryde ud af 
religionens rammer, fordi de bliver mødt at et hårdt, socialt pres. Ofte fra 
de allernærmeste blandt familie og venner. Det er de folk, DF-ordfører 
Martin Henriksen efter eget udsagn ønsker at hjælpe til at slippe fri af de 
religiøse tøjler ved at indføre et exitprogram. Konceptet er kendt fra andre 
områder som eksempelvis rocker- og bandemiljøet. 
</p><p>
Ideen om at målrette tiltaget til muslimer møder imidlertid stor modstand fra 
rød blok. 
</p><p>
»Det er helt fundamentalt, at vi har religionsfrihed. Derfor er det grotesk at 
tage en hel religion som gidsel. Vi skal tage fat om de reelle problemer«, 
siger den radikale udlændingeordfører Marlene Borst Hansen. 
</p><p><i class=" bl-elem">Vi taler om, at nogen ønsker at bryde ud af islam men oplever et stærkt 
pres fra omgivelserne. Og så vil DF hjælpe de mennesker. Hvad er der galt i 
det?</i></p><p>
»Der er det galt, at tro er en privat sag. Og hvis en kvinde ikke længere 
ønsker at tro på religionen, er hun fri til at lade være. Vi har ikke 
tankepoliti. Hvad vi ønsker at tro på, er der ikke nogen, der skal komme og 
blande sig i«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2588832/df-foreslaar-exitprogram-for-muslimer-paa-flugt-fra-islam/">DF foreslår exitprogram for 
muslimer på flugt fra islam</a></p><p><i class=" bl-elem">Men det er der jo netop nogen i det muslimske miljø, der blander sig i. </i></p><p>
»Her er det vigtigt at skelne mellem det, man tror på, og så den kultur, som 
nogen lever i. I en kultur, hvor nogen – ofte kvinder – oplever social 
kontrol, skal vi hjælpe dem. Vi kan godt diskutere programmer mod social 
kontrol. Vi må tage fat på problemet. Men problemet er ikke religion«. 
</p><h3>
S: Det er udansk 
</h3><p>
Socialdemokraternes retsordfører Trine Bramsen påpeger, at regeringen har 
iværksat et program, der skal hjælpe folk ud af radikaliserede miljøer – 
også muslimske. Det skete med en antiradikaliseringspakke sidste år. 
</p><p>
At lade exitstrategien omfatte muslimer generelt, bliver imidlertid ikke med 
socialdemokratiske stemmer. 
</p><p>
»Vi har religionsfrihed i dette land. Og det betyder, at vi ikke fra politisk 
hold skal stemple nogen religioner som værre eller bedre end andre. Ønsker 
man at bryde med religioner – uagtet om det er Jehova, islam eller 
buddhismen, og har man i den forbindelse brug for hjælp – er det helt fair 
at se på det. Men at lave særlige tiltag målrettet særlige religioner, er 
meget udansk«, siger Trine Bramsen. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/politik/ECE2588983/df-ordfoerer-vi-sigter-paa-islam-fordi-problemet-er-stoerst-der/">DF-ordfører: Vi sigter på islam, fordi 
problemet er størst der</a></p><p>
Enhedslistens retsordfører Pernille Skipper siger: 
</p><p>
»Hvis der er mennesker, der ønsker at forlade et bestemt miljø, skal man have 
den støtte fra samfundet, man har behov for. Uanset om det handler om 
æresrelaterede konflikter eller man ønsker at forlade Jehovad Vidner eller 
lignende grupper. Hvad det specifikt har med det at være muslim at gøre, har 
jeg meget svært ved at se«. 
</p><p>
»Hvis jeg var Martin Henriksen, ville jeg være påpasselig med at målrette 
sådan et forslag mod muslimer. Det kan hurtigt komme til at lyde som om, at 
religionen er problemet – og ikke de sociale kontrolmekanismer, som 
begrænser menneskers frihed«. 
</p><h3>
V: Der er musik i det 
</h3><p>
Så er modtagelsen straks mere positiv fra Venstres integrationsordfører Martin 
Geertsen. Det bliver ikke dette forslag, der skiller Venstre og Dansk 
Folkeparti efter næste valg, siger Geertsen. 
</p><p>
»Der kan godt være noget musik i det forslag. Jeg skal bare lige bede Martin 
Henriksen om at finde nogle penge til det. Vi skal da hjælpe unge mennesker, 
som repressivt bliver holdt nede i et miljø, de ikke ønsker at være en del 
i«, siger Martin Geertsen. 
</p><p>
»Det er netop i sådanne situationer, at statsmagten kan gå ind og hjælpe. Jeg 
vil faktisk sige, at vi er helt inde i kernen af, hvad en stat skal tage sig 
af«. 
</p><h3>
Forsker: DF spiller på frygten
</h3><p>
Indvandrerdebatten er notorisk kendt for at få følelserne i kog. Og 
traditionelt set har Dansk Folkeparti en tendens til at gå frem i 
meningsmålingerne, når de dominerende temaer i samfundsdebatten handler om 
indvandrere, muslimer, moskeer og terror. 
</p><p>
De seneste måneders debat i kølvandet på terrorangrebene i Paris og København 
skiller sig i den sammenhæng ud ved, at Dansk Folkeparti har stået 
vælgermæssigt stille – om end på et højt niveau. 
</p><p>
Ph.d. i interkulturelle studier med speciale i religiøs konvertering Mogens S. 
Mogensen tolker Martin Henriksens aktuelle forslag om et exitprogram for 
muslimer som et forsøg på at spille på danskernes følelser. 
</p><p>
»Vi nærmer os jo en valgkamp. Når det gælder til at appellere til folks frygt 
for muslimer og indvandring har Dansk folkeparti ikke nogen hæmninger i 
forhold til, hvordan man omtaler minoritetsgrupper«, siger Mogens S. 
Mogensen. 
</p><p>
Noget egentligt samfundsproblem er der ikke tale om, siger han. 
</p><p>
»Vi har 250.000 muslimer i Danmark og 1,6 mia. muslimer i verden. Det giver 
god mening at sige, at medlemmerne af en rockerbande udgør et 
samfundsproblem. Men at påstå, at det at være muslim pr. definition er et 
samfundsproblem, som staten skal gå ind og løse, er en mistænkeliggørelse af 
alle muslimer. Der ligger en ansats til et angreb på religionsfriheden i 
det«. 
</p><p><i class=" bl-elem">Men har Martin Henriksen ikke ret i, at visse muslimer møder stor modstand 
fra omgivelserne, hvis de vil bryde med islam?</i></p><p>
»Jo, det har han. Men hvis de omkostninger, som man påfører dem, der vil 
forlade islam, er inden for lovens rammer, kan det ikke være et 
samfundsproblem at tage fat i. Martin Henriksen af alle ved, at hån, spot og 
latterliggørelse er lovligt i vores samfund. Det er ikke ulovligt. Hvis 
man derimod øver vold mod dem, der vil forlade islam, er det ulovligt. Og de 
eneste steder, jeg har fundet dokumentation for det, er på asylcentre«. 
</p><p><i class=" bl-elem">Men man kunne også anskue det sådan, at man blot hjælper mennesker i knibe. 
Og hvad er der galt i det?</i></p><p>
»Det lyder meget uskyldigt. Men man har i mange årtier haft Jehovas Vidner, 
som har haft meget svært ved at forlade bevægelsen. Jeg har aldrig set 
Martin Henriksen rejse det problem«. 
</p><p><i class=" bl-elem">Vil det have en effekt, hvis man gjorde det?</i></p><p class=" bl-elem">
»Overhovedet ikke. Der er et alvorligt problem på asylcentre, hvor der er 
eksempler på at folk bliver udsat for, hvor folk bliver udsat for chikane, 
fordi de konverterer, og det må der gøres noget ved. Men hvis en oplever, at 
han forlader islam, og hans far og mor ikke vil tale med ham – hvad kan 
staten gøre ved det?«
</p>	
</div>
</div></body></html>
