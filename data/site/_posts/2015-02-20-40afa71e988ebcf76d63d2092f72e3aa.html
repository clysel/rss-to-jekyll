---
layout:     post
title: 	    "AaB'erne har indstillet sig på, at det snart er slut i Europa"
post_author:	    
post_date:	    Fri, 20 Feb 2015 07:16:28 +0100
post_site:	    politiken.dk 
post_link:	    http://politiken.dk/sport/fodbold/europaleague/ECE2555026/aaberne-har-indstillet-sig-paa-at-det-snart-er-slut-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Europa League</p>
<p class="last-res">Seneste kampe</p>





</div>
<p>
Der er ingen falsk optimisme i AaB-lejren efter 1-3-øretæven på hjemmebane mod 
Club Brugge torsdag aften. 
</p><p>
Ingen af de slagne nordjyder tror for alvor på, at de kan vende det hele i 
returkampen i Belgien om en uge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/europaleague/ECE2554408/aab-er-paa-umulig-mission-for-at-bremse-dansk-rutsjetur/">AaB er på umulig mission for 
at bremse dansk rutsjetur</a></p><p>
Heller ikke Nicklas Helenius, der ellers gav sine holdkammerater et lillebitte 
håb, da han reducerede til 1-3 på straffespark i slutfasen. 
</p><p>
»Chancen er meget, meget lille. Det må vi erkende. Vi går nok ikke videre«, 
siger han. 
</p><p>
Han fastslår dog samtidig, at aalborgenserne skal spille for fuld kraft i 
returmødet om en uge, så de slipper for en lussing, der kan gøre ondt i de 
kommende superligakampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/europaleague/ECE2554624/faerdig-aab-maa-vinke-farvel-til-europa/">Færdig: AaB må vinke farvel 
til Europa</a></p><p>
»Vi skal derned og yde en indsats. Hvis vi bare går ned og skal have det 
overstået, bliver det ingen god oplevelse. Vi er nødt til at lave en god 
præstation, så vi har noget at bygge videre på i de kommende kampe«, siger 
Helenius. 
</p><p>
Efter en fornuftig start foran eget publikum tabte AaB'erne tråden midtvejs i 
første halvleg, og efter to belgiske scoringer var det op ad bakke i den 
sidste time. 
</p><p>
»I de sidste 20 minutter af første halvleg fik vi slet ikke ro på bolden, og 
det koster på dette niveau mod så stærk en modstander. Vi havde svært ved at 
kontrollere tempoet i kampen, og de var stærke på omstillinger«, lyder det 
fra Nicklas Helenius. 
</p><h3>
1-2 procents chance for at gå videre 
</h3><p>
AaB's træner Kent Nielsen har tænkt sig at jagte den sidste, mikroskopiske 
mulighed for avancement, når nordjyderne i næste uge spiller returkamp mod 
Club Brugge i Belgien. 
</p><p>
Det ser temmelig sort ud efter nederlaget på 1-3, men AaB kommer ikke til 
Belgien for at spare spillere eller kræfter, fastslår mestertræneren. 
</p><p>
»En nøgtern vurdering efter slutresultatet giver vel 98-99 procents chance 
for, at tingene er afgjort. Men vi er stadig fokuserede på, at vi skal 
spille en fodboldkamp, som vi skal forsøge at få et resultat i«. 
</p><p>
»Det er stadig stort for os som klub at være med. Så må vi se, om der åbner 
sig nogle muligheder for os undervejs«, siger Kent Nielsen. 
</p><h3>
Uheldigt selvmål 
</h3><p>
Efter tre hjemmesejre i gruppespillet lykkedes det torsdag aften altså ikke 
for de danske mestre at fortsætte stimen mod det stærke gæstehold, der var 
en klasse bedre i det meste af kampen. 
</p><p>
To belgiske mål i løbet af fire minutter midtvejs i første halvleg afgjorde 
reelt kampen, inden Kenneth Emil Petersen scorede et uheldigt selvmål efter 
pausen. 
</p><p>
»De første 20 minutter bølgede det meget frem og tilbage, og begge hold havde 
deres muligheder«. 
</p><p>
»Når man er oppe imod nogen, der er bedre end én selv, skaber man resultaterne 
ved at score på halve og trekvarte chancer. Det gjorde vi ikke«, siger Kent 
Nielsen. 
</p><h3>
Der skal et mirakel til 
</h3><p>
Han er utilfreds med Club Brugges første scoring, som Obbi Oularé headede ind 
fra tæt hold. 
</p><p>
»Der kom et indlæg, hvor vi var fire mod én i feltet, og det er vi ikke 
tilfredse med. Til gengæld må vi holde hænderne op og sige, at det var et 
klassemål, de lavede til 2-0, og i resten af første halvleg havde vi det 
svært«. 
</p><p>
»Vi forsøgte at komme ind i det i starten af anden halvleg, men vi lavede et 
meget uheldigt selvmål. Det var det bedste hold, der vandt«, siger Kent 
Nielsen, mens anfører Rasmus Würtz nærmest mener, at AaB'er skal have hjælp 
fra oven, hvis de skal videre blandt de sidste 16 hold. 
</p><p class=" bl-elem">
»Ja, det er vist et mirakel, vi får brug for. Det er tæt på umuligt. Lad os 
se, om vi kan komme foran 1-0 dernede, og så må vi se, hvad der sker«, siger 
Würtz, 
</p>	
</div>
</div></body></html>
