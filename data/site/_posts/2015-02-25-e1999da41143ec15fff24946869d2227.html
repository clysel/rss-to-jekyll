---
layout:     post
title: 	    "Blog: 3 telefoner - aften"
post_author:	    René Løhde
post_date:	    Wed, 25 Feb 2015 07:34:00 +0000
post_site:	    www.version2.dk 
post_link:	    http://www.version2.dk/blog/3-telefoner-aften-84262?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Efter fitness skal der købes ind og laves mad. Cortana eller Siri er med til at finde opskrifter under indkøb ("Find me a receipe with cabbage" …for spidskål er på tilbud) og hjælper med at lave mad ("Remind me to ..." og "What are 2 cups in the metric system?"...). I køkkenet kan jeg, driste mig til at se de små appetizers, som the Daily Show ligger ud på Facebook (...nu da jeg ikke længere kan se det på dr.dk efter at Comedy Central er blevet en selvstændig TV kanal i DK. Nu jeg alligevel er ved emnet så hvorfor s*%#&amp; er CC i Danmark, startet som en flow-TV-kanal? Er det virkeligt i det segment deres primære publikum er? ...nå, der skred min blogpost vist lidt ...tilbage på sporet)</p>

<p><strong>Social</strong></p>

<p>Efter middagen er det på tid at blive "almindelig" social: Instagram, Facebook, Twitter og Snapchat. Jeg tager telefonen som ligger nærmest. Der er ikke den store forskel. Windows Phone har ikke "originale" apps fra de sociale netværk og må forlade sig på 3. parts implementeringer. Det er ikke nødvendigvis dårligt. Faktisk er det min oplevelse at nogle på social er ret gode (6snap, 6tag etc.) og bringer noget nyt til bord i forhold til de "originale"-apps som ligner hinanden meget, på iOS og Android. Det er, som tidligere nævnt, mere reglen end undtagelsen at de originale apps til WP er af svingende kvalitet. Bottomline er, at der dog ikke er den store forskel på "social".</p>

<p>Lad mig dog bemærke at Snapchat systematisk lukker for 3.parts klienter, hvilket betyder at WP pt ikke har en Snapchat client (Snapchat laver ikke en original WP klient). I princippet er jeg lidt ligeglad, jeg bruger ikke Snapchat ret meget og jeg er ikke fremtidens smartphonekøber. However, som teenagefar kan jeg kun betegne det som en middelsvær katastrofe for WP adoptionen, at Microsoft ikke bare får det problem "ordnet". Der findes en Snapchat klient til WP, som formentlig er bedre end de iOS/Android originale og det skulle da være en smal sag at få den på platformen og hvert minut tæller for markedsandelen. Jeg ville prioritere en løsning af Snapchat højt, hvis jeg var Microsoft.</p>

<p><strong>Underholdning</strong></p>

<p>Underholdning er et kapitel for sig. Min hustands medieforbrug er primært centret omkring diverse streaming-tjenester: Viaplay, Netflix og HBO. Vi har sjældent alle tre samtidigt, men de overlapper ofte. Det er baseret på om vi har binge't tjenestens aktuelle serier og der er kommet nye på de andre. Vi bruger Xbox, pc'er og tablets, som klient til tjenesterne. Når vi skal dele oplevelser på husalteret bliver det ofte gennem vores respektive telefoner via Chromecast. Chromecast implementeringer er tilstede på iPhone og Android. Jeg har endnu ikke set Chromecast ikonet på en WP app …anyone?</p>

<p>Senere, hvis jeg er alene skal jeg have en guitartuner app på telefonen, men kun hvis jeg er alene. Findes til alle platforme.</p>

<p>En sjælden gang læser jeg en bog, inden søvnen sætter ind og jeg har Kindle app'en på alle telefoner. Ja, jeg bruger min telefon som e-bogslæser og det fungere meget fint. Som allerede afsløret er WP min sengekammerat og det er her jeg læser.</p>

<p>I næste telefonblogpost giver jeg en kommentar på look'n'feel og betjening.</p>
  </section></div></body></html>
