---
layout:     post
title: 	    "Biltest: Fornuftig Ford Mondeo har en snert af sportsvogn"
post_author:	    
post_date:	    Thu, 26 Feb 2015 09:13:49 +0100
post_site:	    politiken.dk 
post_link:	    http://politiken.dk/forbrugogliv/biler/ECE2564075/biltest-fornuftig-ford-mondeo-har-en-snert-af-sportsvogn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den er lang og lav, og fra visse vinkler er der næsten mere sportsvogn end 
regulær familietransport over den nye Ford Mondeo. 
</p><p>
Og det er især i rollen som dagligt transportmiddel, at Ford Mondeo skal hævde 
sig. Den bliver i Danmark næsten udelukkende solgt som firmabil, hvilket 
naturligvis ikke udelukker, at folk kører i den for fornøjelsens skyld. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2467393/citron-blev-aarets-bil---men-taberne-er-ogsaa-et-kig-vaerd/">Citroën blev årets bil - men 
'taberne' er også et kig værd</a></p><p>
Firmabilister, der kører lange distancer, vil kræve, at den basale komfort er 
i orden. 
</p><h3>
Bagsædet godt nok til langture 
</h3><p>
Det er den i Ford Mondeo. Den har store og velstøttende forsæder, og god 
benplads på bagsædet er traditionelt et pluspunkt ved Mondeo. Også i nyeste 
generation, hvor man kunne frygte, at den lave taglinje ville stjæle 
hovedplads bagude, men det er ikke tilfældet. 
</p><p>
Voksne kan sagtens overleve en langtur på bagsædet, men de vil måske blive 
lidt irriterede over det begrænsede udsyn gennem de små sideruder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2495806/bilaaret-2014-blev-et-aar-i-tomgang---med-faa-undtagelser/">Bilåret 2014 blev et år i 
tomgang - med få undtagelser</a></p><p>
Føreren har også svært ved at se, hvad der foregår bag bilen. Diverse stolper 
snupper en del af udsynet, og testbilen havde fabriksmonteret mørk folie på 
bagruden og de bageste sideruder. Dette mørke look koster 5.000 kroner og 
giver endnu en forringelse af udsynet bagud. 
</p><h3>
Tydelige instrumenter 
</h3><p>
Fra førerpladsen går det bedre med udsynet fremad og til instrumenterne, som 
har et klart design og er lette at aflæse under alle forhold. En stor 
trykfølsom skærm på midterkonsollen rummer mange funktioner til f.eks. radio 
og klimaanlæg. 
</p><p>
Skærmen er nogenlunde nem at finde rundt i, men i nogle tilfælde må man tage 
blikket fra kørebanen for at kunne trykke det rigtige sted. Det hjælper 
næppe noget at brokke sig over det, for betjeningsskærme ser ud til at være 
en fast bestanddel i moderne biler. Og skærmene vil formentlig overtage 
endnu flere funktioner i fremtiden, da nutidens bildesignere synes at hade 
manuelle trykknapper. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/FordMondeo-5Door_29_916342y.jpg" alt="" border="0"/><span class="caption"><span class="f-img-caption">overskueligt. 
</span>Instrumenter og betjeningsgreb er udformet, så man hurtigt får overblik over dem. Foto: Ford</span></span>
I denne Titanium-udstyrsversion følger der en del avanceret grej med, hvilket 
også kun er rimeligt, da prisen på bilen er 422.000 kroner. F.eks. har bilen 
et system, der aflæser fartskiltene langs vejene, og det fungerer med stor 
præcision. 
</p><p>
Desuden er der <i>lane keeping assist</i>, der automatisk styrer bilen tilbage 
i det rette spor, hvis føreren uforvarende kommer til at svinge ud mod 
rabatten. Nogle gange griber systemet lidt for mærkbart ind i kørslen, men 
dybest set er det et værdifuldt stykke sikkerhedsudstyr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE1493150/biltest-stor-koreaner-venter-paa-gennembruddet/">Biltest: Stor koreaner venter 
på gennembruddet </a></p><p>
Testbilen kørte på 18-tommers fælge, og vi er lidt usikre på, om de egentlig 
gør noget godt for køreegenskaberne. Der er dog aldrig slinger i køretøjet, 
og Mondeoen er superstabil på motorvejen. Trods de store fælge er komforten 
upåklagelig. 
</p><h3>
En eksotisk benzinmodel 
</h3><p>
Her har vi fat i en lidt eksotisk version. Den har nemlig benzinmotor. Ford 
regner med, at langt de fleste kunder vælger en dieselversion. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/FordMondeo-5Door_44_916343y.jpg" alt="" border="0"/><span class="caption"><span class="f-img-caption">langstrakt. 
</span>Benpladsen på bagsædet i Ford Mondeo er upåklagelig. Foto: Ford</span></span>
Denne benzinturbomotor på 1,5 liter og 160 hk er et fornøjeligt bekendtskab, 
der sætter passende skub i den store Mondeo. Ford har altid kunnet bygge en 
perfekt manuel gearkasse, og sådan er det også her. Koblingen er let at 
dosere, og det giver en glidende og jævn kørsel, når man ønsker det. 
</p><p>
Under testkørslen opnåede vi omkring 14 km per liter ved blandet kørsel i by 
og på motorvej. Det må siges at være godt nok for en så stor benzinbil. 
Fords eget forbrugstal siger 17,2 km/l. 
</p><p>
Økonomien vil nok være bedre i de dieselmodeller, som de fleste danskere 
vælger. 
</p><p>
De tager i øvrigt også i stort omfang Mondeo som stationcar, som er lige en 
tand mere rummelig og praktisk end denne 5-dørs hatchback. 
</p><p/><table class=" bl-elem"><tr><td><p class=" bl-elem">
Ford Mondeo 1,5 Ecoboost Titanium 
</p></td><td><p>
422.000 kr. 
</p><p class=" bl-elem"/></td></tr><tr><td><p>
Motor 
</p><p class=" bl-elem"/></td><td><p>
1,5 liter/160 hk 
</p><p class=" bl-elem"/></td></tr><tr><td><p>
Acc. 0-100 km/t 
</p><p class=" bl-elem"/></td><td><p>
9,2 sek. 
</p><p class=" bl-elem"/></td></tr><tr><td><p>
Garanti, antal år 
</p><p class=" bl-elem"/></td><td><p>
2 
</p><p class=" bl-elem"/></td></tr><tr><td><p>
Bagagerum 
</p><p class=" bl-elem"/></td><td><p>
458 liter 
</p><p class=" bl-elem"/></td></tr><tr><td><p>
Årlig ejerafgift 
</p><p class=" bl-elem"/></td><td><p>
1.880 kr. 
</p><p class=" bl-elem"/></td></tr><tr><td><p>
Forbrugstal 
</p><p class=" bl-elem"/></td><td><p>
17,2 km/l 
</p><p class=" bl-elem"/></td></tr></table></div>
</div></body></html>
