---
layout:     post
title: 	    "Tidslinje: Se kommakrigens højdepunkter"
post_author:	    
post_date:	    Thu, 26 Feb 2015 10:35:00 +0100
post_site:	    politiken.dk 
post_link:	    http://politiken.dk/kultur/ECE2564180/tidslinje-se-kommakrigens-hoejdepunkter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1918.</b> Danmark får sine første officielle regler for tegnsætning. 
Allerede fra begyndelsen kan danskerne vælge mellem to forskellige 
kommasystemer, nemlig grammatisk komma og pausekomma. Pausekommaet bliver 
aldrig folkeligt, men bliver mest brugt af forfattere, essayister, 
kulturskribenter og sprogforskere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2563907/hvorfor-er-det-at-vi-hele-tiden-diskuterer-hvordan-man-skal-saette-komma-paa-dansk/">Hvorfor er det, at vi hele 
tiden diskuterer, hvordan man skal sætte komma på dansk?</a></p><p><b>1996. </b>Sprognævnet udsender en ny udgave af Retskrivningsordbogen, hvor 
pausekommaet er erstattet af nyt komma, der i sin substans ligner 
pausekommaet. 
</p><p>
Danskerne kan stadig vælge at sætte grammatisk komma, men Sprognævnet 
anbefaler nyt komma. 
</p><p><b>2004. </b>Efter otte års kommakrig fusioneres de to kommasystemer til ét. 
Dog således, at det stadig er valgfrit, om man vil sætte komma foran 
ledsætninger. Sprognævnet anbefaler, at man lader være. Dermed kan alle 
blive ved med at sætte de kommaer, de plejer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2563838/kommaet-er-atter-kommet-i-uvejr/">Kommaet er atter kommet i uvejr</a></p><p><b>2015.</b> Sprognævnets bestyrelse drøfter i dag, om kommareglerne skal 
revideres. Det skal blandt andet vurderes, hvordan reglerne fungerer i 
praksis efter den seneste ændring i 2004. 
</p><p class=" bl-elem">
Kommareglerne regnes som en principiel ændring af retskrivningsreglerne. Det 
betyder, at en revidering af reglerne skal forelægges Sprognævnets 
repræsentantskab og derefter godkendes af kulturministeren i samråd med 
undervisningsministeren. 
</p>	
</div>
</div></body></html>
