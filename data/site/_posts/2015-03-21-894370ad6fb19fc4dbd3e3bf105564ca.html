---
layout:     post
title: 	    "Overblik: Hvad går Natos missilskjold ud på?"
post_author:	    
post_date:	    Sat, 21 Mar 2015 15:13:15 +0100
post_site:	    politiken.dk 
post_link:	    http://politiken.dk/udland/ECE2598087/overblik-hvad-gaar-natos-missilskjold-ud-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den russiske ambassadør i Danmark, Mikhail Vanin, advarer i dagens udgave af <a href="http://jyllands-posten.dk/indland/ECE7573125/Ruslands-ambassad%C3%B8r-Danske-skibe-kan-blive-m%C3%A5l-for-russisk-atomangreb/" target="_blank">Jyllands-Posten</a> 
Danmark imod at gå med i Natos missilskjold i Europa. »Hvis danmark 
tilslutter sig missilskjoldet, der er styret af USA, betyder det, at danske 
krigsskibe bliver mål for russiske atommissiler«, siger ambassadøren blandt 
andet til avisen. 
</p><p>
Men hvad er missilskjoldet egentlig for en størrelse? Få et hurtigt overblik 
her. 
</p><ul><li class=" bl-elem">Lige siden Den Kolde Krig har planerne om et missilskjold i Europa rumsteret i 
Natokredse. Men det var først i det sene forår 2012, at missilforsvaret 
blev erklæret operativt. </li></ul><ul><li class=" bl-elem">Missilskjoldet består af en stribe overvågningssatellitter og radaranlæg, som 
kan lokalisere og følge et afskudt, fjendtligt missil. Som en del 
missilskjoldet kan fjendtlige missiler tilintetgøres af såkaldte 
dræbersatellitter, der styres ind i sprænghovedet på de fjendtlige 
missiler og ødelægger det. </li></ul><ul><li class=" bl-elem">Missilskjoldet er et forsvarssystem i Nato-regi. Rusland har modsat sig 
missilskjoldet og gentagne gange krævet garantier fra Nato for, at 
forsvarssystemet ikke er rettet mod Rusland. Svaret fra Nato har 
gentagne gange været, at missilskjoldet ikke er vendt mod Rusland, men 
mod såkaldte slyngelstater eller terrororganisationer eller andre med 
kapacitet til at affyre missiler mod Europa eller USA. Nato har 
tidligere haft dialog med Rusland om udviklingen af missilskjoldet. I 
oktober 2013 krævede Rusland en pause i denne dialog, og i april 2014 
indstillede Nato al samarbejde med Rusland vedrørende missilskjoldet som 
en reaktion på den russiske fremfærd i Ukraine.</li></ul><ul><li class=" bl-elem">Med opbakning fra alle folketingets partier bortset fra SF og Enhedslisten 
meddelte den danske regering sidste efterår, at Danmark er parat til at 
tage aktiv del i missilskjoldet. Danmarks bidrag forventes at bestå i 
tre fregatter, som skal udstyres med særligt avancerede radarsystemer. </li></ul><ul><li class=" bl-elem">Missilskjoldet er en realitet i dag. Fra 2015 er det muligt at affyre raketter 
mod fjendtlige missiler fra adskillige baser i Rumænien. Fra 2018 
ventes lignende baser at være klar i Polen. </li></ul><ul><li class=" bl-elem">Den sydspanske by Rota er base for det amerikanske bidrag til det europæiske 
missilskjoldet. Her ligger fire amerikanske Aegis-destroyere, der kan 
nedskyde missiler.</li></ul><p class=" bl-elem"><i class=" bl-elem">Kilder: <a target="_blank" href="http://www.nato.int/cps/en/natohq/topics_49635.htm?selectedLocale=en">Nato</a>, 
Politiken, Jyllands-Posten.</i></p>	
</div>
</div></body></html>
