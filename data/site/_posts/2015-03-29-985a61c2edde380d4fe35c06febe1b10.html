---
layout:     post
title: 	    "Torsken bliver otte gange dyrere på rejsen fra kutter til stegepande"
post_author:	    
post_date:	    Sun, 29 Mar 2015 08:39:57 +0200
post_site:	    politiken.dk 
post_link:	    http://politiken.dk/mad/ECE2594849/torsken-bliver-otte-gange-dyrere-paa-rejsen-fra-kutter-til-stegepande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kystfiskere</h4>
<div class="fakta-body" data-buildingblock="embedded_factboxlink">
<p>
Kystfiskere er mindre kuttere, der fisker fra dag til dag nær de danske kyster. 
Derfor bliver en kystfisker også kaldt for madkassefiskere. 
</p><p>
Modsat de store trawlskibe fisker kystfiskeren færre fisk, men kan ofte få 
en højere pris for fisken, da den er friskere og mere skånsomt fisket. 
</p><p>
Kystfiskeren er dog en uddøende race, og de små blå kuttere med de karakteristiske 
røde flag er efterhånden et sjældent syn i de danske havne. 
</p><p class=" bl-elem">
Fiskekvoter er nemlig en eftertragtet vare, og de store trawlskibe har i en årrække 
opkøbt kystfiskernes kvoter. 
</p>
</div>
</div><p>
160 kroner for 1 kilo. Det lille papskilt er sikkert placeret i midten af den 
blanke torskefilet, der ligger til skue for de forbipasserende i Istedgade i 
København. For et par dage siden indbragte selv samme fisk en dansk fisker 
ca. 20 kroner kiloet. Dengang iført hoved og hale. 
</p><p><i class=" bl-elem">Men hvordan kan en fisk blive otte gange dyrere på turen fra kutteren til 
fiskehandleren i København? 
</i></p><h3 class="tvheader">SMS-ordning sikrer dig havfrisk fisk ved kutteren</h3>
<p/><p><b class="ext-link">SE GRAFIK </b><a class="embeddedlink" href="http://politiken.dk/indland/940px/ECE2606777/grafik-saadan-tager-fisken-paa-i-pris/">Sådan tager fisken på i pris</a></p><p>
Fisk, der tidligere var en fattigmandsspise, er blevet en dyr delikatesse, som 
ifølge Forbrugerrådet Tænks seniorrådgiver i fødevarepolitik Camilla Udsen 
skaber en barriere for danskernes lyst til at spise fisk. 
</p><p>
»Jeg mener ikke, at der er nogen tvivl om, at prisen er skyld i, at 
forbrugerne ikke spiser mere fisk, end de gør. Det er klart, at de mange led 
i branchen gør fisken dyrere og dyrere, inden forbrugerne kan købe den hos 
fiskehandleren«, siger Camilla Udsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/fisker_924303y.jpg" alt="" border="0"/><span class="caption"><span class="f-img-caption">Kystfisker 
</span>Søren Jacobsen fra Helsingør fanger torsk. Om kun ti år kan det bæredygtige fiskeri fra små kystfiskerbåde være fortid. Foto: Jacob Ehrbahn</span></span></p><p><b>Fem led fordyrer fisken</b></p><p>
For at forstå prisskiltet på Vesterbro skal vi en tur til Vestkysten i 
Jylland, hvor alle de betydelige danske fiskeauktioner ligger. I Hanstholm 
ligger den største af dem alle. 
</p><p>
Hanstholm Fiskeauktion solgte sidste år 6.558.779 kilo torsk og omsatte for 
over 500 millioner kroner fisk. Langt størstedelen af den fisk, der ryger 
under hammeren i Hanstholm, er fanget på store trawlskibe, som er på havet 
to-tre dage ad gangen, hvor de lander flere tusind tons fisk. Når fiskerne 
sælger torsken til auktionen, får de omkring en flad 20’er kiloet. Prisen 
afhænger af friskhed og kvalitet. Og her kommer næste led ind i billedet. 
</p><h3>
Fileteringen og transporten til København koster 
</h3><p>
Mens den dybe søvn for længst er indtruffet i de danske soveværelser, går 
fiskeopkøbere og grossister rundt i de store haller ved Hanstholm Havn. Her 
tjekker de fiskens kvalitet og gør sig klar til at byde på fisken. Inden da 
har de været i kontakt med blandt andre Claus Johnsen. Han er direktør i Ove 
Johnsen Fisk en Gros, der er en af otte grossistfirmaer, der holder til på 
Københavns Fisketorv i Nordhavn i København. 
</p><p>
»Vi aftaler med vores opkøbere, hvad vi skal have af fisk. Og så er det deres 
øjne, der skal finde frem til den bedste fisk. Vi går typisk efter fisk, der 
er fanget af kystfiskere, da den er mest frisk og af bedre kvalitet«, siger 
Claus Johnsen. 
</p><p>
Han handler med ca. 15 forskellige fiskeeksportører fra dag til dag. Det er 
dem, der køber fisken på auktionen, forarbejder, fileterer og til sidst 
transporterer fisken de 450 kilometer fra Hanstholm til Københavns 
Fisketorv. Her ankommer fisken typisk en-to dage efter, at den er solgt på 
auktionen i Vestjylland. Årsagen til, at de københavnske grossister på 
fisketorvet udliciterer fileteringsopgaven til eksportørerne, er klar. 
</p><p>
»Vi sælger ikke særlig mange hele fisk. Og det kan ikke betale sig for os at 
have vores egne produktionsapparater, hvor vi kan filetere fisken. Derfor 
køber vi fisken af eksportørerne, som fileterer fisken, pakker den og sender 
den til København«, siger Claus Johnsen. 
</p><p>
Fileteringen og transporten til København er ikke billig. Derfor nærmer prisen 
sig 80 kroner kiloet, når torskefileten bliver sat til salg på Københavns 
Fisketorv i Nordhavn, hvor de fleste københavnske fiskehandlere køber ind 
til deres kølediske. På det tidspunkt har fiskeren, auktionen, eksportøren 
og grossisten tjent penge på torsken. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/fiskeindustri_924304y.jpg" alt="" border="0"/><span class="caption"><span class="f-img-caption">Friskfanget 
</span>torsk. Frisk fisk. Rå fisk. Foto: Jacob Erhbahn</span></span></p><p><b>Fiskehandler: Fisken er for dyr</b></p><p>
Nu skal 31-årige fiskehandler Erkan Jakubi, der sammen med sin mor ejer Fisk 
og Vildt i Istedgade, tjene sin andel, så han kan blive ved med at sælge 
fisk til kunderne i den lille fiskebutik, som har eksisteret siden 1974. Og 
her bliver fiskens pris fordoblet til 160 kroner. 
</p><p>
»Jeg kan ikke købe direkte fra auktionerne i Vestjylland. Det kræver, at jeg 
skal købe rigtig store partier hjem, hvilket jeg ikke har mulighed for i min 
størrelse butik. Hver dag køber jeg på Københavns Fisketorv ca. 2-3 kilo af 
forskellige typer fisk, så jeg har et varieret udvalg. Jeg har ikke mulighed 
for at springe leddene over og dermed gøre fisken billigere. Selv om der 
ikke er noget, jeg hellere vil«, siger Erkan Jakubi. 
</p><p>
Hvorfor ender torsken med at koste 160 kroner kiloet hos dig? 
</p><p>
»Det er dyrt for mig at købe fisken, efter at den har været igennem de mange 
led, og derfor bliver det også dyrt for kunderne at købe den. Jeg synes også 
selv, at fisken er for dyr. Men jeg skal også betale husleje, løn, strøm 
osv.«, lyder det fra fiskemanden. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/mad/ECE1806842/fisk-er-skidedyrt-og-fyldt-med-ben/">Fisk er skidedyrt og fyldt med 
ben </a></p><h3>
Mindre fiskehandlere køber ikke fra auktionen 
</h3><p>
Ifølge formanden for de danske fiskehandlere, Martin Muric, kan kun få danske 
fiskehandlere overhovedet springe et led eller to over i fiskens værdikæde. 
</p><p>
»En rigtig stor fiskehandler med en stor omsætning kan købe nogle varer 
direkte fra auktionen eller filetfabrikken. Men er du en mindre 
fiskehandler, er det slet ikke en mulighed«, siger Martin Muric. 
</p><p>
Dertil kommer, at fiskehandlerne skal kunne fylde butikken op med frisk fisk 
hver dag, hvilket stiller store krav til, at fisken er så frisk som muligt 
og er opbevaret på den rigtige måde. 
</p><p>
»Fisk er en meget let fordærvelig vare. Den kan ikke transporteres sammen med 
andet kød eller andre varer. Og det giver nogle udfordringer og store 
omkostninger, når den skal krydse landet for at komme til København i en god 
og frisk forfatning. Transporten er heldigvis blevet bedre i de seneste år, 
og i dag er fisken oftest i København en dag efter, at den er solgt på 
auktionen. Kun få gange går der to dage«, fortæller Martin Maric. 
</p><p><b>Få danskere spiser fisk </b></p><p>
Men påvirker det forbrugernes appetit på fisk, at den bliver op til otte gange 
dyrere, inden de kan købe den? 
</p><p>
DTU Fødevareinstituttet har netop lanceret deres store kostundersøgelse 
’Danskernes kostvaner 2011-2013’. Den viser, at det gennemsnitlige indtag af 
fisk stiger en smule. Især hos voksne, hvor der gennemsnitlig ligger cirka 
37 gram fisk på tallerkenen per dag, hvilket er en stigning på 14 gram i 
forhold til sidste store kostundersøgelse. Men det er kun en fjerdedel af 
danskerne, som trækker forbruget op. De spiser mere end de anbefalede 50 
gram per dag, mens det er meget sparsomt med forbruget hos resten af 
befolkningen. Og hver tiende dansker spiser slet ikke fisk. 
</p><p>
Fiskebranchen, der prøver på at få danskerne til at spise fisk minimum to 
gange om ugen, vurderer, at prisen er med til at blokere for fiskelysten. 
</p><p>
»Når vi laver undersøgelser, nævner forbrugerne prisen som et væsentligt 
parameter for, at de fravælger fisken«, siger Lone Marie Eriksen, 
sekretariatsleder hos Foreningen Fiskebranchen. 
</p><p><b>Billigere i supermarkedet </b></p><p>
Hun vurderer, at en af løsningerne på at få danskerne til at spise mere fisk 
ligger i supermarkedernes kølediske. Her handler danskerne nemlig 77 procent 
af deres fisk, og det kan fiskehandlerne mærke. Tal fra Danmarks Statistik 
viser, at hvor der i 1980 var 1.100 fiskehandlere i Danmark, var der i 2010 
kun 288 i hele landet. 
</p><p>
En af årsagerne er, at prisen på den ferske fisk er billigere i supermarkedet. 
Her koster torsken ofte omkring 120-130 kroner per kilo. Den pris kan 
supermarkederne levere, fordi de skærer et led, grossisten, væk i vejen fra 
kutter til forbruger. 
</p><p>
Sammenligner man kiloprisen på supermarkedstorsken med for eksempel 
konventionelt produceret kyllingefilet, er forskellen godt 30 kroner – 
kyllingefileten koster i supermarkederne omkring 100 kroner per kilo. 
</p><p>
En af dem, der leverer fisk til detailhandlen er fiskeeksportøren Scanfish 
Danmark A/S. Med placeringen klos op ad auktionen i Hanstholm kan de købe, 
filetere, pakke og sende fisken ud til Rema 1000’s butikker dagen efter. 
</p><p>
»Og det gør, at forbrugerne kan købe fisken billigere i supermarkedet, da der 
ikke skal så mange led til at få fisken frem til forbrugerne«, siger Morten 
Nielsen, adm. direktør hos Scanfish Danmark A/S. 
</p><h3>
Supermarkedsfisk er maskinfileteret 
</h3><p>
I Coop og Dansk Supermarkeds kølediske er det norskejede Thorfisk, der leverer 
den ferske fisk. Fælles for indholdet i de blå gaspakkede pakker er, at de 
oftest er maskinfileterede. Den proces kræver store mængder vand, og det kan 
udvande fiskens kødstruktur og smag i forhold til en filet, der er skåret i 
hånden. Ved at lade maskinerne gøre arbejdet sparer virksomhederne penge, 
hvilket gør supermarkedsfisken billigere end fiskemandens. 
</p><p>
Fiskens dyre og snørklede vej til forbrugerne får nu flere parter til at 
forsøge at forkorte vejen til danskernes pander. Skagenfood sælger kasser 
med frisk fisk leveret direkte til døren, og hos onlinesupermarkeder som 
nemlig.com og irma.dk kan du klikke fersk fisk over i den virtuelle 
indkøbskurv. 
</p><p>
Og så er der fiskerne fra Thorupstrand Kystfiskerlaug. Der er godt 20 familier 
gået sammen i en slags andelsselskab, hvis både trækkes op på stranden i det 
nordvestlige Jylland, og hvor pakhus og filetfabrik er placeret under samme 
selskab. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/fisketorv_924302y.jpg" alt="" border="0"/><span class="caption"><span class="f-img-caption">Københavns 
</span>Fisketorv bugner af sæsonens bedste fisk. Fiskehandler Rasmus Petersen driver fiskebutikken Windsor Fisk på Frederiksberg. Her med en torsk. Foto: Magnus Holm</span></span></p><p><b>Thorupstrand kystfiskere i Havnegade </b></p><p>
I 2014 sejlede fiskerne en nymalet fiskekutter til Havnegade i København. Her 
sælger de i dag fisk fanget af Thorupstrands fiskere. Fisken er fileteret, 
pakket og transporteret fra Vestkysten til København af Kystfiskerlauget 
selv. Men det gør nødvendigvis ikke fisken billigere for forbrugerne. 
</p><p>
»Vi sælger fisken til markedsprisen i København«, siger Hardy Jensen, talsmand 
for Thorupstrand Kystfiskerlaug. 
</p><p>
Burde I ikke kunne sælge den billigere, når I springer så mange led over? 
</p><p>
»Vi synes, at vores fisk er af så god en kvalitet, at vi kan være den pris 
bekendt. Omkostningerne er ikke uvæsentlige i forhold til at drive sådan et 
skib med hensyn til vedligeholdelse og lønninger. Og så synes jeg faktisk 
ikke, at fisk er så dyrt, som det bliver omtalt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/madnyt/ECE1787062/vi-gider-ikke-spise-unikke-danske-oesters/">Vi gider ikke spise unikke 
danske østers </a></p><p>
Salget i kutteren går stille og roligt fremad. Og efter et år i Københavns 
Havn kommer der flere og flere kunder for at købe frisk fisk med hjem, 
vurderer Hardy Jensen. Men det er stadig brøkdele af de 1.300 tons fisk, som 
fiskerne landede sidste år, der bliver solgt i København. 
</p><p>
»Kutteren er også en slags ambassade, som skal fortælle forbrugerne om den 
måde, vi gør tingene på«, forklarer Hardy Jensen. 
</p><p>
Den fisk, der ikke bliver kørt til butikken i København, afsætter 
Kystfiskerlauget gennem Hanstholm Fiskeauktion. Men i løbet af 2015 åbner 
nordjyderne også for fiskesalg uden for kutteren i København. Coop har 
nemlig indgået en partneraftale med Thorupstrand Kystfiskerlaug. Og visionen 
er klar. Danskerne skal have friskfanget fisk, der hvor de handler. 
</p><p>
»Vi tror på, at i takt med at danskerne får flere store smagsoplevelser med 
fisk og vi gør det lettere og mere tilgængeligt for dem, vil interessen for 
frisk dansk fisk vokse«, sagde Coops kategorichef, Micky Bach, da aftalen 
blev offentliggjort. 
</p><p>
De første 100 gram bøtter med stenbiderrogn er allerede solgt i Kvickly og 
udvalgte butikker i SuperBrugsen og Dagli’Brugsen. Og for 
Thorupstrand-fiskerne er aftalen essentiel. For fremtiden skal en væsentlig 
del af de mange tons fisk afsættes i Coops butikker. 
</p><p>
»Vi har ikke lagt os fast på, hvor meget fisk vi kan sælge til Coop, men det 
bliver forhåbentlig en stor del af vores fangst, som vi kan sælge 
derigennem«, siger Hardy Jensen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/F_lg_fisken_ikon_924373y.jpg" alt="SMS-ordning sikrer dig havfrisk fisk ved kutteren" border="0"/><span class="caption"><span class="f-img-caption">TV. 
</span>Se en reportage fra en kutter fra Vedbæk Havn. Tryk på linket neden for.</span></span></p><p><b class="ext-link">TV </b><a class="embeddedlink" href="http://politiken.dk/mad/ECE2550116/sms-ordning-sikrer-dig-havfrisk-fisk-ved-kutteren/">SMS-ordning sikrer dig havfrisk fisk ved 
kutteren</a></p><p><b>Nye lokale løsninger på vej</b></p><p>
Detailhandlen er generelt en vigtig medspiller, når nye fiskekoncepter skal 
skrues sammen. Det ved tidligere kystfiskerfacilitator hos 
NaturErhvervstyrelsen Kurt Krogsgaard. Han arbejder lige nu på at lancere et 
nyt koncept under navnet fiskeboden.dk. Ideen er at skabe en landsdækkende 
kæde af fiskeforretninger placeret i de små og mellemstore havne i Danmark, 
hvor klynger af kystfiskere fortsat lander deres dagfangede fisk. Kystfisken 
skal forarbejdes, fileteres og afsættes til lokalområdets aftagere, som 
foruden supermarkederne omfatter hoteller, restauranter og storkøkkener. 
</p><p>
»Dermed kan fiskerne få en bedre betaling, og forbrugerne kan få frisk, 
håndfileteret og lokalfanget fisk, uden at den bliver dyrere end de 
nuværende alternativer. Størstedelen af den fisk, der er fanget på havene 
rundt om Sjælland, bliver i dag kørt til Vestkysten for at blive solgt på 
auktionerne for derefter at blive kørt tilbage til Sjælland. Det giver jo 
ikke mening«, siger Kurt Krogsgaard, der er ved at have webplatformen på 
plads til det nye koncept. 
</p><p>
For at drømmen om en distribution af lokal fisk til forbrugerne skal gå i 
opfyldelse, er en aftale med en af de store detailkæder vigtig for Kurt 
Krogsgaard. Derfor er han lige nu i dialog med flere parter i detailhandlen, 
og ender det med en aftale, vil konceptet blive rullet ud i løbet af 2015. 
Målet er, at den lokalt fangede kystfisk, som landes i de tidlige 
morgentimer, skal være på forbrugernes middagsborde samme aften. 
</p><p>
Og i Istedgades lille fiskeforretning hilser Erkan Jakubi de nye ideer 
velkommen. 
</p><p class=" bl-elem">
»I dag bliver tingene gjort, som de plejer at blive gjort, og branchen er 
måske lidt gammeldags indrettet. Det vil kun være sundt, hvis nogen prøver 
at gøre tingene lidt anderledes, og betyder det, at jeg kan købe fisken 
billigere, vil jeg også sælge den billigere«, siger Erkan Jakubi. 
</p>	
</div>
</div></body></html>
