---
layout:     post
title: 	    "Fagbevægelsens top presser regeringen med dagpengeudspil"
post_author:	    
post_date:	    Tue, 14 Apr 2015 17:52:39 +0200
post_site:	    politiken.dk 
post_link:	    http://politiken.dk/indland/politik/ECE2628078/fagbevaegelsens-top-presser-regeringen-med-dagpengeudspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med kort tid til valget spiller toppen af fagbevægelsen nu ud med sit bud på 
hovedlinjerne i et nyt dagpengesystem. 
</p><p>
Et opråb, som sendes til det samlede politiske system i håbet om at påvirke et 
kommende regeringsgrundlag. 
</p><p>
LO og FTF, der samlet organiserer 1,5 millioner lønmodtagere, har formuleret 
ni principper for et bedre dagpengesystem, hvor omkring 10.000 færre om året 
mister retten til dagpenge. Et af omdrejningspunkterne lyder, at det skal 
være lettere at optjene ret til dagpenge. 
</p><p>
Som et eksempel på et nyt tiltag nævner LO-formand Harald Børsting, at også 
helt korte jobforløb skal kunne omsættes til dagpengeret. I dag kræves der 
samlet et års arbejde for at optjene ret til to års dagpenge. 
</p><p>
»Tankegangen er, at man skal have en kortere genoptjening, som så måske også 
giver kortere dagpengeperiode. Hvis du for eksempel arbejder to måneder, 
optjener du måske fire måneders dagpengeret. Eller hvis du arbejder tre, 
optjener du seks«, siger Harald Børsting. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2591969/s-medlemmer-i-dagpengeoffensiv---trodser-pres-fra-partitoppen/">S-medlemmer i dagpengeoffensiv 
- trodser pres fra partitoppen</a></p><p>
Han understreger, at man ikke har lagt sig fast på det endelige forhold mellem 
arbejdsmængde og dagpengeret. 
</p><h3>
Småjob batter ikke noget 
</h3><p>
Ifølge LO-formanden, der har sæde i regeringens dagpengekommission, er et af 
de største problemer i det nuværende system, at korttidsjob og småjob ikke 
er attraktive, fordi de ikke »batter noget«. 
</p><p>
Det gør, at de i høj grad bliver besat af udlændinge, siger Harald Børsting. 
</p><p>
»Det er ingen hemmelighed at, det irriterer os ganske meget, at den type job i 
betydelig grad bliver taget af udlændinge. Det, mener vi, hænger sammen med, 
at de i dagpengesammenhæng er for lidt attraktive«. 
</p><p><b class="ext-link">DEBAT</b><a class="embeddedlink" href="http://politiken.dk/debat/debatindlaeg/ECE2609309/de-borgerliges-vaerdikamp-er-et-angreb-paa-den-danske-model/">De borgerliges værdikamp er et angreb på 
den danske model</a></p><p>
Blandt de øvrige principper lyder, at dagpengesystemet skal være enklere, mere 
attraktivt for nyuddannede og fortsat bygge på klare rådighedsregler. 
</p><p>
Dagpenge har været et af valgperiodens mest omtålelige spørgsmål for 
regeringen, efterhånden som flere og flere danskere har mistet 
dagpengeretten. I øjeblikket er tallet over 50.000, siden det nye 
dagpengesystem trådte i kraft. Trods hårdt pres har statsminister Helle 
Thorning-Schmidt erklæret, at regeringen ikke vil byde ind på et nyt system, 
før dagpengekommissionen formentlig til efteråret fremlægget et bud. 
</p><h3>
Minister vil give kommission ro 
</h3><p>
Beskæftigelsesminister Henrik Dam Kristensen anerkender, at dagpenge – og især 
genoptjening – fylder meget for fagbevægelsen. Men: 
</p><p>
»Jeg vil gerne give kommissionen ro til at arbejde. Det varer faktisk ikke så 
mange måneder, før de kommer med det. September er lige om hjørnet«, siger 
Henrik Dam Kristensen. 
</p><p><i class=" bl-elem">Men du er politiker. Hvad er din holdning til forslaget?</i></p><p>
»Min holdning er, at det er et af mange forslag, som jeg har hørt. Og jeg 
afventer og ser på et samlet udspil fra kommissionens side«. 
</p><p>
Er det ikke kedeligt for en beskæftigelsesminister, at man ikke må mene noget 
som helst om dagpenge? 
</p><p>
»Jeg kan sagtens også mene noget...«
</p><p>
Hvad mener du så? 
</p><p>
»... men jeg afventer som sagt. Vi er tæt på, at kommissionen kommer, og 
derfor vil jeg ikke forholde mig til det forslag, ligesom der vil komme 
mange andre forslag i den kommende tid. Det er et område, der fylder rigtig 
meget, og genoptjening har fyldt rigtig meget. Selvfølgelig har 
fagbevægelsen et synspunkt på det«. 
</p><h3>
A-kasser: For hård tærskel 
</h3><p>
A-kassernes Samvirke har ofte revset dagpengestramningerne for at ramme langt 
hårdere, end partierne bag ifølge ham burde have forudset. Og han finder 
forslaget fra LO og FTF fornuftigt. 
</p><p class=" bl-elem">
»Det giver skævt incitament til at tage småjobs, når du har så hård en tærskel 
på et helt år at leve op til. Så vil mange i stedet sige, at de ledige vil 
bruge al energien på at finde fuldtidsjob i stedet for et vikariat i 14 
dage. Derfor er det fornuftigt med et system med en mere løbende 
genoptjening af dagpengeret«, siger direktør Verner Sand Kirk. 
</p>	
</div>

</div></body></html>
