---
layout:     post
title: 	    "Appelsiner skræmmer elefanter væk"
post_author:	    
post_date:	    Wed, 25 Feb 2015 16:58:04 +0100
post_site:	    politiken.dk 
post_link:	    http://politiken.dk/magasinet/feature/ECE2563401/appelsiner-skraemmer-elefanter-vaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jayaweera tager en paraply med ud i skybruddet for at tjekke, om hans 
appelsiner har fået for meget regnvand. 
</p><p>
Frugterne er vigtige for ham. Ikke så meget, fordi de kan sælges. Mere fordi 
de beskytter hans familie og hans hovedafgrøde ris mod elefanter. 
</p><p>
Jayaweera har 10 af de 1.500 appelsintræer, der står i 39 landsbyer omkring 
Wasgamuwa Nationalparken midt i Sri Lanka. Landet har høj befolkningstæthed 
og samtidig Asiens tredjestørste elefantbestand på knap 4.500 dyr. Der er 
med andre ord stor risiko for de såkaldte <i>human-elephant-conflicts</i>, 
der er et problem over hele (elefant)verden. 
</p><p>
»Vi kan kun redde elefanterne ved at hjælpe menneskene. Det er win-win«, siger 
Chinthaka Wheerasinghe, projektchef hos ngo’en Sri Lanka Wildlife 
Conservation Society (SLWCS), der står bag ’Orange Elephant’-initiativet. 
</p><p>
Det var SLWCS’ stifter Ravi Corea, der opdagede de eskalerende konflikter 
mellem mennesker og elefanter her i slutningen af 1990’erne. 
</p><p>
På det tidspunkt var det lose-lose: Regeringen havde givet store tilskud til, 
at bønder kunne etablere sig i området, fordi jorden var frodig med Sri 
Lankas længste flod Mahaweli lige om hjørnet. 
</p><p>
Men området lå også imellem to af Sri Lankas mest elefantrige nationalparker, 
Wasgamuwa og Minneriya, og elefanterne brugte det, der skulle være 
landbrugsjord, som grøn korridor. De var dog ikke utilfredse, når de nu 
pludselig stødte på rismarker på deres vandringer. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00916/Sri_Lanka_elefanter_916266" data-id="916266" data-imgtype="jpg" data-caption="Chinthaka Wheerasinghe (th) og bonden Jayaweera besigtiger sidstnævntes appelsintræer. Foto: Michael Rothenborg"/><p>
Tværtimod. 
</p><p>
»De spiser græs hele dagen, fordi de har behov for det, men de synes, at ris 
smager bedre. Det er som en peanutsnack for dem«, fortæller Chinthaka og 
viser billeder på sin medbragte pc. Ikke blot af hærgede marker, men også af 
ødelagte huse, hvor elefanterne brød ind, fordi de kunne lugte den 
opmagasinerede ris. 
</p><p>
Det skabte økonomisk ruin for mange familier, som havde lånt til anlæg af 
rismarker. 
</p><p>
Jayaweera nikker bekræftende. Hans familie havde også besøg af elefanter. 
</p><h3>
Klima truer appelsinløsning 
</h3><p>
Løsningen blev i første omgang, at landsbybeboerne bevæbnede sig med geværer 
og prøvede at skræmme elefanterne eller dræbe dem. Det har Chinthaka også 
billeder af på sin pc. Men det var både skidt for bestandene og dyrt – og 
ulovligt. 
</p><p>
Både her og andre steder voksede konflikterne, i takt med befolkningstallet. 
</p><p>
»Der blev jo ikke mere land for befolkningen at være på«, forklarer Chinthaka. 
</p><p>
På landsplan blev mere end 200 elefanter og 60-80 mennesker dræbt. Hvert år. 
</p><p>
SLWCS prøvede i første omgang at hegne landsbybeboerne her ved Wasgamuwa ind 
med elektriske hegn – i stedet for den traditionelle løsning, hvor man 
hegner dyr inde i en nationalpark. Rundt om Jayaweeras landsby Himbiliyakade 
satte man for eksempel 10 km elhegn; af nogenlunde samme type, som man ser i 
Danmark. 
</p><p>
Og det virkede også. Men ikke godt nok. 
</p><p>
»En del elefanter holdt sig væk, men de mere aggressive hanner kom stadig lige 
over her og brød igennem«, fortæller Jayaweera og peger hen over rismarkerne 
i retning af den junglelignende grænse til nationalparken, her kun knap en 
km væk. 
</p><p>
SLWCS eksperimenterede derfor med forskellige afgrøder i den nationale zoo for 
at se, om nogle af dem generede elefanterne. Og det viste sig, at de ikke 
kunne lide den kraftige citruslugt fra Sri Lankas grønne appelsinart. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00916/_____Intet_navn_____916256" data-id="916256" data-imgtype="jpg" data-caption="Tegning: Mette Dreyer"/><p>
»Dens duft er skarpere end en almindelig appelsin«, forklarer Chinthaka, mens 
han skræller en af Jayaweeras appelsiner. 
</p><p>
»Det kan du også smage«, siger han og rækker en grønlig båd frem. 
</p><p>
Ganske rigtigt. Den er knap så sød, som de appelsiner, vi danskere kender. 
Lidt over i retning af lime og citroner. 
</p><p>
Jayaweera ville ikke dyrke appelsinerne, hvis de ikke havde den afskrækkende 
effekt på elefanterne. De er besværlige at holde skadedyr og sygdomme fra og 
giver ikke særlig god indtjening. 
</p><p>
»Men med elefanteffekten kan det godt betale sig«, siger han – og tilføjer, at 
det kun gælder, hvis vejret ikke begynder at opføre sig endnu mere 
underligt. 
</p><p>
»Man kan ikke regne med regntiden mere«, siger han og kigger op. 
</p><p>
Normalt er regntiden slut her i februar, men i år har den forskubbet sig, og 
selv i en Land Rover skal vi snegle os frem mellem store huller i vejen og 
mudderskred. Ligesom mange andre steder i verden er vejret blevet mere 
ekstremt. Tørketiden er mere tør og regntiden mere våd. 
</p><p>
Det er formentlig klimaændringerne, der er ved at slå igennem, og det kan 
appelsinerne ikke lide. 
</p><h3>
Frivillige gransker elefantlort 
</h3><div class="art-fakta article-box">
<header><h4 class="">
Mennesker og vilde dyr støder oftere sammen</h4>
</header><div class="fakta-body" data-buildingblock="embedded_factboxlink">
<p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/_____Intet_navn_____916267w.jpg" alt="" border="0"/><span class="caption"><span class="f-img-caption">Foto: 
</span>Gemunu Amarasinghe/AP Photo</span></span></p><p>
Før homo sapiens udviklede sig fra jægere til bønder, handlede konflikter 
mellem mennesker og vilde dyr primært om at æde i stedet for at blive ædt. 
</p><p>
Men siden de første landbrug har det mere handlet om, at menneskene vil 
afholde dyrene fra at spise deres afgrøder, og at dyrene får indskrænket 
deres leveområder af marker. 
</p><p>
Det er denne type konflikt, der eskalerer i disse år, ifølge blandt andre FN 
og WWF Verdensnaturfonden. I takt med at fattige lande udvikles, vokser 
befolkningerne og får flere ressourcer til at dyrke jorden. 
</p><p>
Det gør deres samfund mere robuste og reducerer risikoen for sult eller 
fejlernæring. Men når markerne breder sig, vil de stadig oftere overlappe 
med vilde dyrs territorier. Og netop mangel på levesteder er en af de 
største trusler mod sjældne dyrearter. 
</p><p>
Jo større og stærkere dyrene er, jo mere kan de stritte imod. Det er derfor 
især sammenstød med rovdyr og elefanter, der skaber røre i landsbyområder i 
specielt Asien og Afrika. WWF vurderer, at alene konflikter med elefanter i 
Indien koster op mod 300 menneskeliv og millioner af dollars hvert år. 
</p><p>
Tidligere løste man typisk konflikterne ved at flytte menneskene til andre 
områder eller skyde dyrene. 
</p><p>
Men det bliver stadig mere ugleset, fordi man de fleste steder nu 
opprioriterer både fattige folks rettigheder og naturbeskyttelse – det 
sidste også af hensyn til turismen. 
</p><p>
Som stifteren af ngo’en Sri Lanka Wildlife Conservation Society, Ravi Corea, 
udtrykker det: 
</p><p>
»Vi forsøger at sikre, at elefanterne er mere værdifulde for de lokale 
landsbyer som levende end som døde«. 
</p><p>
Over hele verden er tilgangen til disse human-animal-conflicts således blevet 
mindre konfrontatorisk og mere holistisk; man forsøger i højere grad at få 
parterne til at eksistere side om side. 
</p><p class=" bl-elem">
Det sker stadig oftere med hjælp fra videnskabelige metoder, hvor man for 
eksempel hjælper bønder til at omlægge til afgrøder, som ikke er så 
fristende for elefantsnabler. 
</p>
</div>
</div><p/><p/><p>
De grønne frugters effekt på elefanterne er dog stadig stor nok til, at 
Jayaweera og mange andre landsbyboere holder fast i også at dyrke 
appelsintræer – så længe de kan få dem gratis gennem SLWCS og de 
organisationer, den srilankanske ngo samarbejder med her og i udlandet. 
</p><p>
Organisationerne sender ikke kun pengebidrag, men også biologistuderende og 
andre frivillige for at hjælpe med at optimere naturbeskyttelsen herude. Et 
par af dem sidder i Orange Elephant-projektets fælleshus og spiser en 
vegetarfrokost med heftig chili. 
</p><p>
Det er Linda Broos fra Holland og Benjamin Crossman fra England. Om lidt skal 
de ud og tælle elefanterne og forsøge at genkende dem på blandt andet 
øreform, snabelpigment og halehår. 
</p><p>
I morges var de tidligt ude og nærstudere de efterladenskaber, elefanterne 
havde lagt om natten. 
</p><p>
Det vidner om engagement, for sådan noget frisk elefantlort lugter altså ret 
kraftigt, kan vi konstatere bare ved at køre med åbent vindue. 
</p><p>
»Jeg er her, fordi projektet virkelig gør en forskel for dyr og mennesker – 
modsat for eksempel de der lidt poppede elefantbørnehaver, der er meget 
populære hos turisterne«, siger Linda Broos, der fik kontakten til projektet 
via Killroy Travels. 
</p><p>
»Ja, her kan vi reelt bidrage, og så er det meget ... konkret«, supplerer 
Crossman. 
</p><p><i class=" bl-elem">Du mener, at man har fingrene helt nede i ... elefantlorten?</i></p><p>
»Ja«, siger han og griner. 
</p><p>
Umiddelbart er det enkelt at måle effekten af projektet: Hvis der ikke er så 
meget ris i elefantlortene her som i andre dele af Sri Lanka, virker 
kombinationen af el-hegn og grønne appelsiner. 
</p><p>
Det sammenholdes så med erfaringerne fra landsbyerne, hvor både skolebørn og 
voksne uddannes i naturbeskyttelse, og beboerne tages med på råd, hver gang 
projektet skal ændres eller evalueres. Her deler de fleste Jayaweeras 
opfattelse, ifølge Chinthaka – men der er stadig nogle, der ikke er 
tilfredse, og som skyder på elefanterne. Eller i hvert fald prøver at 
skræmme dem med fyrværkeri. 
</p><p>
Her er dog ikke så mange af de udsigtstårne, som man ellers ser andre steder i 
Sri Lankas rismarker – hvor mange familiefædre må tilbringe nætterne for at 
holde elefanterne væk. 
</p><p>
Samlet set har kombinationen af elhegn og grønne appelsiner været med til at 
reducere human-elephant-conflicts her i området med 70-80 procent. 
</p><h3>
Bier skræmmer også de store dyr 
</h3><p>
Man mangler dog stadig at afslutte den helt store analyse af projektet, og her 
skal naturligvis også tages højde for elefanternes vandringer i andre dele 
af landet og andre forskelle. 
</p><p>
Først da vil SLWCS og de andre involverede organisationer vide, i hvilket 
omfang man kan udbrede projektet til resten af Sri Lanka – og andre dele af 
Asien, især Indien. 
</p><p>
»Men resultaterne er så gode, at vi bestemt regner med det«, siger Chinthaka. 
</p><p>
»Vi ved dog, at vi nok ikke kan udbrede det til Afrika, for den 
afrikanske elefant kan godt lide appelsiner. Eller i hvert fald de 
traditionelle orange«, smiler han. 
</p><p>
Til gengæld skal SLWCS nu prøve en metode, der har virket godt i Kenya. 
</p><p>
I Afrika bliver elefanter ofte rædselsslagne, bare de hører bier, fordi de 
ved, at de kan blive stukket i snablen og andre steder, hvor de ikke er så 
tykhudede. 
</p><p>
Derfor har man haft stor succes med at opsætte billige hegn, der ikke er 
forbundet til elektricitet, men blot har bikuber med et par hundrede meters 
afstand. 
</p><p>
Går elefanterne ind i hegnet, vågner bierne og begynder at summe, og så 
stikker elefanterne af. Det har fået antallet af episoder med elefanters 
hærgen af afgrøder til at falde med op til 97 procent, ifølge en analyse i 
African Journal of Ecology. 
</p><p>
»Det vil vi prøve at få til at fungere også her – så vi kan hjælpe flere 
mennesker og redde flere elefanter«, siger Chinthaka. 
</p><p><i class=" bl-elem">Danida betalte Politikens tur til Sri Lanka. </i></p><p class=" bl-elem"><i class=" bl-elem">Publiceret 25. februar 2015</i></p>	
</div>
</div></body></html>
