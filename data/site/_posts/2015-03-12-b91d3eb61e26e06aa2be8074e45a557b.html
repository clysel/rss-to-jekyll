---
layout:     post
title: 	    "3D-printede mursten giver huse naturlig køling"
post_author:	    Bjørn Godske
post_date:	    Thu, 12 Mar 2015 10:57:29 +0000
post_site:	    ing.dk 
post_link:	    http://ing.dk/artikel/3d-printede-mursten-giver-huse-naturlig-koeling-174681
---
<html><body><div><section class="body"><p>Pøs blot noget vand på muren, og så er der gratis køling indendørs. Det er princippet i en nyudviklet - og 3D-printet - mursten fra det amerikanske udviklings- og designhus<a href="http://www.emergingobjects.com/projects/cool-brick/"> Emerging Objects.</a></p>
			<p>I dag er det nærmest blevet et krav, at bygninger i varme egne af kloden skal have aircondition. Men aircondition er kostbart at installere og forbruger store mængder el.</p>
			<p>Ideen til murstenen fik en af virksomhedens grundlæggere, Ronald Rael, gennem sin interesse for bygninger baseret på jord - også kaldet earth architecture. Her havde han lagt mærke til det århundrede gamle princip med at lade varm luft opvarme en lerkrukke fyldt med vand. Den varme luft får vandet til at fordampe, hvilket køler siderne af lerkrukken ned. Luften vil herefter blive nedkølet og passere ind i huset.</p>
			<p><figure class="plugin right zoomable"><img data-original-image="http://ing.dk/sites/ing/files/coolbrick_wind-drawing.jpg" src="http://ing.dk/sites/ing/files/styles/w1120_media_right/public/coolbrick_wind-drawing.jpg?itok=LgiMhMrt" alt=""/><figcaption> Når varm luft passerer de våde porøse mursten, fordamper vandet, og luften nedkøles. <cite>Foto: Emerging Objects</cite></figcaption></figure></p>
			
			<p>På den baggrund har Emerging Objects udviklet en mursten, som kan opsuge vand, lidt ligesom en svamp. Når varm luft passerer gennem murstenen, vil vandet fordampe og dermed nedkøle luften. Murstenene har fået navnet 'Cool Bricks'.</p>
			<p>Murstenen består af en blanding af træpulver og keramik, som suger vand til sig. Formen af murstenene er opbygget, så de kan sættes sammen som et puslespil holdt sammen af mørtel.</p>
			<p>Hos Emerging Objects forestiller de sig, at en del af en væg kan opbygges af Cool Bricks.</p>
			<p>Ronald Rael erkender, at systemet selvfølgelig ikke er så præcist som et moderne AC-anlæg, men det er langt billigere og mere bæredygtigt.</p>
		</section></div></body></html>
