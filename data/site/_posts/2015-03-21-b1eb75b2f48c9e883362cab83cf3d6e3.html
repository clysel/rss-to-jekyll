---
layout:     post
title: 	    "Motionsredaktøren: Derfor er det kvinderne og tøsedrengene bagerst i løbet, der har bukserne på"
post_author:	    
post_date:	    Sat, 21 Mar 2015 08:57:10 +0100
post_site:	    politiken.dk 
post_link:	    http://politiken.dk/motion/ECE2596494/motionsredaktoeren-derfor-er-det-kvinderne-og-toesedrengene-bagerst-i-loebet-der-har-bukserne-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Startnumre til Vasa 2016 til salg søndag</h4>
<div class="fakta-body" data-buildingblock="embedded_factboxlink">
<p>
Sidste år røg de svenske 15.800 pladser på halvandet minut. Salget til 
Vasaløbet 6. marts 2016 begynder i morgen klokken 9.00. Prisen er cirka 
1.350 kr.
</p><p>
Du kan også vente til 21. april , når Danmarks Skiforbund sætter en 
danskerkvote på omkring 600 startnumre til salg. Det kræver, at du er medlem 
af en skiklub. Til gengæld kan du også tilkøbe billig busrejse og 
overnatning, samlet pris godt og vel 3.000 kr.
</p><p><a class=" bl-elem" href="http://www.vasaloppet.se" target="_blank">www.vasaloppet.se</a></p><p>
(åbner 22. marts kl. 9)
</p><p><a class=" bl-elem" href="http://www.skiforbund.dk" target="_blank">www.skiforbund.dk</a></p><p class=" bl-elem">
(danske Vasa-startnumre åbner 21. april kl. 12)
</p>
</div>
</div><p>
I fædrenes spor – for fremtidens sejre. Sådan lyder mottoet for verdens ældste 
og største langrendskonkurrence, Vasaløbet, hvor de godt 15.000 startnumre 
sidste år blev solgt på 90 sekunder. 
</p><p>
Det svulstige patriarkalske udsagn er lidt svært at tage alvorligt, når man 
sidder klokken fire om morgenen og hyggesavler op ad nakkestøtten i den 
karavane af busser, der i fuldmånens skær fragter os de 90 km fra målområdet 
i Mora til starten i Sälen. Hvorefter vi skal finde skiene frem, så vi 
hurtigst muligt ender der, hvor vi startede. Hvor visionært er det? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/ECE2577509/udsigt-til-smeltende-varmt-vasaloeb/">Udsigt til smeltende varmt 
Vasaløb</a></p><p>
Omkring mig begynder mændene i tætte tights at få styr på fingerhandsker, 
læbepomade og briller med den rette grad af solfilter. Selv er jeg også godt 
tilfreds med mit startnummer af glinsende satin, der måske sidder lidt for 
stramt over maven, men alligevel udstråler autoritet. 
</p><p>
Busserne nærmer sig Sälen i ujævne ryk. Konvojen bliver stoppet af alle de 
andre testosteronkrigere i lemmingedriften på vej mod fædrenes spor. 
</p><p>
Der er ganske få kvinder med bussen, de fleste er med deres partner. Ved 
Vasaløbet udgør kvinderne kun 15 procent, og det er først de seneste to år, 
at kvindeandelen er kommet over 2000. 
</p><p>
Så der er altså flest mændene, der skal til eksamen i dag. Og gelninjaer går 
efter en god sluttid. Maskulinitet målt i timer, minutter og sekunder. Helst 
hurtigere end kronprins Frederik, der stiller op til Vasaløbet for fjerde 
gang. 
</p><p>
Ud fra en antropologisk synsvinkel – og kun en lille smule med henblik på egen 
begrænsede formåen – beslutter jeg at afsøge Vasaløbets forskellige 
folkestemninger. Ved at starte for fuld skrald. Hvorefter jeg langsomt, men 
planmæssigt sætter farten ned. For at kunne observere hele feltet, ligesom 
en biolog kan læse alt om vejret gennem flere hundrede år ved at se på 
tværsnittet af en træstamme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2527422/langrend-er-blevet-cool-fra-nisseski-til-benhaard-motion/">Langrend er blevet cool: Fra 
nisseski til benhård motion</a></p><p>
De første kilometer kæmper jeg på den stejle bakke i mandehørmen. Hvor stavene 
bliver trampet i stykker. Hvor krop og aggression indgår i en lille 
boksekamp, der handler om territorium og flyt-dig-fra-mine-ski-din-spade. 
</p><p>
På toppen af bakken gælder det om at komme frem i verden. Med dobbeltstavtag 
og i sammenbidt koncentration pumper vi af sted for at finde det spor, hvor 
hastigheden er høj nok. 
</p><p>
Alle synes, at den, der løber foran, løber for langsomt. Alle synes, at den, 
der kommer bagfra, møver. 
</p><p>
Ved en storskærm ser jeg, at jeg nu kun har 1.500 bag mig, og at langt over 
10.000 er på vej mod hæder i Mora. 
</p><p>
Jeg må indse, at min sluttid aldrig vil gå over i historien. Så jeg slapper af 
med dobbeltstavtag og finder gammelmandsdiagonalgangen frem. Mens jeg får 
pusten igen, folder sanserne ud og opdager, at jeg i høj grad er omgivet af 
kvinder. Og at det nu er blevet okay at tale igen. 
</p><p>
Det er lidt overrumplende, ligesom når man i april opdager, at fuglene 
begynder at synge igen om morgenen uden at have tænkt over stilheden hele 
vinteren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2520048/munch-anbefaler-tag-skiene-paa-arbejde/">Munch anbefaler: Tag skiene på 
arbejde</a></p><p>
Mange af kvinderne følges i parallelle spor og udveksler oplysninger om det, 
der sker i deres krop undervejs. Eller om ting, de skal i næste weekend med 
familien. Også vi, der ikke kender hinanden, giver opmuntrende tilråb eller 
siger nu er vi der næsten, selv om begge parter ved, at det ikke passer. 
</p><p>
Stemningen bliver også mere tilgivende over for os, der roder med drikkebæltet 
eller kæmper med at få stavene på efter en tissepause. Og hvis nogen vælter, 
så prøver vi i bagtroppen som minimum at køre uden om. Af og til giver vi 
endog en hjælpende hånd. 
</p><p>
Jeg kommer med lodder og trisser i mål efter knap 12 timer i Mora, hvor 
målportalen havde form af et korsstingsbroderi – sådan et, som lillemor har 
siddet og nørklet med, mens far har været ude at løbe langt og hurtigt på 
ski. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/ECE2398289/legendarisk-svensk-loeb-blev-udsolgt-paa-92-sekunder/">Legendarisk svensk løb blev 
udsolgt på 92 sekunder</a></p><p>
Jeg hilser på flere af kvinderne, som jeg havde delt spor med i mørket på de 
sidste hårde kilometer. Og jeg beslutter, at min personlige sejr i dag skal 
være stoltheden over at tilhøre bagtroppen. Hvor vi har retten til at snakke 
undervejs. Retten til at være længst mulig tid ude på ruten, førend man skal 
ind i shuttlebussen, der kører os til brusebadet. En såkaldt duschbus. 
</p><p>
Nok gjorde kronprins Frederik det på 6 timer og 54 minutter. Men hvem sagde, 
at målet var at komme først? Og at fars fodspor altid er værd at følge? 
</p><p>
Evolution handler også om selv at definere sit mål. Og om at nå det ved at 
bruge mindst mulig energi. <i class=" bl-elem">Survival of the fattest.</i></p><p class=" bl-elem">
Det ved bagtroppen. Normalt taler vi ikke højt om det. Men nu ved du det også. 
</p>	
</div>
</div></body></html>
