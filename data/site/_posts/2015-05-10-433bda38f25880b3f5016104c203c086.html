---
layout:     post
title: 	    "Hospitaler kæmper mod en sværm af multiresistente bakterier"
post_author:	    
post_date:	    Sun, 10 May 2015 21:17:31 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2661058/hospitaler-kaemper-mod-en-svaerm-af-multiresistente-bakterier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bogstavbakterierne </h4>
<div class="fakta-body" data-buildingblock="embedded_factboxlink">
<ul><li><b>MRSA</b> Stafylokokker, der er resistente overfor en række antibiotika. 
Afhængig af faktorer som anden svær sygdom og infektionssted kan nogle 
behandlinger være langvarige og resultatløse. Den hyppigste smittekilde 
til MRSA er direkte kontakt med andre mennesker. Bakterierne kan 
overleve længe (måneder) i for eksempel sengetøj, på møbler, i støv på 
gulvet og andre steder. Bakterierne lever i næsen, svælget og på 
huden, især varme steder som lysken. </li><li><b>ESBL</b> Findes i tarmen som en del af den helt almindelige tarmflora hos 
alle mennesker. Men bliver man smittet med den resistente form, kan den 
føre til alvorlig sygdom. Typisk får patienten en blærebetændelse, som 
er meget svær at slå ned, og fra blæren kan bakterien vandre over i 
blodet og give en potentielt dødelig blodforgiftning. Folk bliver som 
regel smittet på rejser til udlandet, især til Asien, eller ved tæt 
kontakt med smittede. Der findes nogenlunde gode behandlingsmuligheder, 
men bakterien bliver stadig mere resistent. </li><li><b>VRE </b>Ligesom ESBL er den en del af den normale tarmflora, men i sin 
resistente form er den ekstremt smitsom og kan overleve i månedsvis i 
et hospitalsmiljø, selv om der bliver gjort ekstra rent, og smittede 
patienter bliver isoleret. Det er en bakterie, der primært spredes på 
hospitalerne, og for tiden er der udbrud flere steder. Der er kun få 
behandlingsmuligheder tilbage. Bakterien er resistent over for næsten 
al antibiotika. </li><li class=" bl-elem"><b>CPE</b> Findes også blandt de bakterier, der normalt er i tarmen. Men i 
resistent form er den tæt ved umulig at komme til livs. Der findes 
typisk kun et enkelt antibiotikum - til nød to - der kan slå den ned, 
og det er ikke altid effektivt. Anses for den mest farlige af de 
multiresistente bakterier. Som oftest bliver folk smittet på rejser til 
udlandet, især til Asien, eller ved tæt kontakt med folk, der er 
smittet. </li></ul><p class=" bl-elem"><i class=" bl-elem">Kilde: Statens Serum Institut </i></p>
</div>
</div><p>
Mens opmærksomheden både blandt politikere og i medierne i øjeblikket er på 
bekæmpelsen af den multiresistente svinebakterie MRSA CC398, slås 
hospitalerne hver dag for at undgå spredning af en hel sværm af forskellige 
multiresistente bakterier. MRSA CC398 er blot en enkelt af de farlige 
bakterier, der i stigende grad florerer i samfundet, og som giver 
hospitalslægerne grå hår og sved på panden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2460732/doedelig-hospitalsbakterie-er-i-eksplosiv-vaekst/">Dødelig hospitalsbakterie er i 
eksplosiv vækst</a></p><p>
Bakterierne går under fællesbetegnelsen ’bogstavbakterierne’. De inddeles i 
fire hovedgrupper: MRSA, VRE, ESBL og CPE. Den første gruppe består af en 
lang række forskellige typer multiresistente stafylokokker – hvor CC398 er 
en af dem. Hver af de andre tre hovedgrupper dækker over forskellige typer 
af multiresistente tarmbakterier. 
</p><p>
»Bekæmpelsen af de her bakterier fylder efterhånden rigtig meget i vores 
hverdag på hospitalerne. Alle patienter, der bliver indlagt, bliver stillet 
en række spørgsmål, der skal afdække, om de er i risiko for at være smittet 
med MRSA. Hvad angår tarmbakterierne, så er vi hele tiden i beredskab og 
isolerer patienter, der får konstateret en af bakterierne. Og alle 
patienter, der bliver overflyttet fra et udenlandsk hospital, kommer helt 
rutinemæssigt i isolation, indtil vi ved, om de er smittet med 
multiresistente bakterier eller ej«, fortæller professor Niels 
Frimodt-Møller, chef for Rigshospitalets afdeling for klinisk mikrobiologi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2461443/paaroerende-herlev-hospital-har-spillet-russisk-roulette-med-min-mors-liv/">Pårørende: »Herlev Hospital 
har spillet russisk roulette med min mors liv«</a></p><p>
Han oplyser, at især VRE volder problemer lige i øjeblikket, hvor der er 
udbrud på flere af Region Hovedstadens sygehuse, heriblandt Rigshospitalet. 
Men det gælder for samtlige af de multiresistente bakterier, at flere og 
flere bliver smittet med dem, og i yderste konsekvens kan det føre til en 
dødelig blodforgiftning, som ikke kan behandles, fordi ingen antibiotika 
virker på bakterierne. 
</p><p>
»De multiresistente bakterier er noget rigtig skidt at få ind på hospitalerne, 
for per definition er de indlagte jo syge og svækkede og derfor mere 
modtagelige for at blive meget alvorligt syge eller ligefrem dø som følge af 
en infektion med en af de her bogstavbakterier«, forklarer Niels 
Frimodt-Møller. 
</p><h3>
Moderne hospitalsbehandling er truet
</h3><p>
På Statens Serum Institut er overlæge Robert Skov, chef for Bakteriologisk 
Overvågning og Infektionshygiejne, også dybt bekymret over udviklingen. 
</p><p>
»Hele den moderne hospitalsbehandling er truet. Infektioner er en hyppig følge 
af såvel operationer som kræftbehandling, hvor man med kemoterapi slår 
immunforsvaret ned, og derfor er det helt essentielt, at vi fortsat kan 
behandle med antibiotika«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2656545/multiresistent-svine-mrsa-landmaend-moedes-med-frygt/">Multiresistent svine-MRSA: 
Landmænd mødes med frygt</a></p><p>
Robert Skov understreger, at der er god grund til at have særligt fokus på 
svine-MRSA, fordi den er i stor vækst - i løbet af få år er den vokset fra 
næsten ingenting til at udgøre 43 procent af de næsten 3.000 MRSA-tilfælde, 
der blev konstateret i Danmark sidste år. 
</p><p>
Men de andre multiresistente bakterier udgør også et stigende problem, og 
faktisk er der ingen, der ved, hvor mange, der reelt går rundt og er 
smittet. Bakterierne er nemlig så lumske, at raske personer kan bære rundt 
på dem i årevis uden at blive syge, men hvis så immunforsvaret dykker, 
bliver de syge af dem. I mellemtiden kan raske smittebærere intetanende 
smitte mindre robuste familiemedlemmer eller andre, de har omgang med. 
</p><h3>
Ingen kender antallet af smittede
</h3><p>
I efteråret anslog forskere, at et sted mellem 6.000 og 12.000 danskere er 
smittet med svine-MRSA, uden de selv ved det, men hvad angår ESBL, VRE og 
CPE er der ingen bud på den reelle udbredelse. Det eneste, der er sikkert, 
er, at de hver især er i kraftig stigning, fastslår Robert Skov. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2375652/tusindvis-er-smittet-med-svine-mrsa-uden-at-vide-det/">Tusindvis er smittet med 
svine-MRSA uden at vide det</a></p><p>
De seneste opgørelser fra Statens Serum Institut viser, at i 2013 fik 383 
personer blodforgiftning med ESBL, 30 personer fik blodforgiftning med MRSA 
og 23 med VRE. Kun en enkelt fik blodforgiftning med CPE, men også den 
bakterie er i vækst. I 2013 blev der konstateret 18 tilfælde af 
CPE-bakterien - det var lige så mange som de foregående fem år tilsammen. 
</p><p>
CPE-bakterier er så resistente, at der kun er et enkelt eller slet ingen 
antibiotika, der kan behandle infektionen. 
</p><p>
»CPE er frygtet over hele verden og anses af ECDC (det europæiske 
sundhedsagentur, red.) som den alvorligste resistenstrussel i Europa«, 
oplyser Robert Skov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2390156/kenneth-blev-smittet-med-svine-mrsa-folk-reagerede-som-om-jeg-havde-pest/">Kenneth blev smittet med 
svine-MRSA: »Folk reagerede som om, jeg havde pest«</a></p><p>
Ifølge ham kan det ikke gå hurtigt nok med at få »bremset resistenstoget, der 
bare kører stærkere og stærkere«. 
</p><p>
»Det er NU, vi skal slå til og sørge for at begrænse brugen af antibiotika hos 
både mennesker og dyr, så vi kun giver det, når det virkelig er nødvendigt, 
og der rent faktisk er tale om en bakteriel infektion. Antibiotika skal ikke 
gives for en sikkerheds skyld ved sygdomme, der lige så godt kan skyldes en 
virus«, understreger Robert Skov. 
</p><p>
»Ellers ender det med, at vi slet ikke kan behandle infektioner længere, og 
folk kan i værste fald dø som følge af blærebetændelse, lungebetændelse og 
andre sygdomme, vi i dag anser for helt simple«. 
</p><p class=" bl-elem"/>	
</div>

</div></body></html>
