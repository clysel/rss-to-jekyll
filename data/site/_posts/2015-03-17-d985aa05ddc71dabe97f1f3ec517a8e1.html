---
layout:     post
title: 	    "Analyse: Vil du give politikerne nøglen til EU-døren?"
post_author:	    
post_date:	    Tue, 17 Mar 2015 19:25:46 +0100
post_site:	    politiken.dk 
post_link:	    http://politiken.dk/udland/int_europa/ECE2591859/analyse-vil-du-give-politikerne-noeglen-til-eu-doeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sikkerhed. Tryghed. 
</p><p>
Det er de politiske kodeord i den <a target="_blank" href="http://www.statsministeriet.dk/multimedia/Aftale_om_tilvalg_af_retsakter.pdf">aftale 
om Danmarks stilling i EU’s rets- og politisamarbejde</a> , som 
regeringspartierne i dag har lavet sammen med SF, Venstre og Konservative. 
Din sikkerhed og tryghed som borger i Danmark, vel at mærke - ikke 
sikkerheden eller trygheden for udlændinge, der kommer til Danmark som 
flygtninge eller indvandrere. 
</p><p>
Regeringen og de andre aftalepartier har gjort sig de største anstrengelser 
for at bøje i neon for vælgerne, at den kommende folkeafstemning om 
retsforbeholdet netop ikke handler om udlændingepolitikken - men kun om at 
give myndighederne de bedste muligheder for at bekæmpe terrorisme og 
grænseoverskridende kriminalitet. 
</p><h3>
Løfte om nej til fælles udlændingepolitik 
</h3><p>
»Aftalepartierne har gennem hele forløbet været enige om, at Danmark ikke skal 
være en del af den lovgivning på asyl- og indvandringsområdet, som vi i dag 
står uden for. Sådan vil det også være i fremtiden«, står der sort på hvidt 
i aftalen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2590669/aftale-paa-plads-vejen-er-banet-for-afstemning-om-forbehold/">Aftale på plads: Vejen er 
banet for afstemning om forbehold</a></p><div class="art-quote article-box">
<p class="quote"/>
<blockquote>
<p class="quote-txt">
Et folkeligt ja til den nye aftale vil flytte magt fra borgerne selv til de 
politikere, der repræsenterer dem i Folketinget
</p>
</blockquote>
</div><p>
Men vil det nu også være sådan i fremtiden? Og hvor langt ud i den fremtid vil 
aftalens underskrivere føle sig bundet af dette politiske løfte til 
danskerne? Det er spørgsmål, som man kan være helt sikker på, at ikke mindst 
Dansk Folkeparti vil bore i, både op til selve folkeafstemningen om senest 
et års tid og under det folketingsvalg, der kommer allerede i år. </p><p>
Kritikerne af aftalen har nemlig objektivt set ret så langt, at et folkeligt 
ja til den nye aftale vil flytte magt fra borgerne selv til de politikere, 
der repræsenterer dem i Folketinget. 
</p><h3>
Nøglen til fremtidens EU-dør 
</h3><p>
Folkeafstemningen bliver et spørgsmål om at ændre den nuværende danske 
undtagelse fra overstatsligt, EU-styret rets- og politisamarbejde til en 
tilvalgsordning. 
</p><p>
Hvis flertallet af danskerne stemmer ja til den model, så vil det blandt andet 
forhindre Danmark i at ryge ud af Europol, når det europæiske 
politisamarbejde i løbet af det næste års tid skifter karakter til et 
overstatsligt samarbejde. 
</p><p><b class="ext-link"><a class="embeddedlink" href="http://politiken.dk/udland/thomaslauritzen/ECE2569018/analyse-terrorisme-udfordrer-dfs-holdning-til-eu-forbehold/">ANALYSE</a></b><a class="embeddedlink" href="http://politiken.dk/udland/thomaslauritzen/ECE2569018/analyse-terrorisme-udfordrer-dfs-holdning-til-eu-forbehold/"> 
Terrorisme udfordrer DF's holdning til EU-forbehold</a></p><p>
I det øjeblik, vi har sagt ja til tilvalgsordningen, så har vælgerne givet 
aftalepartierne nøglen til den dør, der fører ind til Danmarks fremtidige 
deltagelse i Europol. Men der er mange andre former for EU-aftaler bag den 
dør, og en af dem er den fælles udlændingepolitik. 
</p><h3>
Politisk aftale hugget i sten 
</h3><p>
Dansk Folkeparti og andre kritikere vil slå ned på, at det er nøglen til 
spørgsmålet om den danske deltagelse i EU’s retlige samarbejde <i>som 
helhed</i>, der bliver givet til Socialdemokraterne, de radikale, SF, 
Venstre og Konservative ved denne folkeafstemning. Og at den nøgle ikke kan 
gives tilbage til vælgerne igen senere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er nøglen til spørgsmålet om den danske deltagelse i EU's retlige 
samarbejde <i>som helhed</i>, der bliver givet til Socialdemokraterne, de 
radikale, SF, Venstre og Konservative ved denne folkeafstemning
</p>
</blockquote>
</div><p>
Aftalepartierne lover nu hinanden og befolkningen, at de ikke vil bruge den 
nøgle til at låse op for EU’s fælles udlændingepolitik, medmindre de fem 
partier bliver enige om at gøre det senere. </p><p>
De prøver at hugge løftet endnu mere i sten ved at klart at definere 22 
retsakter, der primært handler om grænseoverskridende kriminalitet og 
retstvister, som de ønsker dansk deltagelse i på kort sigt. Når det gælder 
»fremtidige retsakter«, vil partierne »tage stilling fra sag til sag« - dog 
er de allerede nu enige om, at Danmark også skal være med i for eksempel et 
kommende europæiske register over flypassagerer som del af EU’s styrkede 
terrorbekæmpelse. 
</p><h3>
Ny afstemning bliver unødvendig 
</h3><p>
Udlændingepolitikken bliver specifikt udelukket. Medmindre altså, at de fem 
partier bliver enige om noget andet senere eller ved, »at det annonceres 
forud for et folketingsvalg«. 
</p><p>
Hvad den sidste bisætning betyder, må kræve noget forklaring i den kommende 
tid. Gælder hvert enkelt aftalepartis ’vetoret’ over deltagelse i 
eksempelvis EU’s udlændingepolitik kun i perioden mellem dette års 
folketingsvalg og det næste? 
</p><p><b class="ext-link"><a class="embeddedlink" href="http://politiken.dk/indland/politik/ECE2591548/stoler-thulesen-paa-lars-loekke-nej-naar-det-handler-om-eu/">KRITIKKEN FRA DF</a></b><a class="embeddedlink" href="http://politiken.dk/indland/politik/ECE2591548/stoler-thulesen-paa-lars-loekke-nej-naar-det-handler-om-eu/"> 
Stoler Thulesen på Lars Løkke? »Nej, når det handler om EU...«</a></p><p>
Den slags spørgsmål vil kritikerne vide at stille. Uanset hvad svaret er, så 
vil den tilvalgsordning, der nu skal til folkeafstemning, ændre på et 
grundlæggende forhold: Hvis danskerne stemmer ja, så vil det bagefter ikke 
kræve endnu en folkeafstemning at gå med i udlændingepolitikken. 
</p><p>
Også det skridt vil i fremtiden kunne tages af et flertal i Folketinget, hvis 
alle fem aftalepartier en dag bliver enige om at gøre det. 
</p><h3>
Tillid til fremtidens politikere 
</h3><p>
Det siger og skriver statsminister Helle Thorning-Schmidt (S), venstreformand 
Lars Løkke Rasmussen og de andre politiske ledere bag aftalen, at de ikke 
vil gøre. Og det mener de utvivlsomt meget oprigtigt både lige nu og i den 
overskuelige fremtid. 
</p><div class="art-quote article-box">
<p class="quote"/>
<blockquote>
<p class="quote-txt">
Hvad mener partilederne og deres eventuelle efterfølgere om det her om fem, ti 
eller tyve år? Uanset standpunkt er det et relevant spørgsmål at rejse nu
</p>
</blockquote>
</div><p>
Men hvad mener partilederne og deres eventuelle efterfølgere om det her om 
fem, ti eller tyve år? Uanset standpunkt er det et relevant spørgsmål at 
rejse nu, hvis vælgerne skal give dem nøglen til hele Danmarks deltagelse i 
også fremtidens retlige EU-samarbejde. </p><p>
Derfor handler den kommende folkeafstemning ikke kun om Danmarks og EU’s kamp 
mod kriminalitet og terrorisme. Den handler heller ikke kun om danskernes 
sikkerhed og tryghed. 
</p><p class=" bl-elem">
Den handler også om, hvorvidt vi tør overlade beslutningen om deltagelse i 
europæisk udlændingepolitik til Folketingets flertal. Og dermed i en vis 
forstand om, hvorvidt flertallet af danskerne er parat til en ny æra i dansk 
europapolitik efter over et kvart århundrede i EU-forbeholdenes tegn. 
</p>	
</div>
</div></body></html>
