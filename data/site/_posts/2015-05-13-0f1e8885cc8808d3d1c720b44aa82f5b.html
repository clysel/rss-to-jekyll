---
layout:     post
title: 	    "Små 2.000 landmænd skylder for meget til at overleve"
post_author:	    
post_date:	    Wed, 13 May 2015 16:33:04 +0200
post_site:	    politiken.dk 
post_link:	    http://politiken.dk/oekonomi/ECE2667840/smaa-2000-landmaend-skylder-for-meget-til-at-overleve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alt for mange landmænd har svært ved at høste guld på deres marker og skylder 
så store beløb i banken, at de bør sælge deres gårde. 
</p><p>
Helt præcist er der tale om 1.739 danske landmænd, som har høj gæld og ikke er 
i stand til at afdrage den, viser nye tal fra videncenteret Seges, der er en 
del af interesseorganisationen Landbrug og Fødevarer. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00936/Landbrug-styrke-300_936252a.gif" alt="" border="0"/></span></p><p>
Ifølge erhvervsøkonomisk chef i Seges Klaus Kaiser bør landmændene sælge og 
lade nye kræfter forsøge at løfte forretningen. 
</p><p>
»Landbruget står i en meget alvorlig situation, hvor mange landmænd har en høj 
gæld, samtidig med at der er indtjeningskrise. Inden for få år er der behov 
for, at nye ejere kommer til hos op mod 2.000 landbrug«, siger han: 
</p><p>
»Der er en gruppe, som har været kriseramt og låst fast i løbet af mindst de 
seneste tre år. De kører med underskud og gælden stiger år for år. Samtidig 
er der mange ældre landmænd, som ønsker at forlade erhvervet«. 
</p><p><b>Ny pakke fra regeringen og landbruget </b></p><p>
Forleden lancerede regeringen en redningsplan til de kriseramte landmænd 
sammen med Landbrug og Fødevarer samt den finansielle sektor. En ny fond med 
mindst to milliarder kronmer skal yde finansiel støtte til de gældsplagede 
landbrug. 
</p><p>
Samtidig skal finansieringspakken, der går under navnet 'Udvikling af dansk 
landbrug', være med til at sætte skub på omstillingen, så flere af 
landmændene kommer ud af de kriseramte landbrug og af med deres gæld. 
</p><p>
Lige nu går omstillingen meget langsomt, fordi bankerne har mange penge i 
klemme, forklarer institutleder Henrik Zobbe, der forsker i landbrugsøkonomi 
på Københavns Universitet. 
</p><p><b class="ext-link">DEBAT</b><a class="embeddedlink" href="http://politiken.dk/debat/kroniken/ECE1946737/dansk-landbrug-skal-traekkes-op-af-moeget/">Dansk landbrug skal trækkes op af møget</a></p><p>
»Bankerne og landmændene holder hinanden fast i en kreditklemme. Mange 
landmænd har så høj en gæld, at de skal gå fra gården, og gælden skal 
nedskrives, men bankerne kan ikke tåle alle tabene på samme tid. Det vil 
give dem problemer, og derfor går det meget langsomt«, siger han. 
</p><p>
De danske kriseramte landmænd har en gæld på 53 milliarder kroner. Heraf udgør 
gælden til bankerne næsten 20 milliarder kroner. Ifølge Henrik Zobbe løser 
den nye redningsplan da heller ikke krisen. 
</p><p>
»Bankerne prøver at få afviklet gælden i ro og orden. Finansieringspakken kan 
måske få den proces til at gå lidt hurtigere, men det er slet ikke nok. Det 
egentlige problem er, at der er for meget gæld, og det er ikke samfundets 
eller statens problem. Det eneste, man kan gøre, er at lade markedet løse 
det. På et eller andet tidspunkt får bankerne nok, og så finder parterne en 
løsning«, siger han. 
</p><h3>
2015 bliver et rekorddårligt år 
</h3><p>
De danske landmænd og Seges frygter et forfærdeligt 2015 for sektoren, der 
ifølge dem presses af især to faktorer. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke rimeligt, at de landmænd som har opført sig økonomisk ansvarligt 
gennem 00'erne skal se dem, som har ikke opført sig ordentligt, få økonomisk 
hjælp
</p>
<p class="sender">
Henrik Zobbe, 
</p>
</blockquote>
</div><p/><p>
»Især lave priser på mælk og kød rammer svine- og mælkeproducenters indtægter 
hårdt. 6 ud 10 forventes at køre med underskud i 2015. På omkostningssiden 
er man desuden ramt af rammevilkår, som er skrappere end de udenlandske 
konkurrenter, der gør det svært at tjene penge. Det gælder for eksempel de 
danske miljøkrav og høje afgifter«, siger Klaus Kaiser fra videncenteret 
Seges. 
</p><p><i class=" bl-elem">Der er jo nogen, som godt kan klare sig. Kunne det ikke tyde på, at der er 
for mange landmænd om buddet, at man skal have færre danske landmænd? </i></p><p>
»Der er tale om et globalt marked, og det nytter derfor ikke at tage nogle få 
danske landmænd ud. Hvis ikke vi gør op med de skrappe rammevilkår, vil vi 
igen om 10 år se det samme scenarie«. 
</p><h3>
Uansvarlige investeringer 
</h3><p>
Men den køber lektor Henrik Zobbe fra Københavns Universitet ikke. Han mener, 
at gældsproblemerne langt hen ad vejen handler om en uansvarlig adfærd hos 
mange landmænd op gennem 00'erne. 
</p><p>
»Hvis man giver den rigtig pris for jorden, så er rammevilkår ikke noget 
problem, for så har man på forhånd lavet en økonomisk kalkule, der viser, at 
investeringen kan betale sig. Man har givet for mange penge for en jord, der 
ikke var pengene værd«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2472390/landbrug-i-noedraab-til-banker/">Landbrug i nødråb til banker</a></p><p>
Derfor kritiserer Henrik Zobbe også, at regeringen kommer de uansvarlige 
landmænd til undsætning. 
</p><p class=" bl-elem">
»Det er ikke rimeligt, at de landmænd som har opført sig økonomisk ansvarligt 
gennem 00’erne skal se dem, som har ikke opført sig ordentligt, få økonomisk 
hjælp. Der må man give sektoren nogle rimelige investeringsmuligheder, som 
også gavner de velfungerende landmænd«, siger han. 
</p>	
</div>

</div></body></html>
