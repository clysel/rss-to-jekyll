---
layout:     post
title: 	    "Fattige lejere sat på gaden, kommuner ser den anden vej"
post_author:	    
post_date:	    Mon, 04 May 2015 09:47:47 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2649632/fattige-lejere-sat-paa-gaden-kommuner-ser-den-anden-vej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det sker rundt regnet 3.500 gange om året. 
</p><p>
At en foged, en låsesmed, et par flyttefolk og politiet sætter enlige eller 
hele familier på gaden, fordi de ikke har betalt huslejen. 
</p><h3>
27.000 lejere sat på gaden 
</h3><p>
I perioden fra 2007 til 2013 blev rundt regnet 27.000 lejere sat ud af deres 
boliger, viser en ny og omfattende rapport udarbejdet af SFI, Det Nationale 
Forksningscenter for Velfærd. 
</p><p>
Rapporten viser, at det samlede antal fogedsager og udsættelser er faldet 
svagt de seneste år, men stik imod landstendensen er antallet af udsættelser 
steget i en række københavnske omegnskommuner. 
</p><p>
Og i 27 af landets 98 kommuner bliver flere lejere sat ud af deres bolig, end 
det, der kan forklares med kommunernes størrelse, antallet af borgere på 
overførselsindkomster, boligsituation i øvrigt og befolkningens 
sammensætning. 
</p><p>
Det gælder blandt andre Gentofte, Furesø, Lyngby-Taabæk, Herning, Hillerød og 
Kerteminde kommuner. 
</p><h3>
Udsættelser kunne være undgås 
</h3><p>
Rapportens beregninger viser, at et sted mellem 350 og 2400 af udsættelser 
kunne være undgået, hvis de 27 kommuner havde haft det antal udsættelser, 
man kunne forvente ud fra kommunens forhold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2441225/banker-tager-overpris-for-risikofrie-laan/">Banker tager overpris for 
risikofrie lån </a></p><p>
»Noget kunne tyde på, at den forskel vi ser,s kan skyldes indsatsen og 
prioriteringen i kommuner, det er i hvert fald svært at finde andre 
forklaringer ud fra vores model«, siger en af rapportens forfattere, forsker 
Gunvor Christensen fra SFI. 
</p><p>
»Man skal huske at hver eneste udsættelse rummer en større eller mindre social 
tragedie. Derfor er det så vigtigt at der bliver gjort noget. Og et af de 
værktøjer, kommunerne kan bruge, er at hjælpe de her mennesker med at få 
styr på deres økonomi. For vi kans se, at det navnlig er folk med lave 
indkomster og stor gæld, der risikerer at blive sat ud af deres bolig«. 
</p><h3>
Boligsikringen smutter 
</h3><p>
»Så det handler dybest set om at kunne give de her mennesker og familier 
konkret hjælp, gældsrådgivning og betalingsaftaler og så handler det om at 
få tjekket, om disse borgere nu også får de offentlige ydelser, de har ret 
til g krav på – ikke mindst boligsikring«, siger Gunvor Christensen, der er 
»noget overrasket over«, at konstatere, at op mod halvdelen af de lejere, 
der bliver sat på gaden tilsyneladende har levet uden boligsikring,selvom de 
efter alt at dømme var berettiget til at få ydelsen. 
</p><p>
»Selv om det er folks eget ansvar at søge boligsikring, så var det oplagt at 
kommunerne i højere grad hjalp de her mennesker til at få den ydelse, de 
faktisk har ret til, det kunne jo være det kunne gøre en forskel«, siger 
hun. 
</p><p>
Furesø: Vore lejligheder er for dyre 
</p><p>
I Furesø forklarer Jobcenter-chef Flemming Sommer kommunens dårlige placering 
med det forhold, at lejeboligerne i kommunen er ret så dyre. 
</p><p>
»Når en lejer ikke kan betale huslejen og står til at blive at ud af 
lejligheden, så modtager vi et brev fra boligselskabet eller fra fogedretten 
om situationen. Og så sender vi hver gang et brev til den pågældende lejer 
og tilbyder et møde, hvor vi kan drøfte situationen og prøve at finde nogle 
løsninger. Desværre er der ikke ret mange, der dukker op«, siger Flemming 
Sommer og tilføjer: 
</p><p>
»Og så er det jo begrænset, hvad vi kan gøre for at skaffe en ny og billigere 
lejlighed, for som sagt, lejlighederne herude er ret så dyre«. 
</p><h3>
Flere unge bliver hjemløse 
</h3><p>
Den nye SFI-rapport er bestilt af den socialdemokratiske minister for bolig, 
by- og landdistrikter, Carsten Hansen (S). 
</p><p>
Den viser også, at der er særligt mange kontanthjælpsmodtagere, enlige mænd og 
unge blandt de lejere, der bliver sat ud af deres boliger. 
</p><p>
Og især de unge bekymrer forskerne. 
</p><p>
Det er nemlig ikke kun Furesø, at lejeboligerne er blevet så dyre, at de unge 
ikke kan betale dem. Sådan er situationen i mange kommuner, og når de unge 
ikke kan få en bolig, kan de ende på gaden, fortæller Gunvor Christensen: 
</p><p>
»Vi kan se på hjemløse-tællingerne, at gruppen af unge hjemløse er steget hen 
over de de sidste år, det er faktisk hver femte mellem 18 og 24 år der er 
hjemløs, en alarmerende udvikling. Og vores nye rapport viser, at rundt 
regnet hver fjerde af de lejere, der bliver sat på gaden også tilhører denne 
aldersgruppe. De er et meget højt tal, der må give anledning til 
eftertanke«, siger Gunvor Christensen. 
</p><h3>
Positiv udvikling i storbyer 
</h3><p>
Nu er du jo forsker, men synes at der er nogle kommuner, der burde skamme sig 
over situationen? 
</p><p>
»Der er kun skidt at sige om det at blive sat ud af sin lejlighed. Vi ved at 
det udløser nye problemer, det er svært at finde et job, det er svært at få 
en ny bolig, og når boligen ikke er på plads, så giver det problemer for 
børnene i skolen. Det er en lavine af problemer, der gør det meget svært at 
komme på fode igen, og derfor er det bare så vigtigt, at alle kommuner gør 
en indsats, og lærer af hinanden dér, hvor indsatsen virker«, siger hun. 
</p><p>
Det er navnlig de store kommuner København, Frederiksberg, Århus, Odense og 
Aalborg, der formår at nedbringe det samlede antal fogedsager og 
udsættelser. 
</p><p>
Mens problemer er størst i provinsen og i omegnskommunerne. 
</p><p class=" bl-elem">
Politiken har forgæves forsøgt at få en kommentar fra Gentofte og 
Lyngby-Taarbæk kommuner. 
</p>	
</div>

</div></body></html>
