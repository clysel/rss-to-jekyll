---
layout:     post
title: 	    "Norwegians kringlede opbygning: Hvorfor alle de døtre?"
post_author:	    
post_date:	    Sat, 07 Mar 2015 07:32:15 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2576768/norwegians-kringlede-opbygning-hvorfor-alle-de-doetre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konflikten mellem Norwegian og dets piloter raser, efter at 
overenskomstforhandlingerne brød sammen 28. februar. 
</p><p>
Alle 700 skandinaviske piloter strejker, og torsdag meddelte Norwegian, at de 
vil dele det datterselskab, som piloterne er ansat i, op i tre nationale 
datterselskaber. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en klassisk del og hersk-strategi
</p>
<p class="sender">
Flemming Ibsen 
</p>
</blockquote>
</div><p/><p>
Men Norwegians mange datterselskaber stopper ikke ved den skandinaviske 
grænse. Også de spanske og engelske piloter er ansat i hver deres 
datterselskab, mens langdistancepiloterne holder til i et datterselskab i 
Irland. 
</p><p><b class="ext-link">TVANG</b><a class="embeddedlink" href="http://politiken.dk/oekonomi/arbejdsmarked/ECE2576862/norwegian-til-piloter-accepter-flytning-eller-smut/">Norwegian til piloter: Accepter flytning 
eller smut</a></p><p>
Men hvorfor bliver Norwegian ved med at opdele sine piloter i nye 
datterselskaber? 
</p><p>
»Det er en klassisk del og hersk-strategi«, siger Flemming Ibsen, professor 
ved center for arbejdsmarkedsforskning på Aalborg Universitet. 
</p><p>
»I en normal virksomhed kan man ikke spille personalet ud mod hinanden, men 
det kan man her. For personalet får jo langt sværere ved at optræde samlet, 
når de ikke er ansat i samme selskab. Hvis de danske piloter accepterer 
lavere lønninger, underbyder de deres svenske og norske kolleger, og det 
øger konkurrencen til gavn for arbejdsgiveren«. 
</p><h3 class="tvheader">Norwegian lammet: Derfor strejker piloterne</h3>
<p/><h3>
Personaleleverandører 
</h3><p>
Fredag kunne luftfartsmediet <a href="http://www.check-in.dk/norwegian-opsplitning-var-forberedt#.VPnMQfmG-QU">Check-In.dk</a> 
berette, at Norwegian i over en måned har planlagt at splitte sine 
skandinaviske piloter op. For Norwegian bruger datterselskaberne som 
underleverandører af personale, tilføjer redaktør på Check-In.dk, Andreas 
Krog, over for Politiken: 
</p><p>
»Norwegian betragter datterselskaberne som en leverandør – som en maskine. Og 
hvis den maskine ikke virker, får de bare nogle af de andre maskiner til at 
køre lidt hurtigere - eller tilkalder hjælp udefra. Nu, hvor der problemer 
med den skandinaviske maskine, bruger de bare de andre maskiner«, siger han 
med henvisning til den igangværende konflikt, hvor Norwegian-ledelsen har 
fået piloter i spanske og engelske datterselskaber til at flyve de 
strejkeramte ruter. 
</p><div class="art-quote article-box">
<p class="quote"/>
<blockquote>
<p class="quote-txt">
Norwegian betragter datterselskaberne som en leverandør - som en maskine
</p>
<p class="sender">
Andreas Krog, Check-In.dk 
</p>
</blockquote>
</div><p/><p>
For under halvandet år siden var alle Norwegians skandinaviske stewarder, 
stewardesser og piloter ansat i moderselskabet. Men i november 2013 blev 
først piloterne flyttet til datterselskabet, NAN, og i marts 2014 blev 
kabinepersonalet flyttet over i tre nationale selskaber - den samme manøvre, 
som Norwegian altså nu vil lave med piloterne. 
</p><p><b class="ext-link">SPLITTET</b><a class="embeddedlink" href="http://politiken.dk/oekonomi/arbejdsmarked/ECE2575296/norwegian-splitter-strejkende-piloter-op/">Norwegian splitter strejkende piloter op</a></p><p><i class=" bl-elem">Er denne del og hersk-strategi kun kendetegnende for flybranchen?</i></p><p>
»Det er måske her den er mest udbredt, men det er en taktik, der bliver brugt 
i de brancher, hvor man kæmper for lave omkostninger. I medicinalbranchen 
konkurrerer Novo Nordisk jo for eksempel slet ikke på lønninger, men på 
forskning og innovation, så de ville slet ikke have fordel af at dele deres 
arbejdere op«, siger Flemming Ibsen. 
</p><h3>
Den skandinaviske velfærdsmodel på spil 
</h3><p>
Men den langsigtede strategi kan være en helt anden end blot at få de 
skandinaviske piloter ned i løn, mener arbejdsmarkedsforskeren: 
</p><div class="art-quote article-box">
<p class="quote"/>
<blockquote>
<p class="quote-txt">
Det kan være planen, at man vil udrangere skandinavisk arbejdskraft og 
erstatte den med udenlandsk
</p>
<p class="sender">
Flemming Ibsen 
</p>
</blockquote>
</div><p/><p>
»Det kan være planen, at man vil udrangere skandinavisk arbejdskraft og 
erstatte den med udenlandsk, hvis ikke skandinaverne vil gå ned i løn. Det 
er det, man ser i lastbilbranchen, og ledelsen i Norwegian har jo allerede 
meldt ud, at skandinaverne er for dyre«. 
</p><p>
Ifølge Andreas Krog fra Check-In.dk er der da også kun én vej for Norwegian: 
</p><p>
»Norwegian er på vej derhen, hvor Ryanair er i dag. Den her konflikt viser, at 
de er på vej til at blive ligeså kreative i deres ansættelsesforhold«. 
</p><p>
Det kan formanden for Ryanairs pilotforening, Evert van Zwol, nikke 
genkendende til: 
</p><p>
»Den rute, de tager i Norwegian er meget lig det, der er sket med 
Ryanair-piloterne. For lidt over 10 år siden var vi også ansat i 
moderselskabet, men i dag er mere end 70 procent ikke direkte ansat under 
Ryanair, men i stedet som selvstændige, der udlejer deres services til 
Ryanair«, siger han. 
</p><p><b class="ext-link">STØTTE</b><a class="embeddedlink" href="http://politiken.dk/rejser/ECE2573845/ryanairs-piloter-slutter-op-om-strejkende-skandinaver/">Ryanairs piloter slutter op om 
strejkende skandinaver</a></p><p>
Og den vej går det for størstedelen af flybranchen, mener Flemming Ibsen. Kun 
de flyselskaber, der flyver med mange businesskunder og derfor konkurrerer 
på service og kvalitet, står uden for det ræs. 
</p><p>
For flere og flere forbrugere vil så billigt til Mallorca og Los Angeles som 
muligt, og det presser priserne og dermed lønningerne i flybrancen. Og i det 
kapløb er de skandinaviske lønforhold måske ikke længere konkurrencedygtige, 
antyder han. 
</p><p class=" bl-elem">
»Hvis flyselskaberne ikke kan overleve med vores arbejdsvilkår, må de enten 
dreje nøglen om eller få presset arbejdsvilkårene i bund - og det vil jo 
sætte den skandinaviske velfærdsmodel på spil«. 
</p>	
</div>
</div></body></html>
