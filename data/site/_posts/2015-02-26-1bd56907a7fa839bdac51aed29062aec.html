---
layout:     post
title: 	    "Danske turister flåes, når de lejer bil i udlandet "
post_author:	    
post_date:	    Thu, 26 Feb 2015 13:50:15 +0100
post_site:	    politiken.dk 
post_link:	    http://politiken.dk/rejser/nyheder/ECE2564671/danske-turister-flaaes-naar-de-lejer-bil-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du skal være vågen og vaks, når du lejer bil i udlandet. 
</p><p>
Selvom du har bestilt og betalt det hele hjemmefra, kan du hurtigt blive 
fanget i udenlandske kontrakter med dyre ekstraforsikringer. Det fortæller 
kunder til DRs forbrugermagasin Kontant. 
</p><p>
»Det er umuligt at gennemskue, hvad man skriver under på, og man bliver fanget 
i noget, man ikke har styr på«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sikkerhedogforsikring/ECE2075531/billeje-danskere-foeler-sig-presset-til-at-tegne-ekstra-forsikringer/">Billeje: Danskere føler sig 
presset til at tegne ekstra forsikringer</a></p><p>
Det er den følelse, Jeanette Pedersen sidder tilbage med efter familieferien 
til Sydspanien. Da hun kommer hjem, får hun en ekstraregning på knap 5.000 
kroner fra firmaet Avis, som hun lejede bil hos. 
</p><p>
»Det viser det sig, at vi har skrevet under på, at vi har købt nogle ekstra 
forsikringer, selvom vi var forsikret hjemmefra«. 
</p><h3>
Skriver man under, klapper fælden 
</h3><p>
Jeanette Pedersen lejede to biler hjemmefra med de ønskede forsikringer og 
betalte det hele på forhånd. 
</p><p>
Da hun ankommer til Málaga Lufthavn og skal have udleveret bilerne, beder 
ekspedienten om hendes kreditkort og forklarer, at hun skal lægge et 
depositum for eventuelle skader på bilerne. Det går hun med til og skriver 
under på et spansk dokument. 
</p><p>
»Jeg skriver under, fordi jeg har lejet bilerne hjemmefra. Jeg er i god tro og 
tænker, at det er i orden, det de gør«, forklarer Jeanette Pedersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2309810/lej-feriebilen-i-udlandet-og-spar-penge/">Lej feriebilen i udlandet og 
spar penge</a></p><p>
Det kommer hun til at fortryde. Hun har nemlig skrevet under på en spansk 
kontrakt, hvor hun går med til at købe ekstraforsikringer til næsten 5.000 
kroner. 
</p><p>
Er man først gået i fælden og har skrevet under, så er man som udgangspunkt 
bundet, og så kan det være rigtig svært at få pengene tilbage. Hos FDM ser 
man flere sager, hvor det er problemet. 
</p><p>
»Man kommunikerer begge parter på et sprog, som ikke er ens modersmål, og man 
føler, at man får ét at vide, og rent faktisk skriver man under på noget 
andet. Men det er rigtig, rigtig svært at bevise, at man er blevet lovet 
noget andet, end det man skriver under på«, siger Helle Brasch, jurist hos 
FDM. 
</p><p>
Derfor så hun gerne, at der kom nogle standarder på området, så 
biludlejningskontrakterne inden for EU så nogenlunde ens ud. 
</p><h3>
Trak Avis i retten 
</h3><p>
Selvom man, ifølge FDM, er dårligt stillet, så er det ikke alle kunder, der 
giver op. Majken Korsgård Petersen blev trukket 1.700 kroner for ekstra 
forsikringer af AVIS. Hun valgte at føre en retssag mod firmaet 
</p><p>
»Det er fornemmelsen af at blive snydt - at folk, der har mine 
kreditkortoplysninger, bare hæver noget mere, fordi de kan. Det bliver en 
principsag, og så bliver man stædig«, siger Majken Korsgård Petersen, som er 
advokat og partner i advokatfirmaet Danders &amp; More. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/bilferie/ECE1669308/det-maa-du-ikke-glemme-paa-bilferien-i-europa/">Det må du ikke glemme på 
bilferien i Europa</a></p><p>
I byretten i Lyngby slog dommeren fast, at Avis skulle tilbagebetale de 1.700 
kroner. 
</p><p>
»Dommen siger, at vi kunne handle i tillid til det, vi havde bestilt 
hjemmefra, og så skulle vi ikke tåle, at der var noget ekstra med småt, som 
vi skulle acceptere efterfølgende«. 
</p><h3>
Firmaet vil ikke betale 
</h3><p>
Jeanette Pedersen har adskillige gange forsøgt at kontakte Avis for at få 
pengene tilbage, men hun har endnu ikke fået sine penge. 
</p><p>
»Jeg har kontaktet dem mindst 20 gange, og jeg har fået en tilbagemelding på, 
at de kigger på sagen. Men der sker ikke rigtig noget, så min tålmodighed er 
sluppet lidt op«, siger Jeanette Pedersen. 
</p><p>
Avis skriver i en mail til Kontant, at de beklager, hvis Jeanette Pedersen og 
andre kunder føler, at de ikke er blevet tilstrækkeligt informeret om, hvad 
de skrev under på. 
</p><p>
Firmaet vil dog ikke umiddelbart tilbagebetale de knap 5.000 kroner til 
Jeanette Pedersen, som hun mener at have betalt for meget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE2431541/michaela-koerte-udlejningsbil-gratis-til-danmark-trods-lidt-boevl-var-det-en-fed-tur/">Michaela kørte udlejningsbil 
gratis til Danmark: »Trods lidt bøvl var det en fed tur«</a></p><p>
Kontant har været i kontakt med Forbruger Europa, som har mulighed for at 
hjælpe kunder, der er kommet i klemme med biludlejere. De vil nu - i 
samarbejde med deres spanske søsterkontor - undersøge, om det er muligt for 
Jeanette Pedersen at få pengene tilbage. 
</p><p class=" bl-elem">
Kontant i aften på DR1 handler om, hvordan du undgår at gå i fælden, når du 
lejer bil i udlandet. 
</p>	
</div>
</div></body></html>
