---
layout:     post
title: 	    "Chokeret Montenegro-træner undskylder for skandalekamp"
post_author:	    
post_date:	    Sat, 28 Mar 2015 12:17:43 +0100
post_site:	    politiken.dk 
post_link:	    http://politiken.dk/sport/fodbold/ECE2608142/chokeret-montenegro-traener-undskylder-for-skandalekamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der venter formentlig Montenegros fodboldforbund en streng straf efter 
skandalen fredag aften, hvor EM-kvalifikationskampen mod Rusland endte i 
kaos og ballade og måtte afblæses midt i anden halvleg.
</p><p>
Stillingen var 0-0, da kampens tyske dommer, Deniz Aytekin, sendte spillerne i 
omklædningsrummet, og det er nu op til det europæiske fodboldforbund (Uefa) 
at vurdere, hvad konsekvenserne skal være.
</p><p>
Da kampen endegyldigt blev fløjtet af, var spillerne på de to hold i 
håndgemæng på banen, men det var blot den sidste af flere episoder på en 
aften, der kommer til at stå som et mørkt kapitel i Montenegros 
fodboldhistorie.
</p><p>
»«Jeg undskylder over for de russiske spillere og ledere for alt, hvad der 
skete. Det er ingen overraskelse, at kampen blev stoppet efter den sidste 
episode, siger Montenegros landstræner Branko Brnovic ifølge nyhedsbureauet 
Reuters til tv-stationen RTCG.
</p><p>
Balladen startede umiddelbart efter, at kampen var blevet sat i gang, da 
Ruslands målmand, Igor Akinfeev, blev ramt af fyrværkeri og måtte bæres fra 
banen.
</p><p>
Han blev efterfølgende kørt på hospitalet, hvor han ifølge Ruslands 
landstræner Fabio Capello fik konstateret forbrændinger på halsen.
</p><p>
Spillerne blev sendt tilbage til omklædningsrummet, inden kampen efter en 
længere afbrydelse blev genoptaget.
</p><p>
Men atmosfæren var forgiftet. I pausen var der uroligheder på tribunerne, og i 
anden halvleg fortsatte publikum med at kyle ting efter de russiske spillere.
</p><p>
Da endnu en russer - umiddelbart efter at Igor Shirokov havde brændt et 
straffespark - tilsyneladende blev ramt af kasteskyts, havnede de to hold 
spillere i slagsmål på banen, og dommeren afbrød endelig den vanvittige 
forestilling.
</p><p>
Den montenegrinske landstræner er klar over, at hårde tider venter forude.
</p><p>
»«Mine spillere er helt slået ud, hverken de eller jeg ved, hvad vi 
skal sige efter alt dette, siger Branko Brnovic, der regner med, at hans 
hold som minimum bliver taberdømt.
</p><p>
»«Vi har nu ingen chance for at kvalificere os, og vores fans får 
også en længere karantæne. Heldigvis har præsidenten for vores 
fodboldforbund, Dejan Savicevic, et godt ry i Uefa, mener landstræneren.
</p><p>
Hans kollega på den russiske trænerbænk, Fabio Capello, mener også, det var 
korrekt at afblæse kampen.
</p><p class=" bl-elem">
»«Jeg synes, det var den rigtige beslutning. Efter den første 
episode sagde Uefas delegerede, at vi skulle spille videre, så det var vi jo 
nødt til, siger Fabio Capello.
</p>	
</div>
</div></body></html>
