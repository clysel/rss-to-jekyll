---
layout:     post
title: 	    "Arbejdsmarkedsforsker om Ryanairs seneste træk: »Det handler om publicity«"
post_author:	    
post_date:	    Thu, 19 Mar 2015 22:12:50 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2595709/arbejdsmarkedsforsker-om-ryanairs-seneste-traek-det-handler-om-publicity/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det handler mest af alt om publicity og om at vende folkestemningen, når 
Ryanair nu har valgt at trække en række store, danske fagforbund i 
Arbejdsretten på grund af gårsdagens aktion i Københavns Lufthavn.
</p><p>
Det vurderer professor ved Center for Arbejdsmarkedsforskning på Aalborg 
Universitet Henning Jørgensen. 
</p><div class="art-quote article-box">
<p class="quote"/>
<blockquote>
<p class="quote-txt">
Det handler om at få lavet publicity og få vendt folkestemningen
</p>
<p class="sender">
Henning Jørgensen, professor ved Center for Arbejdsmarkedsforskning 
</p>
</blockquote>
</div><p/><p>
»Det handler ikke om en arbejdsmæssig konflikt med et ulovligt formål, det er 
ikke et spørgsmål om organisationer, der deltager eller ej - det handler om 
at få lavet publicity og få vendt folkestemningen«, siger han. 
</p><p><b class="ext-link">AKTION </b><a class="embeddedlink" href="http://politiken.dk/oekonomi/arbejdsmarked/ECE2593368/ansatte-i-lufthavnen-tvinger-ryanair-til-at-blive-paa-jorden/">Ansatte i lufthavnen tvinger Ryanair til 
at blive på jorden</a></p><p>
Aktionen, der involverede mellem 50 og 60 mennesker, betød, at Ryanairs første 
afgang fra Københavns Lufthavn blev tre timer forsinket, og har ifølge 
Ryanair kostet selskabet i omegnen af 135.000 kroner. 
</p><h3>
Handler om at vende folkestemningen 
</h3><p>
Officielt har fagforeningerne ikke villet bakke op om nogen aktioner, før 
Arbejdsretten i en anden sag har taget stilling til, om sådanne konflikter 
vil være lovlige. Det vil formentlig ske i slutningen af april. 
</p><p>
Derfor er det umiddelbart svært at se, hvorfor fagforeningerne nu trækkes i 
Arbejdsretten oven på gårsdagens aktioner, siger Henning Jørgensen. 
</p><p>
»Organisationsfolkene kender bogen, og derfor træder de ikke ved siden af ved 
at pådrage sig organisationsansvar, for det bliver en rigtig dyr sag, hvis 
de gjorde det. At der så er nogle fjollerikker, der løber rundt med flag og 
så videre, det er jo helt uden for organisationernes rækkevidde«, siger han. 
</p><p><b class="ext-link">RYANAIR:</b><a class="embeddedlink" href="http://politiken.dk/oekonomi/arbejdsmarked/ECE2593785/ryanair-myndigheder-skal-forhindre-demonstrationer/">Myndigheder skal forhindre 
demonstrationer</a></p><p>
Derfor handler det i højere grad om at få vendt den for Ryanair negative 
folkestemning til deres fordel, vurderer han. 
</p><p>
»Lige nu er det jo tre fjerdedele af befolkningen, der synes, at det her er 
urimelig løndumping og gerne vil have gjort noget imod det. Men hvis det er 
sådan, at der går en måned eller to med indberetninger om ulovlige aktioner 
i Københavns Lufthavn mod Ryanair, så kan de måske vende folkestemningen«, 
siger Henning Jørgensen. 
</p><h3>
Ryanair handler »dobbeltmoralsk«
</h3><p>
Henning Jørgensen siger, at Ryanair spiller »dobbeltspil« ved at benytte sig 
af den danske models instanser, mens de samtidig gør, hvad de kan, for at 
kæmpe imod netop den danske model. 
</p><div class="art-quote article-box">
<p class="quote"/>
<blockquote>
<p class="quote-txt">
Det er lidt dobbeltmoralsk, men det er deres måde at køre konflikter på med 
personalet og personalets organisationer
</p>
<p class="sender">
Henning Jørgensen 
</p>
</blockquote>
</div><p/><p>
»På den ene side, har de kategorisk benægtet fagforeninger og den danske 
model, og på den anden side begynder de nu at bruge den. Det er lidt 
dobbeltmoralsk, men det er deres måde at køre konflikter på med personalet 
og personalets organisationer«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2592618/ryanair-flyver-hoejt-paa-sine-egne-betingelser-i-irland/">Ryanair flyver højt på sine 
egne betingelser i Irland</a></p><p>
Fordi Ryanair ikke er medlem af en dansk arbejdsgiverforening, kan de ikke 
søge bod hos Arbejdsretten. 
</p><p>
»Det kan vi slet ikke få. Det eneste, vi kan uden for overenskomst, er at få 
det kendt ulovligt. Ansvaret forholder vi os som sådan ikke til«, siger 
Ryanairs danske advokat Michael Møller Nielsen. 
</p><p class=" bl-elem">
De fagforeninger, der nu skal i Arbejdsretten er 3F, H/K Danmark, 
Serviceforbundet, Blik- og Rørarbejderforbundet og Dansk Metal. 
</p>	
</div>
</div></body></html>
