---
layout:     post
title: 	    "Politisk enighed om, at de royale børnebørn skal arbejde i fremtiden"
post_author:	    
post_date:	    Wed, 15 Apr 2015 22:17:52 +0200
post_site:	    politiken.dk 
post_link:	    http://politiken.dk/indland/politik/ECE2628744/politisk-enighed-om-at-de-royale-boerneboern-skal-arbejde-i-fremtiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal regentparrets otte børnebørn indstille sig på et voksenliv som almindelig 
lønmodtager? Eller skal de leve et liv på apanagen, som deres forældre og 
bedsteforældre? 
</p><p>
Et flertal af danskerne - 66 procent - hælder til det første. 
</p><p>
De mener, at prins Joachims børn, som ikke står i første række til tronen, bør 
indstille sig på et mere normalt arbejdsliv som voksne. 57 procent er 
desuden enige i, at grevinde Alexandra ikke længere bør få penge fra den 
danske stat. 
</p><p>
Men hvad mener politikerne? 
</p><h3>
V: Apanagen er rimelig 
</h3><div class="art-fakta article-box">
<h4 class="">
HVEM MODTAGER HVOR MEGET </h4>
<div class="fakta-body" data-buildingblock="embedded_factboxlink">
<p><b>Dronning Margrethe</b>: 69,9 mio. kr. (+9,2 pct. mere end 2013)
</p><p><b>Prins Henrik: </b>7,9 mio. kr. (+9,7 pct.)
</p><p><b>Prinsesse Benedikte: </b>1,2 mio. kr. (+ 9 pct.)
</p><p><b>Kronprins Frederik:</b> 17,6 mio. kr. (+8,6%)
</p><p><b> Kronprinsesse Mary:</b> 1,9 mio. kr. (+5,6 %)
</p><p><b>Prins Joachim:</b> 3,4 mio. kr. (+6,3 %)
</p><p><b>Grev Ingolf: </b>1,6 mio. kr. (+6,7 %)
</p><p><b>Grevinde Alexandra: </b>2,3 mio. kr. (+9,5 %)
</p><p class=" bl-elem"><i class=" bl-elem">Kilde: Kongehuset og Finansministeriet</i></p>
</div>
</div><p>
Hos Venstre har de ingen planer om at ændre de nuværende regler for apanage, 
som partiets gruppeformand kalder »rimelige«. Men, siger Kristian Jensen. 
</p><p><b class="ext-link">LÆS MERE</b><a class="embeddedlink" href="http://politiken.dk/fotografier/ECE2627608/arvingerne-til-den-danske-trone/">Arvingerne til den danske trone</a></p><p>
»Jeg er meget enig i, at Joachims børn skal indstille sig på et mere 
almindeligt arbejdsliv, end den rolle det ville være, hvis de var direkte 
børn af kronprins Frederik«. 
</p><p>
De kongelige skal skrives ind i enten Civillisteloven eller i Lov om årpenge 
for at kunne modtage penge fra staten. Det blev grevinde Alexandra i 2004 – 
efter at hun blev skilt fra prins Joachim – med den begrundelse, at hun også 
i fremtiden skal have værdige vilkår at fungere under. 
</p><h3>
Kongehuset skal moderniseres 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg mener, det er helt rimeligt, at de uddanner sig og tager arbejde ligesom 
alle andre
</p>
<p class="sender">
Johanne Schmidt-Nielsen, EL 
</p>
</blockquote>
</div><p>
Anderledes splittede er holdningen hos de radikale. </p><p>
»Hos de radikale vil nogle medlemmer have kongehuset helt nedlagt, mens andre 
ønsker et mere moderne kongehus, der sandsynligvis vil indebære, at ikke 
hele kongefamilien er på apanage. Men vi har ikke lagt os fast på noget«, 
siger partiets gruppeformand, Camilla Hersom. 
</p><p>
Hun tilhører den fløj, der mener, at det er »meget naturligt«, at kongehuset 
moderniseres i takt med det omgivende samfund. 
</p><h3>
Det bliver en dyr forretning 
</h3><p>
Spørger man Enhedslisten, som bekendt helt vil afskaffe kongehuset, ligger 
svaret lige for. 
</p><p>
Partiets ordfører Johanne Schmidt-Nielsen mener, at børnebørnene og prins 
Joachims ekskone Alexandra »bør tage en uddannelse og få et arbejde som alle 
andre mennesker i Danmark«. 
</p><p>
»Det bliver godt nok en dyr forretning, når også børnebørnene får børn, og de 
får børn. Jeg mener, det er helt rimeligt, at de uddanner sig og tager 
arbejde ligesom alle andre«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2625877/kongehuset-skal-genopfinde-sig-selv/">Kongehuset skal genopfinde sig selv</a></p><p>
Hos Socialistisk Folkeparti er man så godt tilfreds med den nuværende apanage 
- der sidste år var 105,8 millioner kroner - at man ikke vil være med til, 
at den stiger med antallet af familiemedlemmer. 
</p><p>
»Jeg vil ikke være med til at give en højere apanage til kongehuset, fordi de 
får flere børn, børnebørn og oldebørn«, siger partiets gruppeformand, Jonas 
Dahl. 
</p><div class="art-quote article-box">
<p class="quote"/>
<blockquote>
<p class="quote-txt">
Der kommer nye til, og der er også nogen, der går fra
</p>
<p class="sender">
René Christensen, DF 
</p>
</blockquote>
</div><p>
»Derfor må direktøren i biksen, altså dronningen, vurdere, hvordan man 
fordeler de penge, de får i dag - altså, om apanagen skal smøres tyndere ud 
eller tykkere alt efter deres arbejdsopgaver«. </p><p>
Han mener desuden, at det er op til kongehuset at bestemme, om grevinde 
Alexandra fortsat skal modtage apanage. Sidste år modtog hun 2,3 millioner 
kroner. 
</p><h3>
Kongefamilien er moderne mennesker 
</h3><p>
Anderledes positivt ser fremtiden ud hos Dansk Folkeparti for regentparrets 
otte børnebørn. 
</p><p>
»Jeg tror sådan set, at det kommer helt af sig selv, for når man kigger på 
kronprinsen og hans måde at være på og for den sags skyld og prins Joachim, 
så er det jo moderne mennesker«, siger partiets finansordfører, René 
Christensen. 
</p><p>
»Det kan man også se i forhold til for eksempel skolegangen for deres børn. Så 
jeg tror slet ikke, det her er en politisk diskussion. Det er noget, som 
kongehuset allerede er ved at tilpasse sig i forhold til, hvad det er for et 
kongehus, og hvordan det skal agere i fremtiden«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2626672/det-var-ikke-for-ikke-at-blive-bemaerket-at-jeg-udtalte-mig/">»Det var ikke for ikke at blive 
bemærket, at jeg udtalte mig«</a></p><p><i class=" bl-elem">Er der royale opgaver nok til alle, når nu børnene også bliver voksne? </i></p><p>
»Det kan man jo ikke sætte en ligning over. Der kommer nye til, og der er også 
nogen, der går fra«. 
</p><p><i class=" bl-elem">I år poster vi mere end 100 millioner i kongehuset. Med den størrelse det 
kommer til at få i de kommende år, er der så ikke en risiko for at det beløb 
løber løbsk? </i></p><p class=" bl-elem">
»Nej. Det er selvfølgelig et beløb, der er indeksreguleret lige som alt mulig 
andet. Sagt med et glimt i øjet har dronningen under denne regering da haft 
noget at lave med alle de ministre, der har været igennem«, siger han. 
</p>	
</div>

</div></body></html>
