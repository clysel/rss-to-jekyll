---
layout:     post
title: 	    "Stærkt indhop: To Berggreen-kasser i Tyskland"
post_author:	    
post_date:	    Sat, 02 May 2015 15:23:01 +0200
post_site:	    politiken.dk 
post_link:	    http://politiken.dk/sport/fodbold/ECE2652132/staerkt-indhop-to-berggreen-kasser-i-tyskland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske angriber Emil Berggreen gør opmærksom på sig selv forud for 
sommerens U21-EM i Tjekkiet.
</p><p>
Lørdag blev den tidligere Hobro- og Brønshøj-spiller matchvinder for 
Braunschweig i den næstbedste tyske fodboldrække i en 2-0-sejr over FSV 
Frankfurt.
</p><p>
Den 21-årige dansker startede på bænken, og først efter 58 minutter kom han i 
aktion på et tidspunkt, hvor stillingen fortsat var 0-0.
</p><p>
Stort set med det samme gjorde Berggreen det til 1-0, og 10 minutter senere 
lynede han endnu en gang til 2-0.
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2560557/traeneren-er-vild-med-sensationelle-berggreen-efter-foerste-maal/">Træneren er vild med 
'sensationelle Berggreen' efter første mål</a></p><p>
Sejren betyder, at Braunschweig holder sig med fremme i kampen om oprykning 
til Bundesligaen. Holdet indtager femtepladsen. De to bedste hold sikrer sig 
direkte oprykning, mens nummer tre skal ud i playoff.
</p><p>
Emil Berggreen skiftede forud for den igangværende sæson fra Brønshøj til 
Hobro, og allerede i vinterpausen var der tysk bud efter den lange angriber.
</p><p>
Lørdagens præstation har sikkert gavnet Berggreens chancer for at blive en del 
af landstræner Jess Thorups U21-EM-trup.
</p><p class=" bl-elem">
Sommerens U21-EM begynder den 17. juni.
</p>	
</div>

</div></body></html>
