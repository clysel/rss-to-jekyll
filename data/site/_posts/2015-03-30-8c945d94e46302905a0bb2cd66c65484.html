---
layout:     post
title: 	    "Jay Z lokker stjernenavne med sig til Spotify-konkurrent"
post_author:	    
post_date:	    Mon, 30 Mar 2015 23:27:12 +0200
post_site:	    politiken.dk 
post_link:	    http://politiken.dk/kultur/musik/ECE2611008/jay-z-lokker-stjernenavne-med-sig-til-spotify-konkurrent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Musiktjenesterne</h4>
<h5>
Så meget koster det at høre med</h5>
<div class="fakta-body" data-buildingblock="embedded_factboxlink">
<p><b>WiMP:</b> 99 kr. om måneden for WiMP PREMIUM eller 199 kr. om måneden, hvis 
det skal være muligt at afspille i den endnu bedre lydkvalitet 'lossless'. 
</p><p><b>Tidal (amerikanske priser):</b> 9.99 dollar om måneden eller 19.99 dollar, 
hvis abonnement også skal inkludere musikvideoer i HD og den såkaldte 
'lossless lydkvalitet'. 
</p><p class=" bl-elem"><b>Spotify:</b> 99 kr. om måneden eller gratis, hvis man samtidig accepterer, 
at der er reklamer. 
</p>
</div>
</div><p>
I januar smed den amerikanske hiphop-gigant Jay Z, med det borgerlige navn 
Shawn Carter cirka 385 millioner danske kroner efter det svenske firma 
Aspiro, som står bag musiktjenesterne WiMP og Tidal. 
</p><p>
Nu relancerer han så den ene af tjenesterne, Tidal, med noget af et brav og en 
lille horde af primært amerikanske stjernekunstnere i ryggen. 
</p><p>
Det er lykkedes Jay Z, der også ejer natklubber og en del af et 
basketball-hold, at lokke en længere række af prominente kunstnere med sig 
over på musiktjenesten. 
</p><p><b class="ext-link">STREAMING</b><a class="embeddedlink" href="http://politiken.dk/kultur/musik/ECE2565076/simon-lund-har-musikken-virkelig-fundet-vejen-frem/">Simon Lund: Har musikken virkelig 
fundet vejen frem?</a></p><p>
Navne som Kanye West, Rihanna, Daft Punk, selvfølgelig fruen Beyoncé og mange 
flere har åbent meldt ud, at de bakker op om Jay Z's Tidal med det blå 
udtryk, skriver flere amerikanske medier. Flere af musikerne har derfor 
gjort deres profilbilleder på det sociale medie Twitter helt blå. 
</p><p>
Det er endnu uvist, hvad kunstnernes opbakning til Tidal præcis kommer til at 
betyde, men det svenske medie BREAKIT mener at vide, at nye sange fra for 
eksempel Kanye West eller Madonna i fremtiden vil være eksklusivt 
tilgængelig på Tidal i en periode. 
</p><h3>
Gør det for musikken 
</h3><p>
Tidal slår sig op på at være »den første streamingtjeneste for musik, der 
kombinerer den bedste kvalitetslyd, musikvideoer i HD og mesterlig 
redaktionel håndtering«. 
</p><p>
Forud for relanceringen, som fandt sted i New York klokken 22.00 dansk tid, 
har kunstnerne pippet løs på Twitter under hashtagget <i>#TIDALforall</i>, 
mens hjemmesiden til musiktjenesten har talt ned til tidspunktet for Jay Z's 
præsentation af det nye Tidal. 
</p><p>
»Sammen kan vi vende strømmen og skabe musikhistorie. Start med at gøre jeres 
profilbillede blåt«, skrev rapperen Kanye West på Twitter i aftes. 
</p><div class="art-io-other">
<p>
</p><blockquote class="twitter-tweet" lang="da"><p>Together, we can turn the tide 
and make music history. Start by turning your profile picture blue. <a href="https://twitter.com/hashtag/TIDALforALL?src=hash">#TIDALforALL</a></p>— 
KANYE WEST (@kanyewest) <a href="https://twitter.com/kanyewest/status/582391919218532352">30. marts 
2015</a></blockquote>

<p>

</p>
</div><p/><p>
Han fik 11 minutter senere følge af Madonna, som leverede samme opfordring til 
alle sine følgere og begrundede den med ordene: »Do it for the music«. 
</p><p>
Mange af de musikere, som op til relanceringen har meldt ud, at de følger med 
Jay Z over til Tidal, er kendt for at være enten venner med eller arbejde 
tæt sammen med den New York-baserede hiphop-artist. Kanye West udgav for 
eksempel i 2011 albummet 'Watch the Throne' sammen med Jay Z. 
</p><p>
Opbakningen fra de prominent navne kan vise sige at blive Tidals store fordel, 
skriver det amerikanske magasin <a href="http://www.rollingstone.com/music/news/jay-z-kanye-rihanna-throw-support-behind-streaming-service-tidal-20150330">Rolling 
Stone</a>. 
</p><div class="art-fakta article-box">
<h4 class="">
Kunstnerne, der støtter Tidal</h4>
<div class="fakta-body" data-buildingblock="embedded_factboxlink">
<ul><li>Kanye West</li><li>Beyoncé</li><li>Rihanna</li><li>Daft Punkt</li><li>Madonna</li><li>Usher</li><li>Coldplay</li><li>Nicki Minaj</li><li>Arcade Fire</li><li>Jack White</li><li>Calvin Harris</li><li>deadmau5</li><li class=" bl-elem">Taylor Swift</li></ul><p class=" bl-elem"><i class=" bl-elem">Kilde: Amerikanske medier</i></p>
</div>
</div><p/><p>
»Beyoncé, West and White's medvirken antyder, at rapperen nok har en anden 
fordel i tillæg til streaming med bedre lyd: Eksklusivt indhold direkte fra 
store artister, som kun er tilgængelig for brugerne af Tidal«, skriver 
magasinet. 
</p><h3>
Swift skifter fra Spotify til Tidal 
</h3><p>
Taylor Swift forlod den succesfulde musiktjeneste Spotify sidste år i protest 
mod det ringe økonomiske udbytte, som musiktjenesten kunne tilbyde hende og 
andre kunstnere. 
</p><p>
»Musik er kunst, og kunst er vigtigt og sjældent. Vigtige og sjældne genstande 
er værdifulde. Værdifulde genstande skal man betale for«, skrev hun i et 
indlæg i den amerikanske avis <a href="http://www.wsj.com/articles/for-taylor-swift-the-future-of-music-is-a-love-story-1404763219">Wall 
Street Journal</a> i forbindelse med, at hun fjernede sin musik fra Spotify. 
</p><p>
Hun er langt fra den eneste, der har taget afsked med Spotify. Blandt andre 
Radiohead- og Atoms For Peace-sangeren Thom Yorke trak tidligere alt sit 
solomateriale fra tjenesten. 
</p><p><b class="ext-link">FRAVALG </b><a class="embeddedlink" href="http://politiken.dk/kultur/musik/ECE2454243/taylor-swift-og-spotify-skaendes-videre/">Taylor Swift og Spotify skændes videre</a></p><p>
I sidste uge affejede hun så Spotify endnu engang, da Taylor Swift meddelte, 
at hendes musik fremover vil være at finde på Jay Z's streamtingtjeneste 
Tidal, som i modsætning til Spotify ikke giver brugerne mulighed for at 
lytte gratis til musikken med reklamer. 
</p><p>
Den storslåede relancering af Tidal kommer på et tumultarisk tidspunkt for 
musikbranchen, bemærker avisen USA Today med henvisning til, at The New York 
Times i sidste uge kunne fortælle, at Apple også er på vej med en ny 
musiktjeneste, der vil tage kampen op mod Spotify. 
</p><p class=" bl-elem">
Ifølge hjemmesiden Techcrunch.com havde Tidal kun omkring 12.000 betalende 
brugere i februar 2015, mens tallet for Spotify er hele 15 millioner. 
</p>	
</div>

</div></body></html>
