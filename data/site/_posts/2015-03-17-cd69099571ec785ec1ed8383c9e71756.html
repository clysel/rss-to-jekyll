---
layout:     post
title: 	    "Olsen op- og nedture: Fra 6-0 i Parken til Thomas Sørensen fæle drop"
post_author:	    
post_date:	    Tue, 17 Mar 2015 17:09:46 +0100
post_site:	    politiken.dk 
post_link:	    http://politiken.dk/sport/fodbold/ECE2591590/olsen-op--og-nedture-fra-6-0-i-parken-til-thomas-soerensen-faele-drop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Morten Olsen meddelte i dag, at han stopper som landstræner efter EM i 2016. 
</p><p>
Der udløber hans kontrakt med DBU, og han ønsker til den tid ikke længere at 
stå i spidsen for det danske landshold. 
</p><p>
Dermed bliver det et farvel til manden, der i skrivende stund har 
repræsenteret Danmark i 258 landskampe. Først 102 som spiller, og siden 2000 
er det blevet til 156 som landstræner. 
</p><p>
Morten Olsen har i løbet af sin periode som landstræner ført det danske 
landshold til deltagelse ved fire af de syv slutrunder, holdet har deltaget 
i kvalifikationerne til. Politiken gennemgår her de fire: 
</p><h3>
VM i Sydkorea og Japan i 2002 
</h3><div class="art-fakta article-box">
<h4 class="">
Blå bog</h4>
<h5>
Morten Olsen</h5>
<div class="fakta-body" data-buildingblock="embedded_factboxlink">
<p>
Født: 14. august 1949.
</p><p>
Samboende med Mireille, bosiddende i Bruxelles, Belgien.
</p><p>
Uddannelse: Handelsuddannet.
</p><p><b>Landstræner:</b></p><p>
1. juli 2000 - : 156 A-landskampe (77 sejre, 39 uafgjorte, 40 nederlag)
</p><p><b>Spillerkarriere - klubber:</b></p><p>
1986 - 89: 1. FC Köln<br/>
1980 - 86: RSC Anderlecht<br/>
1976 - 80: Racing White Molenbeek<br/>
1972 - 76: Cercle Brugge KV<br/>
1970 - 72: B 1901<br/>
1957 - 69: Vordingborg
</p><p><b>Spillerkarriere - landshold:</b></p><p>
1970 : 1 U/21-landskamp<br/>
1970 - 89: 102 A-landskampe, 4 mål 
</p><p><b>Trænerkarriere:</b></p><p>
1990 - 92: Brøndby IF<br/>
1993 - 95: 1. FC Köln<br/>
1997 - 98: Ajax Amsterdam<br/>
2000 - : Danmark
</p><p class=" bl-elem"><i class=" bl-elem">Kilde: Ritzau</i></p>
</div>
</div><p>
To år efter Morten Olsen 1. juli 2000 overtog landsholdet, førte han Danmark 
til VM. En 6-0-sejr over Island i Parken var blandt grundene til, at Danmark 
vandt VM-kvalifikationspulje 3 foran Tjekkiet og Bulgarien. </p><p>
Og efter 2-0 på mål af Jon Dahl Tomasson og Dennis Rommedahl i den sidste og 
afgørende gruppekamp mod de regerende verdensmestre fra Frankrig vandt 
Danmark gruppe A i Sydkorea foran Senegal, mens Frankrig blev sendt hjem på 
en lidet flatterende sidsteplads. 
</p><p>
Optimismen var stor, inden Danmark i ottendedelsfinalen stod over for England, 
men efter tre engelske mål i første halvleg, blandt andet på grund af et 
gedigent Thomas Sørensen-drop, var VM-euforien ødelagt, inden den for alvor 
var opstået. 
</p><h3>
EM 2004 i Portugal 
</h3><p>
Michael Laudrup var stoppet som Olsens assistent, men med Keld Bordinggaard 
ved sin side styrede Morten Olsen i efteråret 2003 Danmark til sin anden og 
Danmarks sjette slutrunde i streg. 
</p><p>
Danmark distancerede Norge og Rumænien med et enkelt point i gruppen, og der 
var derfor på forhånd forhåbninger om, at landsholdet kunne snige sig videre 
fra den indledende pulje ved EM i Portugal i 2004. 
</p><p><b class="ext-link">SLUT I 2016</b><a class="embeddedlink" href="http://politiken.dk/sport/fodbold/ECE2591431/morten-olsen-stopper-som-landstraener---naeste-sommer/">Morten Olsen stopper som landstræner 
- næste sommer</a></p><p>
Efter 0-0 mod Italien og en 2-0-sejr over Bulgarien i de to første puljekampe 
kunne Danmark med et enkelt point i den sidste gruppekamp mod Sverige spille 
sig i kvartfinalerne. Det samme kunne Sverige, og med 2-2 var det lige 
præcis, hvad der skete. Til stor frustration for italienerne, der ligesom 
Danmark og Sverige endte på fem point, men altså måtte nøjes med 
tredjepladsen. 
</p><p>
Men præcis som to år tidligere blev den første knockout-kamp endestationen for 
Danmark, der – som i Sydkorea – tabte 3-0. Denne gang til Pavel Nedved, Jan 
Koller, Milan Baros og de øvrige tjekkere, der i semifinalen måtte strække 
gevær mod de senere europamestre fra Grækenland. 
</p><h3>
VM i Sydafrika 2010 
</h3><p>
Efter EM i Portugal missede Morten Olsen og Danmark billetten til de næste to 
slutrunder (VM i Tyskland i 2006 og EM i Schweiz og Østrig i 2008, red.). 
Men da vuvuzelaerne i 2010 gjorde VM-slutrunden i Sydafrika til et akustisk 
mareridt at overvære, var Danmark igen blandt de deltagende nationer. 
</p><p>
Fornemme udebanesejre over både Portugal og Sverige betød, at Danmark hurtigt 
lagde sig i front i kampen om at komme til Sydafrika, og da Jakob Poulsen 
sikrede en 1-0-hjemmesejr og revanche mod Sverige efter skandalekampen i 
Parken et par år forinden, indløste Danmark VM-billetterne. 
</p><p>
Efter tre point i de første to gruppekampe mod Holland og Cameroun kunne 
Danmark sikre sig videre avancement med tre point mod Japan i den sidste og 
afgørende gruppekamp. 
</p><p>
En ung Christian Eriksen kom ind fra bænken i anden halvleg, og da Jon Dahl 
Tomasson med små ti minutter tilbage reducerede til 1-2, levede håbet. Men 
det blev slukket og Danmark sendt hjem, da japanerne med få minutter tilbage 
slog sejren fast og scorede til 3-1. 
</p><h3>
EM i Polen og Ukraine 2012 
</h3><p>
Morten Olsen og landsholdet rejste sig dog og kvalificerede sig endnu engang 
til en slutrunde, da de rød-hvide med Olsen ved roret spillede sig til det 
efterfølgende EM i Polen og Ukraine. 
</p><p>
Det skete, efter at Danmark endnu engang havde afvist Portugal og med seks 
sejre, en uafgjort og et enkelt nederlag (godt nok til netop Portugal) blev 
etter i gruppe H. 
</p><p><b class="ext-link">FOTO</b><a class="embeddedlink" href="http://politiken.dk/fotografier/historiskefoto/ECE2591690/foto-morten-olsen-siger-farvel-efter-34-aars-landsholdstjeneste/">Morten Olsen siger farvel efter 34 års 
landsholdstjeneste</a></p><p>
Desværre for Danmark sneg Cristiano Ronaldo og Portugal sig med til slutrunden 
og slog Danmark 3-2 i en kamp, hvor Simon Poulsen i slutminutterne måtte se 
Gustavo Varela sende sejrsmålet forbi ham. 
</p><p>
Danmark tabte også den sidste puljekamp til tyskerne, og så var det endnu 
engang farvel til Danmark og Morten Olsen, inden det rigtig blev sjovt. 
</p><h3>
Sidste chance for Mexico-stemning 
</h3><p>
Næste års EM-slutrunde i Frankrig er dermed sidste chance for træneren Morten 
Olsen for at føre Danmark til samme ekstatiske slutrundestemning, han som 
anfører for 86’er landsholdet, henrykkede så mange danskere med ved VM i 
Mexico. 
</p><p>
Lige nu fører Danmark puljen, efter fire kampe og syv point. Portugal, der så 
ofte har været Olsens modstander som landstræner, har seks point, men har 
spillet en kamp færre. 
</p><p class=" bl-elem">
Første skridt på Olsens sidste rejse bliver venskabskampene mod USA og 
Frankrig, der skal spilles henholdsvis 25. og 29. marts. 
</p>	
</div>
</div></body></html>
