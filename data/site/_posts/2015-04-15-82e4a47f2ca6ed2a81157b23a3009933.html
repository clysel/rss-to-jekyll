---
layout:     post
title: 	    "Internt brev til Google-ansatte før EU-anklager: 'Vi har en god sag'"
post_author:	    Martin Bernth
post_date:	    Wed, 15 Apr 2015 09:13:04 +0000
post_site:	    www.version2.dk 
post_link:	    http://www.version2.dk/artikel/internt-brev-til-google-ansatte-foer-eu-anklager-vi-har-en-god-sag-142039?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>EU’s konkurrencekommissær Margrethe Vestager vil senere onsdag efter alt at dømme holde et pressemøde, hvori hun vil offentliggøre en række anklagepunkter mod Google i forbindelse med sagen, hvor søgegiganten er mistænkt for at have misbrugt dominerende markedsposition til at kvæle konkurrenter.</p>



<p>I et lækket internt notat sendt ud til Googles ansatte, skriver firmaets juridiske direktør Kent Walker, at selvom EU’s beslutning om tilsyneladende at gå videre med sagen set fra hans stol er skuffende, så mener han ikke, at firmaet har en god sag. <a href="http://techcrunch.com/2015/04/14/internal-google-memo-responds-to-eu-antitrust-objections">Det skriver TechCrunch.</a></p>



<p>Han understreger samtidig, at Vestagers forventede udmelding ikke betyder noget endeligt, og opmuntrer i stedet Googles ansatte ved at huske dem på, at den officielle udmelding er en gylden mulighed for firmaet til at fortælle dets side af sagen.</p>

<p>I brevet antyder han også, at EU formentlig også vil igangsætte en undersøgelse af firmaets mobile OS Android, og uden at specificere nærmere, hvad anklagerne her går ud på, fastholder han, at ligeledes her har Google også en god sag.</p>

<p>Det forventes, at Margrethe Vestager vil komme med en udmelding omkring middagstid i dag, onsdag.</p>
  </section>

      </div></body></html>
