---
layout:     post
title: 	    "Amnesty: Afghanistan lukker øjnene, mens landets kvinder forfølges"
post_author:	    
post_date:	    Tue, 07 Apr 2015 06:30:34 +0200
post_site:	    politiken.dk 
post_link:	    http://politiken.dk/udland/ECE2617509/amnesty-afghanistan-lukker-oejnene-mens-landets-kvinder-forfoelges/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bortførelse, trusler, bilbomber, overfald mod familiemedlemmer og 
granatangreb. 
</p><p>
Den pris har flere afghanske kvinder betalt for at blande sig i debatten om 
kvinders rettigheder i landet. Og det sker, alt imens de afghanske 
myndigheder vender det blinde øje til. 
</p><p>
Det viser en rapport fra Amnesty International, som er blevet offentliggjort i 
dag. 
</p><p>
»Ingen kvinder, der er en del af det offentlige liv, kan føle sig sikre. Dem, 
der møder trusler og vold, er både aktivistiske kvinderettighedsforkæmpere, 
politikere, advokater, journalister og lærere«, står der i rapporten, som 
også slår fast, at de love, der skulle beskytte kvinderne, er blevet dårligt 
implementeret i landet. 
</p><p>
Samtidig kommer truslen mod kvinderne ikke længere kun fra Taleban: 
</p><p>
»Mens Taleban er ansvarlig for størstedelen af angrebene på 
kvinderettighedsforkæmperne, er også embedsmænd og andre med myndighedernes 
opbakning i stigende grad medvirkende til vold og trusler mod kvinder«. 
</p><h3>
En fundamentalistisk tsunami 
</h3><p>
Rapportens bakkes op af Malek Sitez, der er senioranalytiker ved Institut for 
Menneskerettigheder og langt fra overrasket over konklusionen. 
</p><p>
Han mener, at præsident Ashraf er udsat for et pres fra den islamistiske 
fundamentalisme, der er ved at opblomstre i landet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2599062/politiet-saa-paa-mens-vrede-maend-slog-og-sparkede-27-aarig-kvinde-ihjel/">Politiet så på, mens vrede mænd 
slog og sparkede 27-årig kvinde ihjel</a></p><p>
Og derfor bliver præsidenten tilbageholdende med kvindernes rettigheder. 
</p><p>
»Da præsidenten blev valgt, var der håb og optimisme for, at regeringen ville 
give bedre vilkår for kvinder«, siger han og fortsætter: 
</p><p>
»Men der er en fundamentalistisk tsunami i Afghanistan i øjeblikket. Og 
præsidenten er under pres fra de fundamentalistiske partier og det 
islamistiske samfund. Derfor bliver han nødt til at lytte til dem«, siger 
han og tilføjer, at forfølgelsen af kvinderettighedsforkæmpere ikke er en ny 
problemstilling i det mandsdominerede samfund, hvor kvinder ikke skal være 
synlige eller politisk aktive. 
</p><p>
»Den kultur kan ikke bare ændres«. 
</p><h3>
Kritik af verdenssamfundet 
</h3><p>
Det internationale samfund bærer dermed også en del af ansvaret for at få 
ændret situationen for kvinderne i Afghanistan, mener Malek Sitez. 
</p><p>
»Min kritik går ud til det internationale samfund. Når presset fra det 
internationale samfund forsvinder, får fundamentalismen gunstige muligheder. 
Så giver det dårlige muligheder for kvinderettigheder generelt«, siger han. 
</p><p>
Samme kritik lyder fra Amnesty International, der anklager verdenssamfundet 
for »at feje problemerne ind under gulvtæppet« og for »at svigte« de 
afghanske kvinders rettigheder, som generalsekretæren i Amnesty 
International, Salil Shetty, formulerede det ved lanceringen af rapporten. 
</p><p class=" bl-elem">
Når verdenssamfundet stiltiende lader de afghanske kvinder i stikken, mens de 
sidste tropper trækkes ud af landet, truer det de få skrøbelige fremskridt, 
som internationale regeringer har brugt penge på siden 2001, lyder 
konklusionen. 
</p>	
</div>

</div></body></html>
