---
layout:     post
title: 	    "Togene kører igen normalt efter signalfejl på Fyn"
post_author:	    
post_date:	    Tue, 05 May 2015 19:47:16 +0200
post_site:	    politiken.dk 
post_link:	    http://politiken.dk/indland/ECE2656484/togene-koerer-igen-normalt-efter-signalfejl-paa-fyn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kort før klokken 19 kører togene igen normalt over Vestfyn, efter at 
Banedanmark hele dagen har arbejdet på at reparere en signalfejl.
</p><p>
Under under arbejdet med at udbedre fejlen på et spor ved Middelfart blev et 
lyslederkabel ved et uheld gravet over, derfor kunne togtrafikken mellem 
Odense og Fredericia ikke som oprindelig planlagt begynde tidligt på 
eftermiddagen.
</p><p>
I stedet for har DSB hele dagen måttet indsætte togbusser mellem Odense og 
Middelfart i begge retninger helt frem mod klokken 19.
</p><p>
Selv om togtrafikken er genoptaget, må passagererne regne med, at enkelte tog 
stadig kan være forsinkede, skriver DSB på Twitter.
</p><p>
De eneste tog, der har kunnet passere Fyn i dagens løb er lyntogene, og de har 
måttet køre med store forsinkelser.
</p><p class=" bl-elem">
Ifølge DSB's informationschef, Tony Bispeskov, er det fjerde gang på fire 
dage, at Banedanmark graver et lyslederkabel over.
</p>	
</div>

</div></body></html>
