---
layout:     post
title: 	    "Menneskerettighedsdomstolen holder fast: Polen skal betale erstatning til CIA-fanger"
post_author:	    
post_date:	    Tue, 17 Feb 2015 19:56:35 +0100
post_site:	    politiken.dk 
post_link:	    http://politiken.dk/udland/ECE2550920/menneskerettighedsdomstolen-holder-fast-polen-skal-betale-erstatning-til-cia-fanger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den Europæiske Menneskerettighedsdomstol har i dag slået endeligt fast, at 
Polen har pligt til at betale erstatning til to fanger, som er blevet 
tilbageholdt i et hemmeligt CIA-fængsel i Polen i tiden efter 
terrorangrebene i New York og Washington i 2001. 
</p><p>
Det står klart, efter at domstolen i dag afviste en appelanmodning fra den 
polske regering i sagen. 
</p><p>
Dagens afgørelse betyder, at Polen ud over erstatning til de to mænd desuden 
er forpligtet til at iværksætte en efterforskning af, om nogen 
myndighedspersoner kan stilles til ansvar for, at fængslet overhovedet blev 
tilladt på polsk jord.
</p><p><b class="ext-link">LÆS MAGASINET</b><a class="embeddedlink" href="http://politiken.dk/magasinet/fortaelling/ECE2365578/cias-polske-torturfaengsel/">CIA's polske torturfængsel</a></p><p>
Hvad der konkret foregik i de hemmelige CIA-fængsler fik offentligheden et 
indblik i i december, hvor det amerikanske senats efterretningsudvalg udgav 
en omstridt rapport med detaljer om, hvordan snesevis af fanger blev udsat 
for tortur i de hemmelige fængsler. 
</p><p>
Efter rapportens offentliggørelse indrømmede den tidligere polske præsident 
Aleksander Kwasniewski og den tidligere premierminister Leszek Miller for 
første gang, at de havde kendskab til, at CIA havde et hemmeligt fængsel på 
polsk jord. De sagde dog samtidig, at de ikke vidste, hvad der foregik inde 
i fængslerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2480935/cia-betalte-europaeiske-lande-for-hemmelige-faengsler/">CIA betalte europæiske lande 
for hemmelige fængsler</a></p><p>
I forbindelse med offentliggørelsen af senatets rapport, kom det blandt andet 
frem, at den amerikanske efterretningstjeneste CIA betalte Polen adskillige 
millioner dollars for at huse det tophemmelige CIA-fængsel, hvor CIA ville 
anbringe nogle af sine mest betydningsfulde fanger og underkaste dem hård 
tortur under afhøringer. Det har længe været velkendt, at CIA havde 
hemmelige fængsler i tre europæiske lande – Polen, Litauen og Rumænien – men 
rapporten beskriver i detaljer, hvor tæt samarbejdet med de tre europæiske 
lande var, og hvor betænkelige de var over at huse hemmelige fængsler. 
</p><h3>
Millionbetaling fik forbehold til at fordufte 
</h3><p>
Således foreslog Polen, at der blev udarbejdet en aftale, der fastslog en klar 
ansvars- og rollefordeling mellem CIA og Polen. CIA afslog forslaget, 
hvilket førte til, at Polen modsatte sig, at det fængsel, CIA havde opført i 
nærheden af den lille polske by Szczytno, fik overført flere fanger, fire 
måneder efter at det var åbnet i 2002. </p><p>
Den polske regering skiftede dog mening, da den amerikanske ambassadør i Polen 
på vegne af CIA henvendte sig til den polske regering og CIA kort tid efter 
betalte Polen adskillige millioner dollars. Ifølge den netop offentliggjorte 
rapport førte det til, at den polske regering meddelte, at den nu var 
»fleksibel« både i forhold til antallet af fanger i fængslet, og hvor længe 
fængslet skulle eksistere. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2482985/britisk-regering-er-under-pres-efter-cia-torturrapport/">Britisk regering er under pres 
efter CIA-torturrapport</a></p><p>
Dagens afgørelse fra Den Europæiske Menneskerettighedsdomstol øger presset på 
andre europæiske lande, som har valgt at hjælpe CIA med den konkrete 
gennemførelse af en hemmeligt fangeprogram, som involverede fængsler i en 
stribe lande verden over. 
</p><p>
Den polske regering har i dag ikke kommenteret afgørelsen fra Den Europæiske 
Menneskerettighedsdomstol. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2480841/cheney-rapport-om-cia-metoder-er-fuld-af-lort/">Cheney: Rapport om CIA-metoder 
er fuld af lort</a></p>	
</div>
</div></body></html>
