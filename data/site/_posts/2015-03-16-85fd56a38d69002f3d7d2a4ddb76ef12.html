---
layout:     post
title: 	    "Penge fra fonde fylder mere i kulturen"
post_author:	    
post_date:	    Mon, 16 Mar 2015 22:48:00 +0100
post_site:	    politiken.dk 
post_link:	    http://politiken.dk/kultur/ECE2590260/penge-fra-fonde-fylder-mere-i-kulturen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fondstøtte</h4>
<h5>
Gennem tiderne </h5>
<div class="fakta-body" data-buildingblock="embedded_factboxlink">
<p>
Forskerne Anker Brink Lund og Christian Berg har set på, hvad fondspenge 
fylder i kulturlivets finansiering: 
</p><p><b>1987 til i dag: </b>10 procent. 
</p><p><b>1961-87:</b> 5 procent. 
</p><p class=" bl-elem"><b>1901-1960</b> (inden velfærdsstat og kulturministerium eksisterede): 20 
procent.
</p>
</div>
</div><p>
De kongelige balletdansere i ’La Bayadere’ var ikke kommet op på tå. Statens 
Museum for Kunsts forhave var ikke blevet totalrenoveret. Og Operaen på 
Holmen havde slet ikke eksisteret. 
</p><p>
Danske fondskroner støtter hvert år det danske kulturliv med cirka 2 
milliarder kroner, og siden 1987 er »dansk kulturliv blevet mere afhængigt 
af fondsstøtte«. 
</p><p>
Det er nogle af konklusionerne i artiklen ’Fup &amp; fakta om 
filantropiske fonde’ skrevet af professor Anker Brink Lund og postdoc 
Christian Berg fra CBS. Med økonomisk støtte fra to fonde, Realdania og 
Tuborgfonden, er de to forskere i gang med et større projekt om fonde og 
kulturlivet, der udkommer som bog senere på året. 
</p><p>
Artiklen, som udkommer i morgen i netmagasinet Kulturledelse.dk, søger blandt 
andet svar på, om »dansk kultur er mere afhængig af fondsstøtte nu end 
tidligere?«. Svaret afhænger af, hvordan man definerer »tidligere«, mener 
forskerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2532508/smaa-teatre-i-hele-landet-bygger-stort-ud-med-hjaelp-fra-fonde/">Små teatre i hele landet 
bygger stort ud med hjælp fra fonde</a></p><p>
Kigger man netop på vores nære fortid og nutid, de seneste knap 30 år, er 
private fondsuddelinger øget markant og bidrager nu med 10 procent af den 
samlede støtte til kulturen. Fra 1961 til 87 udgjorde fondenes bidrag til 
kulturen kun det halve: 5 procent. Går man endnu længere bagud i tiden til 
perioden 1901-1960, da man havde hverken kulturministerium eller 
velfærdsstat, gav fondene 20 procent af midlerne til kultur. 
</p><p>
Professor Anker Brink Lund vil ikke begynde at fortolke, hvilke konsekvenser 
de seneste 30 års stigning i fondsstøtte har for kulturlivet. Men, 
understreger han: 
</p><p>
»Det primære er, at vi kan konstatere, at kultur og kunst stadig er helt 
afhængig af stat og kommune med tanke på, at fondsstøtten udgør 10 procent, 
mens det offentlige bidrag står for de resterende 90 procent«, siger Anker 
Brink Lund. 
</p><p>
Anker Brink Lund og Christian Berg spørger også, »om filantropiske fonde 
bestemmer alt for meget i dansk kulturliv?«. Det er et spørgsmål, de har 
svært ved at besvare – blandt andet fordi ingen med sikkerhed ved, præcis 
hvor meget fonde uddeler, og hvad de giver deres penge til. Med den 
nuværende fondslov har fondene ikke pligt til at oplyse den slags til 
offentligheden. 
</p><p>
»Fondene er forpligtet til at beskrive deres uddelingspolitik, men de 
bestemmer selv, hvor detaljeret deres indberetning skal være«, siger Anker 
Brink Lund. 
</p><h3>
»Det er en symbiose«
</h3><p>
Fondene er i modsætning til offentlige myndigheder ikke underlagt et 
armslængdeprincip. De skal hverken stå til regnskab over for Folketing eller 
kommunalbestyrelser eller konsultere sagkyndige udvalg. Anker Brink Lund 
mener dog ikke, at fondene misbruger den stilling. 
</p><p>
»Fondene kan blande sig i alle enkeltheder, men gør det sjældent«, skriver han 
i ’Fup &amp; fakta om filantropiske fonde’. 
</p><p><i class=" bl-elem">Hvordan har I undersøgt det?</i></p><p>
»Ved at kigge på, hvad der bliver skrevet om det i medierne. Der er ikke mange 
eksempler på, at kulturinstitutioner klager over, at fondene blander sig for 
meget«, siger han. 
</p><p><i class=" bl-elem">Men kunne det have noget at gøre med, at kulturinstitutionerne og 
kulturlivet i stigende grad er afhængige af fondenes bidrag og derfor ikke 
vil kritisere dem?</i></p><p>
»Det kan selvfølgelig ikke udelukkes. Men hvis vi ser på de her mange tusinde 
fondsbevillinger, er det meget få, der har givet anledning til offentlig 
polemik«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2311482/fonde-beskyldes-for-at-forgylde-etableret-kultur/">Fonde beskyldes for at 
forgylde etableret kultur </a></p><p>
Overordnet konkluderer Brink Lund, at det er et faktum, at fondenes 
bestemmende indflydelse øges, hvis de offentlige bevillinger samtidig 
reduceres – sådan som man ser det i USA og England. 
</p><p>
Ifølge Politikens undersøgelse af fondene og kulturlivet sidste år er statens 
kulturbudget stagneret, mens kommunernes bidrag falder, samtidig med at 
private fondes andel af kulturstøtten er steget. 
</p><p>
Alligevel, mener Anker Brink Lund, er andelen af offentlige kulturkroner 
stadig en så stor del af kulturlivet, 90 procent, at man er meget langt fra 
amerikanske eller britiske tilstande. Og i den optik udgør fondenes bidrag 
en »beslutningspluralisme« i kulturlivet, siger Anker Brink Lund. 
</p><h3>
En kattelem i lovgivningen 
</h3><p>
Peter Duelund, lektor på kunst- og kulturvidenskab på Københavns Universitet 
og leder af Nordisk Kulturinstitut, ser i modsætning til Anker Brink Lund 
med bekymring på de seneste 30 års stigning i fondsstøtte til kulturlivet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et demokratisk problem, at man overlader en stigende andel af kulturstøtten 
til fonde
</p>
<p class="sender">
Peter Duelund, kulturforsker 
</p>
</blockquote>
</div><p/><p>
»Ud fra en demokratisk kulturpolitisk synsvinkel er fondene både for magtfulde 
og for lukkede. Det er et demokratisk problem, at man overlader en stigende 
andel af kulturstøtten til fonde, der opererer bag lukkede døre, og uden at 
der er en betydelig offentlighed eller politisk diskussion om det«, siger 
han. 
</p><p>
»Fondenes mørkeland« kalder han det og opfordrer til, at man ser mod Tyskland, 
hvor fondene har pligt til at aflevere handlingsplaner for at få lov til at 
trække deres støtte til kulturlivet fra i skat. Han kritiserer imidlertid 
ikke fondene for den mørkelagte tilstand. 
</p><p>
»At fondene bruger en kattelem i lovgivningen, kan man ikke bebrejde dem – det 
er politikerne, der er ansvarlige for en offentlig kulturpolitik. Det er 
dem, der ikke stiller krav om offentlighed til fondene«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2310181/fondsverdenen-er-et-kulturelt-moerkeland/">Fondsverdenen er et kulturelt 
mørkeland</a></p><p>
En af de fonde, som hvert år giver millioner til kultur, er Det Obelske 
Familiefond. Sidste år uddelte de omkring 40 millioner til kultur, primært 
til samtidskunst, film og klassisk musik. 
</p><p>
Eksempelvis støttede fonden sidste år Københavns Drengekor med 600.000 kroner. 
Den har også givet 2,5 million kroner til udstillingsstedet Gl. Strands 
projekt ’Extract’og 4,3 millioner til Naturhistorisk Museums 17 meter lange 
dinosaur. 
</p><p>
Formand for fonden Christen Obel afviser, at kulturlivet skulle være for 
afhængigt af fonde i dag. 
</p><p>
»Det er klart, at der er en skærpet bevidsthed om, at man kan søge penge hos 
fonde i dag, men der er stor forskel på afhængighed, og at der er nogle 
andre muligheder til rådighed for kulturlivet«. 
</p><p><i class=" bl-elem">Har fonde som jer for meget magt?</i></p><p class=" bl-elem">
»Det synes jeg ikke. Vi tvinger jo ikke nogen til at tage imod vores penge. Så 
kan man sige, at i en vis forstand er penge magt, men det er ikke en magt, 
der betyder, at man som fond vil fremme sin egen dagsorden. Kulturchefer og 
ledere får i kraft af fondene nogle muligheder, de ikke havde før. Jeg ser 
det ikke som en magtrelation, men mere som en symbiose«. 
</p>	
</div>
</div></body></html>
