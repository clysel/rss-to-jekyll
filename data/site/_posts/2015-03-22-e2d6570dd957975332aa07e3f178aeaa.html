---
layout:     post
title: 	    "Eksperter tvivler på mulig Karen Blixen-halvsøster"
post_author:	    
post_date:	    Sun, 22 Mar 2015 20:17:36 +0100
post_site:	    politiken.dk 
post_link:	    http://politiken.dk/kultur/ECE2598926/eksperter-tvivler-paa-mulig-karen-blixen-halvsoester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sagen kort</h4>
<div class="fakta-body" data-buildingblock="embedded_factboxlink">
<p><b>I dagens Politiken</b> fortalte forfatter Tom Buk-Swienty, at han mener, at 
Karen Blixen havde en hemmeligholdt halvsøster – et uægte barn af Wilhelm 
Dinesen, der begik selvmord tre måneder før barnets fødsel. 
</p><p class=" bl-elem"><b>Tom Buk-Swienty </b>er forfatter til de roste bøger ’Kaptajn Dinesen – Ild 
og blod’ (2013) og ’Kaptajn Dinesen – Til døden os skiller’ 
(2014) samt til bøgerne ’Slagtebænk Dybbøl’ (2008) og ’Dommedag Als’ (2010). 
</p>
</div>
</div><p>
Hvad skal der til, før man kan konkludere noget om biografiske detaljer i et 
berømt menneskes liv? 
</p><p>
Det spørgsmål meldte sig hos Marianne Juhl i går, da hun læste to artikler i 
Politiken. 
</p><p>
I artiklerne fortæller forfatter Tom Buk-Swienty, at han har løst gåden om, 
hvorfor Karen Blixens far hængte sig. Et selvmord, der skete, da Karen 
Blixen var ti år, og som vurderes at have haft stor betydning for den 
verdensberømte danskers forfatterskab. 
</p><p>
Selvmordet skyldtes ifølge Buk-Swienty, at Karen Blixens far, Wilhelm Dinesen, 
havde gjort en tjenestepige gravid. Og endda ikke hvilken som helst 
tjenestepige, men en tjenestepige, der var i huset hos Dinesens puritanske 
svigerfamilie. Skammen over det uægte barn, der var på vej, drev Wilhelm 
Dinesen ud af denne verden, mener Buk-Swienty, der har brugt fem år af sit 
arbejdsliv på at fordybe sig i Wilhem Dinesens liv og har udgivet en meget 
rost biografi om manden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2597957/ukendt-lillesoester-kaster-nyt-lys-over-karen-blixen/">Ukendt lillesøster kaster nyt 
lys over Karen Blixen</a></p><p>
Det er både sikkert og vist, at tjenestepigen tre måneder efter Dinesens død 
fødte en datter, der fik navnet Elida Spange. Men at det nu skulle være 
bevist, at denne Elida Spange var datter af Dinesen og dermed halvsøster til 
Karen Blixen, er litteraten Marianne Juhl skeptisk over for. Hun var i 2013 
medforfatter på en udgivelse af Karen Blixens breve, og hun har også 
tidligere skrevet en bog om Blixen. 
</p><p>
»Vi ved, at denne her kvinde sent i livet siger, at Karen Blixen var hendes 
søster, og at hun var det uægte barn af Wilhelm Dinesen. Men var det en 
myte, hendes mor fortalte hende? Valgte moderen at pege på Wilhelm Dinesen 
som far, fordi han var en rig mand? Der er mange ting, vi ikke <i>rigtigt </i>ved«, 
siger Marianne Juhl. 
</p><p>
Hun mener også, at uægte børn var så almindeligt forekommende på den tid, at 
det næppe ville føre en mand som Dinesen til selvmord: 
</p><p>
»Wilhelm Dinesen lider samme år, han begår selvmord, et voldsomt nederlag i 
den valgkreds, hvor han er opstillet for Venstre. Ved et stort valgmøde 
rejser en deltager sig op og siger, at Dinesen har svigtet vælgerne, og 
forsamlingen istemmer med »Hørt!«. Dinesen bliver på det nærmeste buhet ud. 
For mig er det mere sandsynligt, at sådan et nederlag kunne føre til 
selvmordet, end at han så er kommet til at gøre en tjenestepige gravid«. 
</p><p>
Marianne Juhl er ikke den eneste, der er skeptisk over for Tom Buk-Swientys 
litteraturhistoriske nyhed. 
</p><div class="art-quote article-box">
<p class="quote"/>
<blockquote>
<p class="quote-txt">
Der er meget detektivisk udforskningsarbejde tilbage, før vi kan konkludere 
noget entydigt
</p>
<p class="sender">
Birgitte Possing, professor ved Rigsarkivet 
</p>
</blockquote>
</div><p>
Birgitte Possing, der er professor ved Rigsarkivet og netop har udgivet en bog 
om biografier, er heller ikke sikker på, at Tom Buk-Swientys dokumentation 
holder. </p><p>
»Der er meget detektivisk udforskningsarbejde tilbage, før vi kan konkludere 
noget entydigt. Det siger jeg ikke for at tage fornøjelsen fra Tom 
Buk-Swienty, tværtimod. Men af ganske basale kildekritiske grunde skal man 
altid lige tænke sig om«, siger Possing. 
</p><h3>
Nye kilder bekræfter teori 
</h3><p>
Allerede i sin roste biografi om Wilhelm Dinesen fra 2013 skrev Tom 
Buk-Swienty om et muligt uægte barn af Wilhelm Dinesen. Barnet er nemlig 
nævnt i et gammelt brev, hvor tjenestepigen erklærer, at Wilhelm Dinesen <i>ikke</i> 
er far til hendes barn. Tom Buk-Swienty mener, at sådan en erklæring ville 
have været unødvendig, hvis ikke der havde været noget om sagen. Og det, at 
Wilhelm Dinesens svigerfamilie har gemt brevet, peger på, hvor vigtigt det 
er. 
</p><p>
Og Marianne Juhl er enig med ham så langt som, at det gamle brev beviser <i>noget</i>. 
Men ikke i <i>hvad</i> det beviser. 
</p><p>
»Brevet beviser, at Wilhelm Dinesen har været i seng med denne her 
tjenestepige. Men ikke, at han er faren til det barn, hun får«, siger 
Marianne Juhl, »for hvad ved vi ellers om denne her tjenestepige? Ved vi 
noget om, hvem hun ellers har været i seng med? Nej«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2598053/blixens-hemmelige-soester-foerte-en-skyggetilvaerelse/">Blixens hemmelige søster førte 
en skyggetilværelse</a></p><p>
Tom Buk-Swienty fortæller, at han siden udgivelsen af sin Dinesen-biografi har 
fået nye kilder på historien. Det er disse nye kilder, der har gjort ham 
sikker nok til at gå ud med nyheden. Kort efter udgivelsen fik han et tip 
med et navn på en pensioneret advokat, der havde bistået tjenestepigens 
datter, Elida Spange, med sit testamente. 
</p><p>
»Da jeg ringer til advokaten og siger, at jeg vil tale med ham om Elida 
Spange, siger han som det første: »Nå, Karen Blixens søster?« – helt uden at 
jeg har nævnt min teori for ham. Dermed har jeg en ny, uafhængig kilde, der 
styrker teorien om, at Elida Spange <i>er</i> Wilhelm Dinesens barn«, siger 
Tom Buk-Swienty. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Karen_Blixen_922834y.jpg" alt="" border="0"/><span class="caption"><span class="f-img-caption">Ifølge 
</span>professor Birgitte Possing mangler der meget detektivarbejde, før man med sikkerhed kan konkludere noget entydigt, om Tom Buk-Swientys afsløring af Karen Blixens hemmelig holdte søster. Foto: Erik Gleie (arkiv)</span></span>
Advokaten fortalte også Tom Buk-Swienty, at Elida Spange lignede Karen Blixen 
fysisk. Også i bevægelserne og mimikken, diktionen og måden hun talte på. 
</p><p><i class=" bl-elem">Men hvis Karen Blixen og Elida Spange aldrig har mødt hinanden, ville deres 
mimik og bevægelse og diktion så minde om hinanden?</i></p><p>
»Det kommer jo an på, hvor meget man mener, at biologi og prægning betyder«, 
siger Tom Buk-Swienty. 
</p><h3>
Lignede Elida Spange Karen Blixen? 
</h3><p>
Den pensionerede advokat er ikke den eneste nye kilde, Tom Buk-Swienty bygger 
sin nyhed på. Elida Spange havde også en ven, Sven ’Leslie’ Arebo, der til 
sin familie fortalte, hvor meget han syntes, Elida Spange lignede Karen 
Blixen. Vennen fortalte også, hvordan folk igen og igen var kommet hen til 
Elida Spange for at nævne ligheden. Tom Buk-Swienty har i sin research haft 
kontakt til Sven ’Leslie’ Arebos familie, der har fortalt ham historien. 
</p><p>
Men heller ikke den påståede fysiske lighed mellem Karen Blixen og den 
formodede halvsøster giver Marianne Juhl mange point for: 
</p><p>
»Nej, der er vi <i>virkelig </i>ude i noget sludder. For Karen Blixen 
ligner sin mor som snot. Hun ligner slet ikke sin far, som er blåøjet, har 
opstoppertud og en temmelig stor, karakterfuld underkæbe«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Karen Blixen har en buet næse, som sin mor
</p>
<p class="sender">
Marianne Juhl, forfatter 
</p>
</blockquote>
</div><p>
»Karen Blixen har en buet næse, som sin mor, hun har brune øjne og brunt hår 
og en vigende hage. Hun ligner ikke sin far. Derfor mener jeg ikke, at en 
fysisk lighed mellem de to kvinder skulle være bevis for, at de begge var 
døtre af Dinesen«. </p><p>
Birgitte Possing kender som forfatter til bogen ’Ind i biografien’ om 
biografigenren alt til ønsket om at få bekræftet en teori i arbejdet med en 
biografi. 
</p><p>
»Vi er altid meget nysgerrige på de her store ikoner, som Karen Blixen også 
er. Vi søger efter at få nogle meget entydige forklaringer på deres værk. 
Det vil vi forfærdelig gerne, men det er ikke altid, det lykkes. Jeg kender 
rigtig godt den der følelse som historiker af at være detektiv, så jeg kan 
forstå Tom Buk-Swientys fornøjelse, men det er nok lidt tidligt at 
konkludere noget, for det er stadig en teori. Og når man har en teori, kan 
man få alting til at passe på den«, siger hun. 
</p><p>
Men uanset modstanden er Tom Buk-Swienty helt sikker på, at Elida Spange var 
Wilhelm Dinesens datter. 
</p><p class=" bl-elem">
»Hvis jeg var anklager, var jeg klar til at gå i retten«, siger han, »selv om 
jeg selvfølgelig aldrig kan være 100 procent sikker. For så skulle vi jo 
have et brev fra Wilhelm Dinesen selv, hvor han fortæller det. Men i min 
optik er det meget mere usandsynligt at Elida <i>ikke </i>skulle være 
kaptajnens datter, end hun er det, med de nye oplysninger, der er kommet i 
spil efter min nye research. Vi har nu flere uafhængige kilder, der peger i 
den samme retning«. 
</p>	
</div>
</div></body></html>
