---
layout:     post
title: 	    "Eurolande er frustrerede over sløve grækere"
post_author:	    
post_date:	    Fri, 24 Apr 2015 13:44:07 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2641726/eurolande-er-frustrerede-over-sloeve-graekere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fredagens møde mellem eurolandenes finansministre ser ud til at have bragt 
forhandlingerne om Grækenlands gæld tilbage til en temperatur under 
frysepunktet. 
</p><p>
Eurogruppens chef, den hollandske finansminister Jeroen Dijsselbloem, siger på 
et pressemøde efter afslutningen af et møde med de 19 eurolandes ministre i 
Riga i Letland, at der trods positive tegn de seneste uger slet ikke sker 
nok i gældsforhandlingerne. 
</p><p>
»Der er stadig dybe kløfter, der skal bygges bro over. Vi er alle klar over, 
at tiden er ved at løbe ud. Der er spildt for meget tid i løbet af de sidste 
to måneder, og der er brug for afgørende nye fremskridt«. 
</p><p>
»Ansvaret for det ligger primært på den græske side, og det er mest i 
Grækenlands interesse, at vi finder en aftale«, siger Dijsselbloem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2635349/imf-chef-til-graesk-finansminister-hvedebroedsdagene-er-forbi/">IMF-chef til græsk 
finansminister: Hvedebrødsdagene er forbi</a></p><p>
Allerede umiddelbart efter afslutningen af eurogruppens møde luftede også 
EU-Kommissionens næstformand med ansvar for euroen, Valdis Dombrovskis, 
åbent sin frustration på det sociale medie Twitter. 
</p><p>
»Bekymringer i eurogruppen i Riga over begrænset fremskridt i forhandlingerne 
med Grækenland. Akut behov for at sætte fart i forhandlingerne«, skrev 
Dombrovskis. 
</p><p class=" bl-elem">
Flere af de journalister, der er med i Riga, rapporterer om en ophedet debat 
og betydeligt pres på den græske finansminister, Yanis Varoufakis, for meget 
snart at præsentere en længe ventet liste over regeringens reformplaner. 
</p>	
</div>

</div></body></html>
