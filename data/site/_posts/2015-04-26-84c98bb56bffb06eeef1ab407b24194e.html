---
layout:     post
title: 	    "For 30 millioner kroner seksuel sundhed, tak"
post_author:	    
post_date:	    Sun, 26 Apr 2015 07:57:48 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2643365/for-30-millioner-kroner-seksuel-sundhed-tak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Seksualitet, prævention, kønsidentitet og personlige grænser bliver fortsat en 
del af danske børns skoleskema. Regeringen, Enhedslisten og SF har netop 
afsat 30 millioner kroner over de næste tre år til at fremme seksuel 
sundhed. Penge, som kommer til at gå til organisationen Sex &amp; 
Samfund, der hvert år giver 15.000 børn og unge seksualundervisning og står 
bag den populære Uge Sex-kampagne, der sidste år nåede ud til 360.000 
elever. 
</p><p>
I efteråret blev dele af organisationens indsats bragt i fare, da et væsentlig 
mindre beløb end hidtil blev afsat i de såkaldte satspuljeforhandlinger, men 
med den ny aftale, der afsætter millionerne på finansloven, er fremtidens 
seksualundervisning sikret. 
</p><div class="art-quote article-box">
<p class="quote"/>
<blockquote>
<p class="quote-txt">
Nu kan vi fokusere på at gøre vores kampagner, undervisning og nye 
tiltag endnu bedre frem for at bruge tiden på at søge fondsmidler
</p>
<p class="sender">
Bjarne B. Christensen, Sex &amp; Samfund 
</p>
</blockquote>
</div><p/><p>
»Jeg synes, det er et ekstremt vigtigt område at sætte penge af til, fordi 
seksualitet spiller en central rolle for, at unge mennesker finder ud af, 
hvem de selv er«, siger Stine Brix fra Enhedslisten, et af partierne bag 
aftalen, der er en del af en større forebyggelsespakke, der bliver 
offentliggjort mandag. 
</p><h3>
Forebyggelse og nye projekter 
</h3><p>
»Sex &amp; Samfunds undervisning har stort fokus på, at eleverne skal 
lære sig selv og andre at kende, og fokuserer samtidig på at lære dem at 
respektere hinandens grænser. Desuden har organisationen haft rigtig stor 
succes med deres kampagner, der skal forebygge kønssygdomme og uønskede 
graviditeter, så vi er meget glade for, at deres arbejde kan fortsætte«, 
siger Stine Brix. 
</p><p>
Hos Sex &amp; Samfund er begejstringen stor. 
</p><p>
»Det er fantastisk, at vi nu kan planlægge tre år frem og vide, at vi kan 
fortsætte vores aktiviteter og endda udvide med nye«, siger generalsekretær 
Bjarne B. Christensen. Han vil blandt andet sætte gang i et nyt projekt med 
fokus på ældre og kronisk syges seksualitet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2636479/er-min-barndomsby-ugerloese-virkelig-blevet-skaev-og-liderlig/">Er min barndomsby Ugerløse 
virkelig blevet skæv og liderlig?</a></p><p>
»Det giver en tiltrængt arbejdsro, at vi nu kan fokusere på at gøre vores 
kampagner, undervisning og nye tiltag endnu bedre, frem for at bruge tiden 
på at søge fondsmidler og overtale politikere til at sætte penge af til os 
år for år. Det ser vi frem til«. 
</p><h3>
DF er positivt stemt 
</h3><p>
Morten Frisch, overlæge ved Statens Serum Institut og adjungeret professor ved 
Sexologisk Forskningscenter på Aalborg Universitet, ser med glæde på 
nyheden: 
</p><p>
»Seksuel sundhed er et vigtigt område at prioritere. Vi ved, at et godt sexliv 
er vigtigt for langt de fleste danskere, så ud fra en generel sundheds- og 
trivselsbetragtning er initiativer til at fremme seksuel sundhed i 
befolkningen vigtige«, siger professoren. Han kalder det »helt rigtigt« at 
give Sex &amp; Samfund frit råderum over pengene. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg bakker i allerhøjeste grad op om det arbejde, Sex &amp; Samfund gør 
for danske skoleelever
</p>
<p class="sender">
Jane Heitmann 
</p>
</blockquote>
</div><p/><p>
»Sex &amp; Samfund nyder stor anerkendelse blandt alle, der beskæftiger 
sig med seksuel sundhedsfremme og trivsel herhjemme. Det er godt, at det er 
dem, der har fingeren på pulsen, der får lov til at afgøre, hvad der skal 
prioriteres. Og det er glædeligt, at foreningen nu får mulighed for at lave 
mere langsigtede planer«. 
</p><h3>
Bred opbakning 
</h3><p>
Pengene blev afsat på finansloven 2015 som en del af en større 
forebyggelsespulje, der nu har fundet sine modtagere. Men en eventuel ny 
regering kan efter et valg aflyse aftalen. Det ser dog ikke ud til at blive 
aktuelt. 
</p><p>
»Jeg synes, at Sex &amp; Samfund har rigtig mange gode initiativer, som 
det er vigtigt, at vi prioriterer i en forebyggelsessammenhæng. Vi er som 
udgangspunkt positivt stemt, men vi skal selvfølgelig nærlæse aftalen, hvis 
det kommer dertil«, lyder det fra Dansk Folkepartis sundhedsordfører, 
Liselott Blixt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ledere/ECE2557579/syge-idealer-fremmer-ikke-sund-kropskultur/">Syge idealer fremmer ikke sund 
kropskultur</a></p><p>
Venstres forebyggelsesordfører, Jane Heitmann, er enig: 
</p><p class=" bl-elem">
»Jeg glæder mig til at se den færdige aftaletekst. Men prioriteringen af Sex &amp; 
Samfunds indsats, synes jeg, er fornuftig. Jeg har selv været ud og deltage 
i Uge Sex, og jeg synes, det er en rigtig fin måde, man har valgt at 
tilrettelægge kampagnen på. Jeg bakker i allerhøjeste grad op om det 
arbejde, Sex &amp; Samfund gør for danske skoleelever«. 
</p>	
</div>

</div></body></html>
