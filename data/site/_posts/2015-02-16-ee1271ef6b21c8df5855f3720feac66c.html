---
layout:     post
title: 	    "Børnehavebørn til fastelavn: »Eeeej, er der ikke slik i?«"
post_author:	    
post_date:	    Mon, 16 Feb 2015 18:22:48 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2548990/boernehaveboern-til-fastelavn-eeeej-er-der-ikke-slik-i/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De fleste, der i dag er gamle nok til at læse avis, husker nok deres barndoms 
fastelavnsfester for to ting. Udklædningen, som man var længe om at vælge, 
fordi den skulle være helt rigtig. Og så de søde sager. Suset af glæde, når 
bunden endelig gik ud af tønden og det væltede ud med slik. Vingummi, 
chokolade, lakrids og slikkepinde i glitrende, glinsende papir – og i 
rigelige mængder. 
</p><p>
Men meget har ændret sig ved barndommen siden det 20. århundrede. Ligesom i 
mange andre børnehaver holder man i børnehaven Saxoly på Vesterbro i 
København sukkerfri fastelavn. Det vil sige ingen slik i tønderne og kun 
sunde snacks. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/ECE2543099/fastelavn-her-er-aarets-kostumehit/">Fastelavn: Her er årets 
kostumehit</a></p><p>
Københavns Kommune vedtog nemlig i 2008 som en del af kommunens 
sundhedspolitik, at alle daginstitutioner skulle have en såkaldt mad- og 
måltidspolitik. Det betyder, at hver enkelt institution i samarbejde med 
forældrebestyrelsen skal beslutte, hvad børnene må få serveret i 
institutionen. 
</p><p>
I Saxoly har man valgt en nul sukker-politik. Det vil sige, at børnene ikke må 
få raffineret sukker, mens de gerne må få frugtsukker som i for eksempel 
tørret frugt. 
</p><h3>
Sukkerfri fastelavn 
</h3><p>
Ude på gangen står dagens tøndeslagere parate. Klar til kamp står Batman, 
Spiderman, en enkelt ninjaturtle og hele castet fra Disneys 'Frost'. Foruden 
et par tigere, en cowboy, en fe og en ballerina. Cowboyen, Magnus på 5 år, 
kaster et stjålent blik ned i tønden. 
</p><p>
»Der er kun figenstænger i…«, siger han med let overrasket mine. Tonelejet er 
fladt, og et strejf af skuffelse er at spore i drengens mimik. 
</p><p>
Ifølge en af institutionens pædagoger, Sia Krabs, er det naturligt, at der om 
lidt kun vil falde figenstænger ud af tønden, og ikke slik. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/guidersundhedogmotion/ECE650627/guide-gode-ider-til-en-sjov-fastelavn/">Guide: Gode idéer til en sjov 
fastelavn</a></p><p>
»Der er jo meget fokus på sundhed i dag. Og der er jo egentlig slet ingen 
grund til at fylde børnene med så meget sukker«, siger Sia Krabs. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/fastelavnsreportage_913924k.jpg" alt="" border="0"/><span class="caption"><span class="f-img-caption">FRUGT. 
</span>Sunde snacks til til årets fastelavn. Foto: Anders Rye Skjold Jensen.</span></span>
Hun fortæller også, at alle forældrene i institutionen er yderst positive over 
stedets sukkerpolitik. Det samme gælder dog ikke altid børnene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE251518/minister-vil-have-sukkeret-ud-af-boernehaverne/">Minister vil have sukkeret ud 
af børnehaverne</a></p><p>
»Det er da sket, at vi har hørt et »Eeeej, er der ikke slik i?« til 
fastelavn«, siger Sia Krabs. 
</p><p><b>Sund gevinst</b></p><p>
Da tønden er slået i stykker, og årets fastelavnsmonarki er blevet etableret, 
får børnene lov at kaste sig over den sunde gevinst. Udover figenstænger 
står den på clementiner og popcorn. 
</p><p>
Børnene spiser i ro, og de sunde snacks glider ned. Det hyperaktive, 
sukkerhøje slik-hysteri, der kan opstå blandt børn, når der er slik i spil, 
eksisterer ikke her. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/guidersundhedogmotion/ECE589286/faa-sunde-boern-uden-at-vaere-klidmoster/">Få sunde børn uden at være 
klidmoster</a></p><p>
Ifølge lektor Svend Skafte Overgaard fra Professionshøjskolen Metropols 
afdeling for Ernæring, Fødevarer og Madkultur er sukkerpolitik da også 
generelt en god idé. 
</p><p>
»At der er stor bevidsthed om sukker er jo på sin vis fint nok. Er der en 
ting, ernæringseksperter er enige om, så er det, at vi ikke skal have for 
meget sukker. Men der kan også komme et overdrevent, ensidigt fokus på det 
rent ernæringsmæssige ved måltidet. Der er brug for at tænke i mad, ikke i 
ernæring«, siger Svend Skafte Overgaard. 
</p><p class=" bl-elem">
Sukkerpolitiken er ikke absolut i Saxoly. Sia Krabs fortæller, at der ved den 
årlige sommerfest samt til jul bliver serveret kage, med forældrenes 
samtykke. Senere på dagen skal børnene da også have fastelavnsboller. En 
hjemmebagt bolle med flødeskum og creme med en lille smule vaniljesukker i. 
I Saxoly er de ikke frelst. 
</p>	
</div>
</div></body></html>
