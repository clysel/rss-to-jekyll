---
layout:     post
title: 	    "Derfor slår regeringen bak på sin nye overvågning"
post_author:	    
post_date:	    Wed, 18 Mar 2015 16:09:31 +0100
post_site:	    politiken.dk 
post_link:	    http://politiken.dk/indland/politik/ECE2592893/derfor-slaar-regeringen-bak-paa-sin-nye-overvaagning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen havde skrevet og printet udkastet til sin nye overvågningslov, der 
skulle give Forsvarets Efterretningstjeneste (FE) magt til at overvåge 
danske statsborgere i udlandet uden en dommerkendelse. 
</p><p>
Både forsvarsminister Nicolai Wammen (S) og statsminister Helle 
Thorning-Schmidt (S) har lagt stor politisk kapital i forslaget ved at 
understrege og gentage, at det er en nødvendighed for spiontjenesten at 
undgå kravet om retskendelser for derved at kunne overvåge danskere, der 
drager i krig i Syrien og Irak for islamiske grupper. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2584190/regeringen-klandres-for-at-give-halve-sandheder-om-spionovervaagning/">Regeringen klandres for at 
give halve sandheder om spionovervågning</a></p><p>
Lovudkastet var allerede i cirkulation, men blev så i går eftermiddags taget 
af bordet igen efter forsvarsministerens forhandlinger med SF, Liberal 
Alliance og Venstre. I pressen og i kulissen har juridiske eksperter, anført 
af Dommerforeningen og den juridiske tænketank Justitia, kritiseret 
forslaget for at underminere danske borgeres frihedsrettigheder og for at 
kortslutte magtens tredeling. 
</p><p>
De to organer har samtidig anvist vejen til et kompromisforslag, der dels 
sikrer spiontjenesten en lettere adgang til at overvåge danskere med onde 
hensigter i udlandet, dels sikrer den uafhængige domstolskontrol med 
overvågningen. 
</p><p>
»Jeg har, siden regeringen præsenterede forslaget, lyttet til råd fra mange 
forskellige sider, og jeg synes, at meget taler for en model, hvor vi 
målrettet kan følge de her <i>foreign fighters,</i> når de rejser 
ud, men at vi gør det ved, at FE i hvert tilfælde indhenter en kendelse fra 
en dommer«, lød det pludselig i går fra forsvarsminister Nicolai Wammen til 
Politiken. 
</p><h3>
Behændig undvigelse 
</h3><div class="art-quote article-box">
<p class="quote"/>
<blockquote>
<p class="quote-txt">
At udspionere personer uden strenge juridiske regler og demokratisk kontrol 
kan have negative virkninger på en række menneskerettigheder
</p>
<p class="sender">
Nils Muiznieks, menneskerettighedskommissær 
</p>
</blockquote>
</div><p>
Med den politiske U-vending undgik forsvarsministeren behændigt at svare på 
kritikken fra en helt ny kant, som Politiken havde præsenteret ham for i går 
formiddags. Europarådets menneskerettighedskommissær, Nils Muiznieks, meldte 
sig nemlig i rækken af kritikere af regeringens kontroversielle 
forslag:</p><p>
»Jeg følger med bekymring den danske regerings plan om at give Forsvarets 
Efterretningstjeneste myndighed til at overvåge danskere i udlandet uden 
retskendelse. At udspionere personer uden strenge juridiske regler og 
demokratisk kontrol kan have negative virkninger på en række 
menneskerettigheder, herunder ytringsfriheden, og det kan skabe et 
forbryderisk socialt klima, hvor alle personer opfattes som potentielle 
mistænkte«, skrev menneskerettighedskommissæren til Politiken. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2592305/overvaagning-partier-glaeder-sig-over-regeringens-u-vending/">Overvågning: Partier glæder sig 
over regeringens U-vending</a></p><p>
Om kommissærens kritiske stemme gjorde fra eller til for regeringen er uvist. 
Men faktum er, at kritikken af regeringens forslag havde nået et omfang, som 
den ikke længere kunne kimse ad. Dertil skal lægges, at både statsministeren 
og forsvarsministeren har givet vildledende udsagn undervejs. 
</p><div class="art-quote article-box">
<p class="quote"/>
<blockquote>
<p class="quote-txt">
Regeringen har måttet indse, at det, der ikke kan forklares, ikke kan forsvares 
</p>
<p class="sender">
</p><p class=" bl-elem">Simon Emil Ammitzbøll (LA)</p> 

</blockquote>
</div><p>
Mest slående var det, da Helle Thorning-Schmidt (S) påstod, at FE i dag må 
aflytte en samtale mellem en syrer og en iraker, men at FE må forlade 
linjen, hvis en dansker kommer ind over. Som Politiken har afdækket, er det 
faktuelt forkert, eftersom FE i dag netop har adgang til et sådant 
tilfældighedsfund.</p><p>
»Regeringen har måttet indse, at det, der ikke kan forklares, ikke kan 
forsvares«, som Liberal Alliances retsordfører, Simon Emil Ammitzbøll, 
opsummerer det. 
</p><h3>
Radikal modvilje 
</h3><p>
Foruden eksperternes massive modvilje, måtte forsvarsministeren sande, at 
forsvarsforligspartierne ikke var så medgørlige som normalt. 
</p><p>
På Christiansborg er partiernes forsvarsordførere mere forblændet af kanoner 
end retsordførerne, og derfor har det gjort en forskel for forløbet, at 
Retsudvalget tidligt bed sig fast og stillede kritiske spørgsmål. Ønsket om 
forbedrede retssikkerhedsgarantier i indgrebet var endda brændende helt inde 
i Radikale Venstres folketingsgruppe. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2564951/radikale-for-158-dage-siden-ingen-overvaagning-uden-retskendelse/">Radikale for 158 dage siden: 
Ingen overvågning uden retskendelse</a></p><p>
Derfor har regeringen set sig nødsaget til at lande det kompromis, som alle 
parter, juridiske eksperter, politiske med- og modspillere og måske også 
menneskerettighedskommissæren kan leve med. 
</p><p>
Man vil ændre FE-loven, så spiontjenesten får adgang til at overvåge danske 
borgere i udlandet på en formodning snarere end en egentlig mistanke. 
</p><p>
Til gengæld skal en forudgående dommerkendelse sikre to ting: At magtens 
tredeling og en uafhængig domstolskontrol bevares, samt at FE ikke kommer 
til at overvåge tilfældige rejsende, eksempelvis journalister og 
udstationerede ngo-ansatte. 
</p><p>
Regeringen fremlagde forslaget blot fem dage efter skyderierne i København. 
Justitias direktør, Jacob Mchangama, perspektiverer regeringens kursændring 
på denne måde: 
</p><p class=" bl-elem">
»Det her viser, at det er vigtigt i et demokratisk samfund at insistere på at 
holde hovedet koldt selv efter et terrorangreb og sætte spørgsmålstegn ved, 
hvor langt man er villig til at gå, uden at retssikkerheden følger med«. 
</p>	
</div>
</div></body></html>
