---
layout:     post
title: 	    "Politiet i Göteborg vil varetægtsfængsle dansker"
post_author:	    
post_date:	    Sat, 21 Mar 2015 14:37:55 +0100
post_site:	    politiken.dk 
post_link:	    http://politiken.dk/udland/ECE2598170/politiet-i-gteborg-vil-varetaegtsfaengsle-dansker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet i den svenske by Göteborg mener at have så stærke beviser mod tre 
mænd, at der er grund til at forsøge at få dem varetægtsfængslet.
</p><p>
En af mændene, som politiet har anholdt for våbenbesiddelse, er en 27-årig 
dansker, som tidligere er dømt for narkosmugling, skriver den svenske avis 
Expressen.
</p><p>
Overfor Ritzau afviser politiet i Göteborg at røbe mandens nationalitet, men 
bekræfter, at tre mænd skal stilles for en dommer. Det vil ske ved et 
grundlovsforhør søndag.
</p><p>
Ifølge Expressen er den danske mand bosat i Göteborg.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2596240/skyderiet-i-gteborg-gerningsmaend-filmede-ofre-med-mobiltelefoner/">Skyderiet i Göteborg: 
Gerningsmænd filmede ofre med mobiltelefoner </a></p><p>
Sammen med to andre mænd på 18 og 20 år blev han anholdt sent torsdag aften på 
mistanke om overtrædelse af våbenloven.
</p><h3>
To dræbt
</h3><p>
Anholdelsen fandt sted mindre end et døgn efter, at bevæbnede mænd trådte ind 
på en restaurant på Vårväderstorget i Göteborg og affyrede adskillige skud 
med Kalasjnikov-geværer.
</p><p>
To blev dræbt og mindst otte andre ramt af kugler.
</p><p>
Svensk politi arbejder til eftermiddag fortsat på at klarlægge, om de tre 
anholdte har forbindelse til skyderiet.
</p><p>
Den 27-årige dansker er ifølge Expressen i forvejen sigtet for overtrædelse af 
knivloven, og i 2011 blev den anholdte dansker idømt to og et halvt års 
fængsel i Sverige for narkosmugling.
</p><p class=" bl-elem">
I den gamle narkosag var der i øvrigt en forbindelse til Vårväderstorget, 
skriver Expressen, fordi en stor del af stofferne blev transporteret hertil.
</p>	
</div>
</div></body></html>
