---
layout:     post
title: 	    "Venstre lover at blive mere præcise før valget"
post_author:	    
post_date:	    Sun, 22 Mar 2015 14:54:11 +0100
post_site:	    politiken.dk 
post_link:	    http://politiken.dk/indland/politik/ECE2598977/venstre-lover-at-blive-mere-praecise-foer-valget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Oppositionens statsministerkandidat Lars Løkke Rasmussen præciserede i dag i 
Jyllands-Posten, at Venstres udspil til et 'moderne kontanthjælpsloft' ikke 
kommer til at betyde noget for andre ydelser såsom børnechecken og 
boligsikring. 
</p><p>
Dermed løfter han sløret for lidt af indholdet i det 'moderne 
kontanthjælpsloft', som Venstre har forslået. Og frem mod valget vil Venstre 
blive mere konkrete i deres arbejdsmarkedspolitik. Det varsler partiets 
politiske ordfører, Inger Støjberg. 
</p><p>
»Vi vil på hele jobområdet blive mere præcise, når vi nærmer os valget. Det 
kommer til at hænge sammen med, at vi vil sænke skatten på arbejde, så det 
bliver mere attraktivt at arbejde«, siger hun til Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2598651/loekke-freder-andre-velfaerdsydelser-end-kontanthjaelp/">Løkke freder andre 
velfærdsydelser end kontanthjælp</a></p><p>
Regeringen og deres støttepartier har kritiseret Venstre for ikke at ville 
fremlægge præcis, hvad deres politik på arbejdsmarkedsområdet er. Mere 
specifikt vil venstrefløjen vide, hvad Venstres forslag om et 'moderne 
kontanthjælpsloft' betyder. 
</p><p>
Indtil videre står det fast, at det bliver et loft over det samlede beløb, man 
kan modtage i ydelser fra staten. Men hvor loftet skal ligge, har Venstre 
ikke sagt. 
</p><h3>
Det handler om kontanthjælpen
</h3><p>
Ifølge Enhedslisten og Socialdemokraterne giver det ikke mening at skille et 
loft over kontanthjælpen og andre sociale ydelser ad. Den kritik afviser 
Inger Støjberg. 
</p><p>
»I og med, at det er et kontanthjælpsloft, så er det selvsagt kontanthjælpen, 
det handler om. Der er alt for mange kontanthjælpsmodtagere, der i dag 
oplever, at det ikke kan betale sig at arbejde«. 
</p><p>
Det er dog stadig, det samlede beløb af offentlige ydelser man kan modtage, 
som Venstre sigter imod at sænke og ikke kontanthjælpen. 
</p><p class=" bl-elem">
»Når man får kontanthjælp, så er kontanthjælpen en del af de offentlige 
ydelser, man får. Det er det samlede beløb, der er problematisk. Det er 
ganske enkelt for højt, og så kan det ikke betale sig at arbejde«. 
</p>	
</div>
</div></body></html>
