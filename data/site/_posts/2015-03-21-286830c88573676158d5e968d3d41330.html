---
layout:     post
title: 	    "Olsen: Nu handler det om fodbold - uden Agger"
post_author:	    
post_date:	    Sat, 21 Mar 2015 14:05:10 +0100
post_site:	    politiken.dk 
post_link:	    http://politiken.dk/sport/fodbold/ECE2598148/olsen-nu-handler-det-om-fodbold---uden-agger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Afgående landstræner Morten Olsen er lettet over dagens meldinger fra Dansk 
Boldspil-Union og Spillerforeningen, der efter et langstrakt og kompliceret 
forløb netop har indgået en ny aftale om lønforhold. 
</p><p>
»Vi klapper alle i hænderne og glæder os til at kunne koncentrere os om det, 
det i virkeligheden handler om – nemlig at spille og snakke fodbold og ikke 
konflikt og penge«, siger Morten Olsen til DBU's hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/">Hektisk og turbulent uge hos 
DBU lukker med hemmelig lønaftale</a></p><p>
»Jeg er sikker på, at spillerne har det på samme måde, og tror, at de er meget 
tilfredse og helt ligesom alle andre glæder sig til at kunne koncentrere sig 
100 procent om at spille fodbold igen«, forklarer Morten Olsen, der i 
tirsdagS meddelte, at han stopper som landstræner ved udgangen af sin 
nuværende kontraktperiode i juni 2016. 
</p><p>
Morten Olsen får samlet sin trup på 23-mand i løbet af søndag og mandag, hvor 
forberedelsesfasen op til de kommende kampe mod USA og Frankrig indledes. 
</p><p>
Det sker uden anfører Daniel Agger. Brøndby-spilleren har meldt afbud efter en 
periode med sygdom og problemer med den ene akillessene. 
</p><p class=" bl-elem">
»Vi havde kalkuleret med risikoen om et muligt afbud. Agger har været syg og 
har samtidig haft akillesproblemer, men det er dobbelt ærgerligt, da vi også 
har fået afbud fra Bjelland (Andreas, red.) og dermed må undvære to 
stamspillere«, siger Morten Olsen. 
</p>	
</div>
</div></body></html>
