---
layout:     post
title: 	    "Apple kan få kæmpestøtte til dansk satsning"
post_author:	    Adam Fribo
post_date:	    Fri, 27 Feb 2015 06:20:08 +0000
post_site:	    ing.dk 
post_link:	    http://ing.dk/artikel/apple-kan-faa-kaempestoette-til-dansk-satsning-174427
---
<html><body><div><section class="body"><p>Apple kan få massiv støtte fra de danske el-, gas- og fjernvarmekunder at etablere sit enorme datacenter uden for Viborg.</p>
			<p>En del af it-gigantens planer er, at lade den overskydende varme fra det enorme antal servere flyde videre ud i Viborgs fjernvarmenet. Det kræver nogle investeringer i særlige anlæg, og det er her støtten kommer ind i billedet.</p>
			<p>»Sådan som rammevilkårene har udviklet sig de senere år, kan du få massive tilskud til disse typer installationer. I visse tilfælde kan 80 pct. af investeringen dækkes af tilskud fra energiselskaberne. Så det er en ordentlig pose penge, du får, for at få denne type investeringer realiseret,« siger direktør i konsulentvirksomheden Viegand Maagøe, Peter Maagøe, der blandt andet har arbejdet for Energistyrelsen, til <a href="http://borsen.dk/nyheder/avisen/artikel/11/106125/artikel.html">Børsen</a>.</p>
			<p>Apple investerer over seks milliarder kroner i Danmark.</p>
			
			<p>Men hvor kommer regningen til danskerne så ind i billedet?</p>
			<p>Energiselskaberne er forpligtet til at sørge for, at Danmark gennemføre store energibesparelser. Det skal bidrage til at mindske andelen af det danske energiforbrug, der er baseret på fossile brændstoffer. Regningen sendes videre til el-, gas- og varmekunder.</p>
			<p>Det betyder, at et energiselskab kan købe de besparelser, som Apple får ved sende overskudsvarmen ud i fjernvarmenettet</p>
			<p>Og Apple kan i princippet lade energiselskaberne konkurrere og sælge til højest bydende.</p>
			<p>»Der er jo ingen, der vil investere i dette her, hvis det ikke betaler sig. Det kan godt være, at der er lidt med den grønne profil, men i sidste ende handler det jo om, at det skal være en god forretning,« siger Ole Jacobsen fra Dansk Energirådgivning til <a href="http://borsen.dk/nyheder/avisen/artikel/11/106125/artikel.html">Børsen</a>.</p>
		</section></div></body></html>
