---
layout:     post
title: 	    "Kæmpe madmarked åbner i Kødbyen med 62 stader"
post_author:	    
post_date:	    Fri, 03 Apr 2015 07:00:25 +0200
post_site:	    politiken.dk 
post_link:	    http://politiken.dk/mad/ECE2610737/kaempe-madmarked-aabner-i-koedbyen-med-62-stader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Se hvem der kommer på markedet.</h4>
<div class="fakta-body" data-buildingblock="embedded_factboxlink">
<p>
Folkene bag Kødbyen Mad &amp; Marked har gjort meget ud af, at uvælge de 
madkoncepter, der er en del af markedet. 
</p><p>
Kravene til stadeholderne er, at priserne skal være skarpe, og så skal der 
være masser af friske råvarer, som forbrugerne kan købe med hjem. Samtidig 
skal street food køkkenerne servere lækker mad, hvis sulten bliver for stor, 
når man går rundt mellem staderne. 
</p><p>
Er du interesseret i at få din egen stade, skal du slippe 625 kr. for en stand 
med ferske varer og 750 kr., hvis du gerne vil servere tilberedt mad. Du kan 
både købe en stadeplads for én enkelt gang, flere gange eller sige ja til at 
have en bod hele sæsonen. 
</p><p class=" bl-elem"><a class=" bl-elem" href="http://koedbyensmadogmarked.dk/sa-abner-vi-og-alle-er-inviteret/" target="_blank">Se 
oversigt over stadeholderne</a></p>
</div>
</div><p>
Friske fisk, nyopgravede grøntsager og biodynamisk kød. Det møder du, hvis du 
lægger vejen forbi Kødbyen lørdag. Her indtager 62 stader den mørke asfalt i 
den hvide Kødby, hvor Kødbyens Mad &amp; Marked samler landmænd, 
fødevareproducenter, restauranter og forbrugere om én fælles ting - maden. 
</p><p>
»Målet er at skabe et marked, hvor den enlige mor og den studerende har råd 
til at komme hver weekend. Det skal være i øjenhøjde«, siger 27 årige Simon 
Bacon Kullegaard, der sammen med vennerne Christian Lundgaard Astorp (28 år) 
og Jacob Uhd Jepsen (42 år) har skabt madmarkedet. 
</p><p>
I de seneste seks måneder har de besøgt madmarkeder i London, USA og Tyskland, 
siddet i møder med Københavns Kommune, og så har de overtalt over 60 
forskellige fødevare- og street food-producenter til at være en del af et 
helt nyt madmarked i København. 
</p><p>
»Man skal ikke tænke, at det her Brick Lanes fødevaremarked eller La Bocueria 
i Barcelona, når man besøger markedet. Man skal tænke, det her er sit eget«, 
siger Simon Bacon Kullegaard. 
</p><h3>
Marked hver lørdag frem til september 
</h3><p>
Mikkel Hesselager er en af de 62, der for en stund rykker sine fødevarer til 
en bod på Vesterbro. I butikken Spis Min Gris, sælger han biodynamisk kød 
fra både lam, okse, svin og kylling til kunderne på Østerbro. Og han har 
store forventninger til det nye madmarked. 
</p><p>
»Jeg håber, at stemningen bliver den samme som til Farmers Market i England og 
USA. Personligt kommer jeg med biodynamiskproduceret kød i forskellige 
udskæringer. Mit mål er at lære folk værdien af et stykke onglet (nyretap 
red.) og tyksteg, og så undlader jeg at fortælle så meget om mørbraden, som 
alle kender«, siger Mikkel Hesselager. 
</p><p>
Han har sagt ja til at sælge kød fra sin bod hver lørdag frem til d. 
26.september 2015, og den første søndag i hver måned, som er de nye 
markedsdage på Vesterbro. 
</p><p>
»Men bliver det en succes, har vi mulighed for at holde åbent hver søndag 
også. Men nu ser vi lige tingene an«, siger Simon Bacon Kullegaard. 
</p><p><b class="ext-link">NY TENDENS</b><a class="embeddedlink" href="http://politiken.dk/mad/ECE2603779/madmekka-skyder-op-i-hovedbanegaardens-gamle-soejlehal/">Madmekka skyder op i Hovedbanegårdens 
gamle søjlehal</a></p><h3>
Svært at få landmænd til byen 
</h3><p>
Da ideen til et nyt madmarked blev konkret, og ansøgningen til Københavns 
Kommune var sendt, vidste de tre mænd godt, hvor den største udfordring lå 
henne. 
</p><p>
»Vi begyndte allerede, inden vi havde en godkendelse fra kommunen med at tage 
kontakt til mulige stadeholdere og finde ud af, hvem vi syntes, der var 
interessante. Det har vist sig at være en god ide, fordi det har været et 
stort arbejde«, siger Simon Bacon Kullegaard. 
</p><p>
Det har nemlig været et springende punkt at få fat i de folk, der ved noget om 
det, de sælger. 
</p><p>
»Og når landmænd i forvejen arbejder hårdt alle ugens dage, har vi virkelig 
brugt meget tid på at overbevise dem om, at der så også er en gulerod for 
dem, når de bruger en lørdag på Vesterbro«, siger Simon Bacon Kullegaard. 
</p><p>
En af de tre grøntsagsproducenter, der har sagt ja til at komme, er Amy 
Rasmussen og hendes mand Ask fra Kiselgaarden. De bruger alle ugens dage på 
at producere biodynamiske grøntsager i den midtsjællandske muld. 
</p><p>
»Og vi har været på mange markeder, hvor vi ikke har fået noget ud af det. Men 
det virker mere professionelt dét, som vi er blevet præsenteret for«, siger 
Amy Rasmussen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/11017855_1065771033_925071y.jpg" alt="" border="0"/><span class="caption"><span class="f-img-caption">Råvarer. 
</span>Der vil være masser af mulighed for at købe lækre råvarer med hjem til lørdagsmåltidet, forsikrer mændene bag det nye madmarked på Vesterbro. Foto: pr</span></span></p><h3>
Drømmer om at ændre kultur 
</h3><p>
Derfor drager Kiselgaarden til Hovedstaden de næste fire lørdage for at se, om 
der er rift efter deres økologiske grøntsager. De vil gerne bidrage til den 
markedskultur, som er ved at blive genopfundet i Danmark. 
</p><p>
»Det kunne være fantastisk, hvis vi kunne afsætte flere af vores grøntsager 
direkte til forbrugerne på markedet«, siger Amy Rasmussen.
</p><p>
Men den danske kultur for at gå på marked halter stadig langt bagefter vores 
naboland mod syd, Tyskland. Her er salget på markedet en vigtig del af 
indtægterne hos flere af de primære producenter af fødevarer. 
</p><p>
Sådan er det langt fra i Danmark. Faste årlige aftaler med de store spillere i 
den danske fødevareindustri gør, at mange af de danske fødevareproducenter 
aldrig får set forbrugerne i øjnene. Medmindre de går en tur i Netto. 
</p><p>
Den situation vil Simon Bacon Kullegaard gerne være med til at ændre. 
</p><p>
»Det er godt nok en meget stor opgave. Men ideelt set, kan vi være med til at 
rykke lidt ved den kultur, så vi kan få forbrugerne tættere på dem, der 
producerer deres fødevarer«, siger Simon Bacon Kullegaard. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2602343/torvehallernes-billige-pendant-aabner-i-taastrup-i-weekenden/">Torvehallernes billige pendant 
åbner i Taastrup i weekenden</a></p>	
</div>

</div></body></html>
