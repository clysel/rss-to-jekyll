---
layout:     post
title: 	    "Nyt sporingssystem skal sikre fly mod at forsvinde i fremtiden"
post_author:	    
post_date:	    Sat, 07 Mar 2015 11:23:17 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2574863/nyt-sporingssystem-skal-sikre-fly-mod-at-forsvinde-i-fremtiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om MH370</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Mh370 fra Malaysia Airlines lettede fra Kuala Lumpur 8. marts 2014 kl. 00.41 med 
destinationen Beijing, hvor det efter planen skulle lande kl. 6.30. </li><li>Der var 239 personer om bord på flyet, 12 besætningsmedlemmer og 227 passagerer. </li><li>Flyet var af typen Boeing 777-200 ER, som generelt anses for at være et 
af de mest pålidelige og populære. </li><li>38 minutter efter takeoff hørte man for sidste gang fra cockpittet. 
Flyets systemer, der sendte kommunikation til omgivelserne, blev 
slukket, og det meldte sig ikke til luftfartsmyndigheder i Ho Chi Minh, 
som det skulle. Flyet forsvandt uden at sende nødsignal eller andre 
beskeder, der giver anledning til at tro, at noget var galt </li><li>24. marts 2014 bekendtgjorde de malaysiske myndigheder, at flyet anses for at være 
styrtet ned i Det Indiske Ocean. Alle om bord formodes omkomne. 
Meldingen kom efter en intensiv eftersøgning, der er blevet 
vurderet til at være den mest intensive i luftfartens historie. </li><li>Ingen vragrester eller andre spor fra flyet er fundet. </li><li class=" bl-elem">Da flyet formodes at være styrtet i havet et sted ud for den australske 
kyst, er det de australske myndigheder, der står for eftersøgningen 
i dag. Siden oktober 2014 har et hollandsk firma, Fugro, ledt efter 
flyet på havbunden i et område ud for Australiens kyst. Tre 
skibe foretager undersøgelserne. Udgifterne deles af Malaysia og 
Australien. </li></ul></div>
</div><div class="art-fakta article-box">
<h4 class="">
Stærkere sorte bokse</h4>
<div class="fakta-body" data-buildingblock="embedded_factboxlink">
<p>
Det europæiske flysikkerhedsagentur, EASA, kom i maj sidste år med et forslag 
om, at forstærke flys sorte bokse. Det inkluderer blandt andet, at ULB'en 
(Underwater Locator Beacon), der sender impulser ud, så de sorte bokse kan 
lokaliseres under vand, får forøget levetiden fra 30 til 90 dage. 
</p><p class=" bl-elem">
EASA vil også forlænge optagelsesvarigheden af samtaler og lyde fra cockpittet 
fra minimum to timer til 20 timer. 
</p>
</div>
</div><p>
Efter et års søgen har man stadig ikke løst mysteriet om, hvad der skete med 
Malaysia Airlines-flyet MH370. 
</p><p>
38 minutter efter det var lettet fra Kuala Lumpur 8. marts 2014, mistede 
flyvekontrollen forbindelse med flyet. 
</p><p>
Herfra hersker der usikkerhed om dets færden. Men man ved, at flyet har været 
på vingerne i mange timer, efter man mistede radiokontakt til piloterne og 
flyets såkaldte transponder, som er det elektroniske udstyr, der svarer på 
de signaler, flyvekontrollens radarer udsender. 
</p><p>
Syv signaler fra MH370 blev nemlig opfanget af satellit- og 
kommunikationsvirksomheden Inmarsats satellitter. Analyser af signalerne 
tyder på, at flyet ændrede kurs og svingede mod syd i stedet for at 
fortsætte mod nord og den planlagte destination, Beijing. Meget mere ved man 
ikke om flyet og de 239 personers skæbne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2574626/et-aar-efter-mh370-det-mest-skraemmende-er-hvis-vi-aldrig-finder-ud-af-hvad-der-skete/">»Det mest skræmmende er, hvis 
vi aldrig finder ud af, hvad der skete«</a></p><p>
At et fly på den måde kan forsvinde kan virke mærkeligt i den teknologiske 
virkelighed i dag. Da MH370 forsvandt, slog administrerende direktør Tony 
Tyler fra Den Internationale Luftfartorganisation IATA fast: 
</p><p>
»Vi kan ikke lade endnu et fly forsvinde«. 
</p><p>
Luftfartsbranchen arbejder da også løbende på at udvikle nye og forbedrede 
systemer, der skal passe ind i en ramme, hvor vægt og økonomi spiller en 
central rolle for flyselskaberne. 
</p><h3>
Eftersøgningsområde på 200 kilometer 
</h3><p>
Efter MH370 arbejdede en gruppe bestående af globale eksperter med 
løsningsforslag til, hvordan man kan udstyre fly med isenkram, som giver 
bedre mulighed for at spore det, ikke mindst ved flyvninger over åbne 
oceaner, hvor der ofte er dårlig civil radardækning. 
</p><p>
På baggrund af arbejdsgruppen kom i februar i år et forslag fra FN’s civile 
Luftfartsagentur, ICAO, der skal forbedre sporingen af fly. 
</p><p>
Forslaget lyder, at passagerfly automatisk skal informere om deres position 
hvert 15. minut. Ved potentielle nødsituationer skal det ’tjekke ind’ mindst 
én gang i minuttet. Fordelen ved forslaget er, at det ikke kræver, at ny 
teknologi installeres på flyene. Som det er i dag, giver fly ifølge 
fagbladet Ingeniøren sig som oftest til kende via satellit kontakt med 
intervaller på cirka 30 minutter, når flyet befinder sig over øde oceaniske 
områder uden radardækning. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2470723/eftersoegning-af-mh370-koncentrerer-sig-nu-om-to-omraader/">Eftersøgning af MH370 
koncentrerer sig nu om to områder </a></p><p>
Men med et nyt system vil det være noget nemmere at indkredse, hvor et 
havareret fly er styrtet ned. Det forklarer chef for Havarikommissionen 
Martin Puggaard. 
</p><p>
»De fleste fly flyver med en gennemsnitshastighed på cirka 850 km/t. Det vil 
give en radius på cirka 200 kilometer, og det er altså et noget mindre 
søgeområde«. 
</p><p>
Til sammenligning afsøger det eftersøgningshold, der i dag leder efter MH370 i 
Det Indiske Ocean, et område på 60.000 kvadratkilometer. 
</p><p>
Martin Puggaard tilføjer, at der er et underforslag til forslaget om, at hvis 
et fly ikke sender et signal om, at ’nu er jeg her’, hvert 15. minut, vil en 
alarm melde, at man mangler rapportering fra det pågældende fly. 
</p><h3>
Flys systemer kan slukkes manuelt 
</h3><p>
Paul Hulme Harrison, der er formand for Ingeniørforeningens Flyvetekniske 
Selskab, mener, at forslaget er et fremskridt, fordi man, som Martin 
Puggaard fra Havarikommissionen også siger, bedre kan indkredse den radius, 
hvor flyet befinder sig. 
</p><p>
Men han forklarer, at et fly kun kan sende positioner om, hvor det befinder 
sig, hvis dets systemer kører. Og systemerne kan slukkes manuelt eller ved 
fejl. 
</p><p>
»Sker der en alvorlig elektrisk fejl, som gør, at der ikke er energi til at 
lede systemet, så svarer flyet ikke. I tilfældet med MH370 havde man kun 
satellittransponderen på Air Malaysia. Den blev ved med at svare, og derfor 
kunne man konkludere, at flyet måtte være flyvende. Man vidste bare ikke, 
hvor det var«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2470723/eftersoegning-af-mh370-koncentrerer-sig-nu-om-to-omraader/">Eftersøgning af MH370 
koncentrerer sig nu om to områder </a></p><p>
Martin Puggaard fra Havarikommissionen mener, at sporingssystemet er et godt 
forslag, men understreger ligesom Paul Hulme Harrison, at det forudsætter, 
at flyets systemer virker. 
</p><p>
»Derfor er det vigtigt at have underforslaget med om et system, der slår alarm 
i kontrolcentret på landjorden, hvis det ikke får signalet fra flyet«. 
</p><h3>
Afsøgning af havbunden fortsætter 
</h3><p>
ICAO’s forslag skal godkendes af FN’s 191 medlemslande. Går det igennem, kan 
det blive godkendt til efteråret. 
</p><p>
En løsning, der ville give en mere præcis position for et havareret fly, kunne 
være ifølge Paul Hulme Harrison en nødsender. Systemet findes allerede i 
dag, blandt andet på skibe. Nødsenderen sidder på ydersiden af skibet og 
aktiveres ved at komme under vand. Når den gør det, skydes den ud og lægger 
sig på vandoverfladen, hvor den sender et nødsignal til en satellit med 
gps-data om dens position. En af fordelene er, at den ikke kræver strøm, men 
batteri. 
</p><p>
Nødsenderen er en interessant løsning for fly, fordi den giver et meget 
præcist billede af, hvor flyet har ramt vandoverfladen. 
</p><p>
»Men det skal testes og godkendes, og der er strenge krav til godkendelse, så 
det ville ikke være i morgen, en sådan nødsender kommer i flyene«, siger 
Paul Hulme Harrison. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2378073/paaroerende-vil-have-svar-paa-mysteriet-om-mh370/">Pårørende vil have svar på 
mysteriet om MH370 </a></p><p>
Mens luftfartsbranchen altså undersøger og udvikler systemer, der skal 
forhindre, at fly i fremtiden som MH370, er det hollandske firma Fugro ved 
at afsøge havbunden i et område af Det Indiske Ocean. Firmaet begyndte 
søgningen i oktober 2014 og har fået et år til opgaven. 
</p><p>
Cirka 40 procent af de 60.000 kvadratkilometer er afsøgt indtil nu. 
</p><p class=" bl-elem">
For nylig skrev nyhedsbureauet Reuters, at der var diskussioner mellem 
Malaysia og Australien om at stoppe eftersøgningen af MH370. Det afviste det 
australske transportministerium dog efterfølgende i en pressemeddelelse. 
</p>	
</div>
</div></body></html>
