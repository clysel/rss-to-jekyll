---
layout:     post
title: 	    "Største statslige ESCO-projekt: Solceller, LED og fjernvarmestyring på RUC"
post_author:	    Ulrik Andersen
post_date:	    Fri, 20 Feb 2015 10:47:14 +0000
post_site:	    ing.dk 
post_link:	    http://ing.dk/artikel/stoerste-statslige-esco-projekt-solceller-led-og-fjernvarmestyring-paa-ruc-174265
---
<html><body><div><section class="body"><p>Store grønne ambitioner og lav kassebeholdning har fået Roskilde Universitet (RUC) til at indgå en såkaldt ESCO-aftale med Siemens. Ifølge aftalen investerer Bygningsstyrelsen og Siemens til sammen 77 mio. kroner i blandt andet et stort solcelleanllæg, udskiftning af de nuværende lyskilder med LED, og bedre styring af både fjernvarme, lys og ventilation.</p>
			<p>Det skriver Klima-, energi- og bygningsministeriet i en <a href="http://newspublicator.dk/e10/parker/pm/43da9793c1bf6dbb/mc1408525/view/">pressemeddelelse</a>.</p>
			
			<p>De nye anlæg vil skære 5 mio. kroner af RUCs årlige energiregning. Besparelsen går til at betale Siemens for investeringen, og på den måde slipper universitetet for at finde nye penge til energiprojektet.</p>
			<p>»Der er for os flere grunde til at indgå i sådan et ESCO-projekt. For det første er det sund fornuft at spare på energien. Særligt når det for os kan lade sig gøre uden at tage penge op af lommen. Det er ikke nogen hemmelighed, at det ikke er tid til at lave store up-front investeringer lige nu. Derfor passer ESCO-projektets finansieringsform perfekt til os,« forklarer rektor Hanne Leth Andersen i en pressemeddelelse fra Siemens.</p>
			<p>Kontrakten er det største statslige ESCO-projekt. Klima-,  energi-, og bygningsminister Rasmus Helveg Petersen (R) ser gerne, at flere universiteter indgå i lignende samarbejder.</p>
			<p>»Som klimaets, energiens og ikke mindst byggeriets minister vil jeg gerne være med til at gå forrest med mine egne statslige bygninger, for at sikre, at de ikke bruger mere energi end nødvendigt. Det godt på flere fronter. Det er godt for klimaet, det skaber grønne arbejdspladser, RUC får en række forbedringer af både energiforsyning og de bygningsmæssige rammer uden at skatteborgerne betaler mere for det.«</p>
			
			<p>Udover energibesparelser giver energirenoveringen også RUC mulighed for at inddrage projektet i undervisningen - derfor vil data fra projektet løbende blive offentliggjort, så det kan danne udgangspunkt for analyser og opgaver.</p>
			<p>»Vi uddanner jo en stor del af de embedsfolk og offentlige administratorer, der i de kommende årtier skal føre Danmark videre. Ikke nok med at vi får vores problemer med fjernvarme løst og samtidig spare penge på energien, vi kan også inkorporere projektet på vores teknologiske uddannelser. Her vil vi undervise i etablering og styring af energi-rigtige bygninger, og vores studerende kan få en reel hands-on-erfaring med styring og analyse af de nye systemer« siger Hanne Leth Andersen.</p>
			<p>Universitetet regner med at anlæggene er betalt tilbage om 14,5 år</p>
		</section></div></body></html>
