---
layout:     post
title: 	    "Kokkementor: Selvfølgelig er det Ronny, der får det job"
post_author:	    
post_date:	    Mon, 16 Feb 2015 19:36:37 +0100
post_site:	    politiken.dk 
post_link:	    http://politiken.dk/mad/ECE2549238/kokkementor-selvfoelgelig-er-det-ronny-der-faar-det-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke set før. En dansk kok, der stryger direkte til tops på en 
etableret restaurant i den gastronomiske superliga i udlandet. Men det 
undrer ikke Per Mandrup, mangeårig coach for det danske kokkelandshold, at 
Ronny Emborg i dag er blevet præsenteret som ny køkkenchef på den 
to-stjernede michelinrestaurant Atera. 
</p><p>
»Jeg spottede ham allerede, da han gik i 1. klasse på kokkeuddannelsen. Der 
havde han et helt specielt talent og engagement i madlavningen. Jeg husker, 
at vi ret hurtigt vandt en europæisk kokkekonkurrence med Ronny som en meget 
vigtig brik på holdet,« siger Per Mandrup, der har uddannet Ronny Emborg på 
kokkeuddannelsen i Aalborg, der i dag hedder Food College Aalborg. 
</p><h3>
Træder ud af Kofoeds skygge 
</h3><p>
Efterfølgende har Per Mandrup fulgt Ronny Emborgs karriere på sidelinjen. Den 
begyndte under Rasmus Kofoeds vinger på restaurant Geranium. Her var Ronny 
Emborg assistent, da de sammen vandt bronze til Bocuse d’ Or i 2005. I 2007 
blev Ronny Emborg årets kok i Danmark, mens han var souschef på Geranium, 
hvor Rasmus Kofoed også var øverste mand. 
</p><p>
Men siden 2009, hvor Ronny Emborg drog på et års inspirationstur til 
restauranterne Hacienda Benazuza el Bulli Hotel, Mugartiz og elBulli i 
Spanien, har han skabt sin egen gastronomiske lynkarriere. 
</p><p>
Først som køkkenchef på michelinresturanten AOC, dernæst som køkkenchef på det 
nyrenoverede d’ Angleterre og nu som den første danske kok, der går direkte 
ind i rollen som køkkenchef på en to-stjernet michelinrestaurant i udlandet. 
</p><p>
»Det overrasker mig ikke, at det er Ronny, som får den stilling. Han er så 
arbejdsom og effektiv. Han har lige kørt d’Angleterre op til et sindssygt 
højt niveau, men stiller sig aldrig tilfreds over i hjørnet. Han bliver 
ved«, siger Per Mandrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2548943/dansk-kok-hyret-til-stjernerestaurant-i-new-york/">Dansk kok hyret til 
stjernerestaurant i New York</a></p><h3>
Stor konkurrence om topjob på Atera 
</h3><p>
Ronny Emborgs ansættelse på michelinrestaurant Atera er ikke set lignende i 
den danske kokkehistorie, vurderer Kristian Brask Thomsen. Han er via sin 
virksomhed Bon Vivant Communications ambassadør for en række danske 
topkokke, heriblandt Ronny Emborg. Allerede i november måned modtog han 
beskeden om, at der var snart var en plads ledig på en eftertragtet 
michelinrestaurant i New York. 
</p><p>
»Jeg var ikke i tvivl om, at Ronny var den rigtige mand til det job. Derfor er 
jeg utroligt glad og stolt på hans vegne i dag,” siger Kristian Brask 
Thomsen 
</p><p>
Han har været med lige siden ejeren og milliardæren Dwight Merriman skulle 
finde en ny mand til at stå i spidsen for restaurant Atera. 
</p><p>
»Jeg har siddet med til prøvemiddagene med de tre kokkekandidater, heriblandt 
Ronny, og jeg må sige, at han sparkede benene væk under ejerne«, siger 
Kristian Brask Thomsen 
</p><p>
Der var nemlig to andre aspiranter til topposten på restauranten, hvilket ikke 
er unormalt, når restauranter i den øverste liga skal besætte den vigtigste 
post af dem alle. 
</p><p>
»Den ene af de to andre kandidater er i dag køkkenchef på en af de mest 
fremtrædende restaurant i USA. Men alle var enige om, at det var Ronny, der 
skulle være den nye førstemand«, siger Kristian Brask Thomsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Screenshot-2014-08-_913934y.jpg" alt="" border="0"/><span class="caption"><span class="f-img-caption">Centrum. 
</span>I midten af restaurant Atera skal Rasmus Emborg regere slagets gang. Restauranten huser 18 gæster, og der er typisk to seats på en aften. FOTO: Nathan Rawlinson</span></span></p><p><b>LÆS OGSÅ <a class="embeddedlink" href="http://politiken.dk/mad/madnyt/ECE1963587/et-stjerneskud-er-checket-ind-paa-dangleterre/">Et stjerneskud er checket ind på 
d'Angleterre</a></b></p><h3>
Emborg skal sætte sit eget præg 
</h3><p>
I midten af april begynder Ronny Emborgs på Atera. I to uger vil restauranten 
være lukket, hvor den vil gennemgå en forvandling. Det er nemlig Ronnys 
stil, der skal ind i hænderne på de 12 kokke, som Ronny har til rådighed, 
når han skal servere mad for de 18 gæster, der kan være i restauranten ad 
gangen. 
</p><p>
»Det her bliver Ronnys projekt, og det bliver ham restauranten bliver bygget 
op omkring«, siger Kristian Brask Thomsen. 
</p><p class=" bl-elem">
Eneste krav er, at Ronny Emborg skal udvikle 22 retter til den tasting menu, 
som er eneste valgmulighed på menukortet. 
</p>	
</div>
</div></body></html>
