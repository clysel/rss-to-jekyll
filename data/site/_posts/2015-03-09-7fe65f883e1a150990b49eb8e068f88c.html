---
layout:     post
title: 	    "Dansker skriver årets bog i Iran"
post_author:	    
post_date:	    Mon, 09 Mar 2015 14:28:19 +0100
post_site:	    politiken.dk 
post_link:	    http://politiken.dk/kultur/boger/ECE2579620/dansker-skriver-aarets-bog-i-iran/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det mindede om en oscaruddeling. Masser af taler, fanfarer og lyden af den 
iranske nationalmelodi. 
</p><p>
Sådan beskriver 75-årige Hemming Jørgensen den aften i sidste måned, hvor han 
fik overrakt prisen for årets bog i Iran af præsident Hassan Rouhani. Det 
foregik i en stor konferencesal formet som et amfiteater med 1.500 mennesker 
i hovedstaden Teheran. 
</p><p>
»Her er en pris til dem, hr. Jørgensen fra København. Til lykke«, lød det fra 
den iranske præsident til danskeren. Til stede var også den iranske 
kulturminister og vicekulturministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2578359/litteraturredaktoeren-findes-der-kvindelige-forfattere/">Litteraturredaktøren: Findes 
der kvindelige forfattere?</a></p><p>
Kort forinden havde Hemming Jørgensen med egne ord »taget fusen« på 
præsidenten. 
</p><p>
»Jeg gav ham en udgave af min bog, hvor jeg havde skrevet en hilsen til ham, 
og det gjorde ham glad. Jeg tror dog ikke, at han har haft tid til at læse 
den endnu. Men det var rørende, at det var præsidenten personligt, som 
overrakte mig prisen«, siger Jørgensen. 
</p><h3>
Et køleskab i ørkenen 
</h3><p>
Den omtalte bog hedder ’Ice Houses of Iran’, som en iransk komite altså har 
hyldet for at være den bedste sidste år. I bogen dykker Jørgensen ned i 
Irans såkaldte ishuse, som er et levn fra en tid, før moderniseringen fik 
overtaget. Ishusene fungerede som en slags køleskab i ørkenen, hvor madvarer 
og is blev opbevaret. Vandet blev ført fra bjergene via underjordiske 
kanalsystemer og ud i ørkenen. Om vinteren lod man nattekulden fryse noget 
af vandet til is i ishusene. 
</p><p>
»Jeg har været heldig at ramme et forskningsfelt, som ingen andre har været i 
før. Det er jo enhver forskers drøm. Iranerne synes, at det er et felt, som 
de selv burde have dyrket og forsket i, men det har de ikke fået gjort. 
Derfor blev de så glade for, at en gammel dansk mand lige pludselig tog sig 
af det«, siger Jørgensen. 
</p><h3>
Ikke bange for propaganda 
</h3><p>
Ved at give prisen til en vestlig forsker kan der også ligge en symbolsk værdi 
fra Irans side, mener iranekspert og lektor på Aalborg Universitet Søren 
Schmidt. 
</p><p>
»Iran vil gerne blive medlem af det internationale samfund, og nu hvor han 
bliver modtaget af præsidenten, kan man godt få den tanke, at de 
selvfølgelig prøver at promovere et bestemt billede af dem selv«, siger 
Søren Schmidt. 
</p><div class="art-quote article-box">
<p class="quote"/>
<blockquote>
<p class="quote-txt">
Trods de kolde forbindelser på den politiske front med atomforhandlingerne så 
er der temmelig varme forbindelser på kulturfronten mellem Iran og Vesten
</p>
<p class="sender">
Hemming Jørgensen 
</p>
</blockquote>
</div><p>
Forholdet mellem Iran og især USA har været på den kolde side i årtier, fordi 
vestlige stormagter og Israel længe har mistænkt Iran for at bruge sit 
atomprogram som skalkeskjul til at udvikle en atombombe.</p><p>
Men Hemming Jørgensen har ingen betænkeligheder ved at risikere at blive brugt 
i det iranske regimes propaganda. 
</p><p>
»Trods de kolde forbindelser på den politiske front med atomforhandlingerne så 
er der temmelig varme forbindelser på kulturfronten mellem Iran og Vesten. 
Og det er budskabet med denne bogpris. Jeg ser ingen problemer i at modtage 
prisen«, siger Jørgensen. Søren Schmidt mener da også, at man ikke skal 
betvivle anerkendelsen til Jørgensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2574748/tyrkisk-dansk-livshistore-er-en-milepael-indenfor-tegneserie-genren/">Tyrkisk-dansk livshistore er 
en milepæl indenfor tegneserie-genren</a></p><p>
»Iranerne går meget op i deres kulturarv, og derfor vil det også være forkert 
kun at se det som et smart træk at anerkende Jørgensens bog. Det er sikkert 
også ganske simpelt, fordi han har skrevet en fremragende bog, som den 
iranske regering gerne vil anerkende«, fortæller Schmidt. 
</p><h3>
Blev forsker som pensionist 
</h3><p>
Iran har været kendt for en streng bogcensur, men den er aftaget betydeligt i 
de senere år. 
</p><p>
Præsident Rouhani kom i sin tale ved prisudgivelsen også ind på, hvilke regler 
der skal gælde for kontrollen af kommende bogudgivelser. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan lave to eller tre retningslinjer vedrørende moral, national sikkerhed 
og sanktioner
</p>
<p class="sender">
Præsident Rouhani 
</p>
</blockquote>
</div><p>
»Vi kan lave to eller tre retningslinjer vedrørende moral, national sikkerhed 
og sanktioner. Man kan tilføre en eller to regler til, men antallet skal 
ikke nå hundrede stykker«, sagde præsidenten ifølge avisen Teheran Times. 
</p><p>
Han opfordrede forskerne ved arrangementet til at komme med deres holdninger 
til, hvordan kontrollen af udgivelser skal være, så synspunkterne senere kan 
munde ud i regler og love. 
</p><p>
»Præsidenten holdt en forrygende tale om det skrevne ords betydning – ikke kun 
for forfattere og digtere, men også for samfundskritikere«, siger Hemming 
Jørgensen. 
</p><p>
Det var først, da Hemming Jørgensen gik på pension fra et liv som ingeniør, at 
han kastede sig ud i at blive forsker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2572771/amazon-udgiver-dansk-forfatters-debutroman/">Amazon udgiver dansk 
forfatters debutroman</a></p><p>
»Jeg har hygget mig gevaldigt med at blive forsker på mine gamle dage«, siger 
han. 
</p><p>
Jørgensen havde arbejdet i Iran i 60’erne og 70’erne for det danske 
ingeniørfirma Kampsax. Årene i Iran betød, at han lærte sproget. 
</p><p class=" bl-elem">
»Det havde længe stået på min to-do-liste, at jeg på et tidspunkt skulle lave 
et projekt med Iran, fordi jeg kunne sproget«. 
</p>	
</div>
</div></body></html>
