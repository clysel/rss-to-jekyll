---
layout:     post
title: 	    "Statsbesøg: De små landes chance for at komme tæt på magten"
post_author:	    
post_date:	    Tue, 28 Apr 2015 12:31:00 +0200
post_site:	    politiken.dk 
post_link:	    http://politiken.dk/indland/politik/ECE2646042/statsbesoeg-de-smaa-landes-chance-for-at-komme-taet-paa-magten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Program</h4>
<h5>
Angela Merkels besøg i København</h5>
<div class="fakta-body" data-buildingblock="embedded_factboxlink">
<p>
Tysklands kansler har et tæt pakket program, mens hun er i Danmark: 
</p><p><b>11.30 </b>Privat audiens hos dronningen 
</p><p><b>12.15 </b>Møde med statsminister Helle Thorning-Schmidt på Marienborg. 
</p><p><b>14.10 </b>Fælles pressemøde med Helle Thorning-Schmidt. 
</p><p class=" bl-elem"><b>15.10 </b>Politiske diskussion om Europas økonomi på Københavns Universitet 
</p>
</div>
</div><p>
I løbet af 1980'erne delte de nordiske udenrigsministre en fælles interesse. 
</p><p>
De var alle glade for at fiske. Derfor blev de traditionelle halvårlige møder 
og tørre dokumentoplæsninger indimellem erstattet af fisketurer i idyliske 
omgivelser. Langt væk fra rådgivere og embedsmænd. 
</p><p>
Den slags venskabelige aktiviteter ses sjældnere i dag. Normalt er officielle 
møder mellem ministre og statsledere mere formelle, og statsbesøg har en 
helt særlig etikette. Men selv når fiskestangen er erstattet af håndtryk og 
påklistrede smil, som det er tilfældet, når Tysklands kansler Angela Merkel 
i dag besøger Danmark, er formålet det samme: 
</p><p>
Det handler om at opbygge en personlig relation, som de deltagende parter 
senere hen kan drage nytte af. 
</p><p><b class="ext-link">PORTRÆT </b><a class="embeddedlink" href="http://politiken.dk/indland/politik/ECE2645832/portraet-europas-stille-chef-kommer-til-byen/">Europas stille chef kommer til byen</a></p><p>
»Officielle besøg er en mulighed for at lære hinanden at kende personligt, og 
det er altså godt, når man sidder ved et forhandlingsbord efterfølgende. At 
man i en forhandling er på fornavn med hinanden og for eksempel kan starte 
med at spørge, hvordan familien har det , og om man har fået flere børn 
eller børnebørn siden sidst, betyder utrolig meget. Det giver en helt anden 
mulighed for at kommunikere og løse problemer«, fortæller tidligere Uffe 
Ellemann-Jensen, der fra 1982-93 var udenrigsminister. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/RB_PLUS__Tysk_ekspe_931641y.jpg" alt="" border="0"/><span class="caption"><span class="f-img-caption">Statsbesøg. 
</span>Thorning og Merkel har halvanden time på Marienborg. Det kræver god forberedelse. Foto: Geert Vanden Wijngaert/AP</span></span></p><h3>
Færre besøg end i gamle dage 
</h3><div class="art-quote article-box">
<p class="quote"/>
<blockquote>
<p class="quote-txt">
Hvis du er gode venner og har en god kemi med Tyskland, så er du særlig 
privilegeret. Og et møde som dette er selvfølgelig særligt vigtige for et 
mindre land som Danmark.
</p>
<p class="sender">
Marlene Wind, professor 
</p>
</blockquote>
</div><p>
Der er i dag væsentlig færre statsbesøg end »i de gode gamle dage«, hvor man 
med Ellemann-Jensens ord »konstant tog rundt og hyldede hinanden og generede 
bilisterne i hovedstælderne med at køre rundt med hylende sirener«. </p><p>
Stats- og regeringschefer har i dag særligt på grund af EU's vokseværk en 
række officielle fora at mødes i. Men det betyder ikke, at statsbesøgene har 
mistet deres betydning. Tværtimod, mener seniorforsker ved Dansk Institut 
for Internationale Studier Hans Mouritzen. 
</p><p>
»I og med at EU er blevet så stort, som det er blevet, kan man ikke føre de 
samme fortrolige samtaler, som man kunne før i tiden, hvor der var færre 
medlemmer. Nu er vi oppe på 28, og det er så stor en plenumforsamling, at du 
er nødt til at have nogle regionale og bilaterale sonderinger, som jo måske 
kan være endnu vigtigere end selve det, der foregår på EU-møderne«, siger 
han. 
</p><h3>
Merkel har stramt program 
</h3><p>
Når Angela Merkel i dag er i København har hun et stramt program. Udover at 
mødes med Helle Thorning-Schmidt skal hun både i audiens hos dronning 
Margrethe og deltage i en debat om Europas økonomi på Københavns 
Universitet. 
</p><p>
Det efterlader blot en god halvanden time til politiske drøftelser i 
statsministerens officielle bolig på Marienborg Slot. Ikke lang tid, hvis 
man både skal tale sig ind på hinanden og nå omkring substansen i emnerne på 
dagsordnen. Men ifølge Uffe Ellemann-Jensen er tiden alligevel ekstrem 
brugbar, og samtidig skal man ikke undervurdere den forberedelse, der ligger 
forud for et statsbesøg: 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2645998/overblik-det-skal-thorning-og-merkel-tale-om/">Det skal Thorning og Merkel tale om</a></p><p>
»Betydningen ligger selvfølgelig i, at den, der besøger, og dem, der besøges, 
river et antal timer ud af kalenderen, hvor de koncentrerer sig om hinanden. 
Der er et antal timer, hvor Danmark står helt i fokus for Merkel, og det er 
det, der er værdien i sådan noget«. 
</p><p>
»Merkel vil forud for et sådan besøg som dette have læst en hel masse om 
Danmark, og hendes embedsværk vil have givet hende en masse ting, som 
fortæller hende nogle ting om Danmark, danske positioner, danske interesser 
osv., som hun ellers ikke ville have set, og som så lagrer sig inde i 
hovedet på hende. Det kan gavne os i en given situation, at hun har os mere 
eller mindre present«, siger han. 
</p><h3>
Sherpaerne leder vejen 
</h3><p>
Når et statsbesøg som Merkels i dag skal arrangeres, kan det ske på flere 
forskellige måder. Ofte kan stats- og regeringscheferne selv have drøftet 
muligheden for et visit på et møde i for eksempel Det Europæiske Råd i Bruxelles og beder så efterfølgende deres embedsmænd om at gå videre med 
det. Andre gange er det ambassadøren i et givent land, der tager kontakt til 
værtslandets udenrigsministerium, og så går forhandlingerne derfra. 
</p><p>
I alle tilfælde er det de såkaldte <i>sherpaer</i> i de enkelte 
regeringer, der sørger for at enderne mødes. Betegnelsen stammer fra 
sherpa-folket, der i Himalaya-bjergene tjener som guider for bjergbestigere. 
</p><h3>
Eftertragtet sværvægter 
</h3><div class="art-quote article-box">
<p class="quote"/>
<blockquote>
<p class="quote-txt">
Merkel er helt i top. Hun er jo den, der på sin egen tilbageholdende, beskedne 
måde svinger taktstokken mest i Europa i dag. Jeg kan faktisk ikke få øje på 
andre lige for øjeblikket, der er værd at spilde tid på
</p>
<p class="sender">
Uffe Ellemann-Jensen (V), tidl. udenrigsminister 
</p>
</blockquote>
</div><p>
Der er selvsagt nogle stats- og regeringschefer, som er mere eftertragtede end 
andre. Der er folk, man gerne vil forbindes med, og folk man ikke vil 
forbindes med. Folk, der kan være en nøgle til indflydelse, og folk, der 
bestemt ikke er det. </p><p>
Angela Merkel hører sammen med USA's præsident, Barack Obama, til i den første 
kategori. 
</p><p>
»Merkel er helt i top. Hun er jo den, der på sin egen tilbageholdende, 
beskedne måde svinger taktstokken mest i Europa i dag. Både på grund af sine 
egne kvaliteter, og fordi der er langt mellem snapsene hos de andre. Jeg kan 
faktisk ikke få øje på andre lige for øjeblikket, der er værd at spilde tid 
på«, siger Uffe Ellemann-Jensen. 
</p><p><b class="ext-link">TRAVLT PROGRAM </b><a class="embeddedlink" href="http://politiken.dk/indland/politik/ECE2644454/thorning-starter-ugen-i-nakskov-og-slutter---maaske---med-en-hyldest/">Thorning starter ugen i Nakskov og 
slutter - måske - med en hyldest </a></p><p>
Såvel Hans Mouritzen som professor og leder af Center for Europæisk Politik 
ved Institut for Statskundskab ved Københavns Universitet Marlene Wind er 
enige. 
</p><p>
»Ethvert land vil altid gerne have besøg af Tyskland, så at Merkel vælger, at 
hun gerne vil tage imod en invitation fra Danmark, er jo en kæmpe fjer i 
Helle Thornings hat«, siger Wind. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00931/RB_PLUS__Tysk_ekspe_931641y.jpg" alt="" border="0"/><span class="caption"><span class="f-img-caption">KEMI. 
</span>Statsminister Helle Thorning-Schmidt (tv) og Tysklands Angela Merkel er kendt for at have god kemi.</span></span></h3><h3>
En nøgle til indflydelse 
</h3><p>
Ifølge hende er et besøg og en god relation til Merkel lig med øget 
indflydelse til Danmark i vores vigtigste internationale samarbejde, EU: 
</p><p>
»Hvis du er gode venner og har en god kemi med Tyskland, så er du særlig 
privilegeret. Og et møde som dette er selvfølgelig særligt vigtigt for et 
mindre land som Danmark. De uformelle relationer gør jo, at hvis der er 
noget, der skal vendes i EU, så er der stor sandsynlighed for, at Merkel 
eksempelvis drøfter det med Danmark, fordi hun er på god fod med Helle 
Thorning«. 
</p><p>
»Det kan godt være, at hun ikke direkte spørger, hvad Danmark mener, men det 
at hun spiller bold op ad dem, hun er allermest fortrolig med, betyder at 
hun lytter. Det kan godt lyde banalt og svært at måle umiddelbart, men i det 
lange løb, er det helt utroligt vigtigt at have en god relation til de 
største europæiske lande. Især Tyskland og især for et land som Danmark, som 
jo ikke er med i kernen af EU«, siger Marlene Wind. 
</p><h3>
Kold luft betyder ingen møder 
</h3><p>
Men lige så vel som statsbesøg kan bruges til at blåstemple et land og vise, 
at man har en god relation, så kan de også bruges til at udstille kold luft 
mellem to nationer. 
</p><p>
Seniorforsker Hans Mouritzen minder om, hvordan Danmark i 2002 fik Ruslands 
vrede at føle på grund af balladen omkring tjetjeneren Ahmed Sakajevs besøg 
i landet. 
</p><p class=" bl-elem">
De efterfølgende fire år var der ingen officielle møder mellem Danmark og 
Rusland. Omvendt steg landenes fællesaktivitet markant, da forholdet endelig 
blødte op under Lars Løkke Rasmussen (V), der blandt andet var i Tivoli med 
den russiske præsident, Vladimir Putin. 
</p>	
</div>

</div></body></html>
