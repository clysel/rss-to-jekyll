---
layout:     post
title: 	    "I Lyngby er en turbulent vinter afløst af fokus på fodbolden"
post_author:	    
post_date:	    Thu, 12 Mar 2015 12:59:25 +0100
post_site:	    politiken.dk 
post_link:	    http://politiken.dk/sport/fodbold/ECE2583920/i-lyngby-er-en-turbulent-vinter-afloest-af--fokus--paa-fodbolden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Spænding er der ikke meget tilbage af. Tæt på al tvivl om udfaldet i top og 
bund er blevet suget ud af Superligaen, siden vinterpausen gik på hæld. 
</p><p>
Men med både mesterskab og nedrykning så godt som afgjort kan man til gengæld 
vende blikket mod 1. division. Her genoptages i aften en hård kamp om, hvem 
der får lov at trække sig ud af sølet i den næstbedste række og i stedet 
blive en del af landets fineste selskab. Både i sportslig og i høj grad også 
i økonomisk forstand. 
</p><p>
»Der er enormt mange penge i at rykke op. Især tv-pengene stiger praktisk talt 
fra 0 til 15 millioner kroner«, forklarer sportsøkonom hos Deloitte Jesper 
Jørgensen. Et økonomisk boost, man også forventer at blive ramt af i Lyngby, 
hvis oprykning skulle blive en realitet. 
</p><p>
»Der er da ingen tvivl om, at det ville gøre vores indtægter væsentligt 
større«, vurderer Lyngby-direktør Dennis Poulsen, der aktuelt står til at 
tage en af de to oprykningspladser. 
</p><p>
Traditionsklubben har overvintret på en delt førsteplads, men det er klubbens 
situation væk fra kridtstregerne, som har været mest i fokus i vinterpausen. 
</p><h3>
Ny ledelse kræver ikke oprykning 
</h3><p>
Opmærksomheden har nemlig været rettet mod en vild sponsortur til Madrid og en 
efterfølgende mediekrig mellem klubbens bestyrelse og hovedaktionæren, 
Hellerup Finans. Investeringsselskabet truede således med helt at trække sig 
ud af klubben, hvis ikke ledelsen blev udskiftet. Ønsket blev indfriet, og i 
Lyngby er man glad for, at tumulten er overstået. 
</p><p>
»Den økonomiske del af en fodboldklub er nu engang forudsætningen for, at den 
sportslige kan køre rundt. Men det bliver da enormt rart at få fokus tilbage 
på fodbolden«, erkender Dennis Poulsen. 
</p><p><b class="ext-link">FAKTA</b><a class=" bl-elem" href="http://politiken.dk/sport/fodbold/fodboldresultater/turnering/turneringsside//47/">Stillingen 
i 1. division</a></p><div class="art-fakta article-box">
<h4 class="">
første forårsrunde</h4>
<h5>
1. division </h5>
<div class="fakta-body" data-buildingblock="embedded_factboxlink">
<p><b>Torsdag </b></p><p><b>19.00</b> Lyngby-Viborg </p><p><b>Fredag </b></p><p><b>19.00</b> Skive-Vendsyssel </p><p><b>Lørdag </b></p><p><b>15.00</b> Brønshøj-Vejle </p><p><b>Søndag </b></p><p><b>15.00</b> Horsens-Roskilde </p><p><b>15.00</b> Køge-Fredericia </p><p class=" bl-elem"><b>15.30</b> AB-AGF</p>
</div>
</div><p>
Med Hellerups Finans’ udvidede indtog i klubben er de økonomiske muskler også 
blevet spændt. Men der er fortsat ansvarlige ambitioner om, at klubben kan 
drive sig selv uden støtte fra rige aktionærer. Og uden et krav om 
oprykning. </p><div class="art-quote article-box">
<p class="quote"/>
<blockquote>
<p class="quote-txt">
Vi har ikke oprykning som et krav 
</p>
<p class="sender">
</p><p class=" bl-elem">Dennis Poulsen, adm. direktør i Lyngby</p> 

</blockquote>
</div><p>
»Vi har haft det økonomisk svært i en del år nu, og det prøver vi at ændre. 
Men vi har ikke oprykning som et krav. Vi tror på, at det er realistisk at 
drive en ambitiøs klub uden underskud. Også i 1. division«, fortæller Dennis 
Poulsen, som for alt i verden vil holde fast i de dyder, der i nyere tid har 
kendetegnet den velansete klub nord for København. </p><h3>
Ikke nok med egne talenter 
</h3><p>
Mange kræfter er blevet lagt i Lyngbys anerkendte ungdomsafdeling, som gennem 
det meste af klubbens liv har vist sig som en talentfabrik ud over det 
sædvanlige. Senest bevist i januar, da unge Jacob Bruun Larsen fangede 
interessen fra selveste Borrusia Dortmund. 
</p><p>
En stamme af spillere fra egen avl har da også været nok for Lyngby til at 
fastholde den sportslige relevans på trods af økonomisk trange kår. Tre 
sæsoner er det allerede blevet til i Superligaen, efter klubbens konkurs i 
2001 bombede den tilbage til stenalderen – og Danmarksserien. 
</p><p>
Skulle oprykningen til sommer blive en realitet, skal der dog mere til, hvis 
man vil bide sig fast i det fineste selskab, mener sportsøkonom Jesper 
Jørgensen. 
</p><p>
»Selv om det afgjort er den bedste og mest bæredygtige vej, kommer selv en 
klub som Lyngby til at mangle meget, hvis den rykker op. Det, Hobro har 
klaret i år, er jo enestående. Det er i bedste fald 1 ud af 10 gange, det 
lykkes«, advarer han. 
</p><p class=" bl-elem">
Lyngby åbner torsdag foråret hjemme mod oprykningsrivalerne fra Viborg. 
</p>	
</div>
</div></body></html>
