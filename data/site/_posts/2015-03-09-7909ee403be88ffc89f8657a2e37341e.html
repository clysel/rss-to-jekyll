---
layout:     post
title: 	    "Jorden rundt uden brændstof: Solar Impulse 2 er lettet"
post_author:	    Adam Fribo
post_date:	    Mon, 09 Mar 2015 07:05:00 +0000
post_site:	    ing.dk 
post_link:	    http://ing.dk/artikel/jorden-rundt-uden-braendstof-solar-impulse-2-er-lettet-174625
---
<html><body><div><section class="body"><p>En 35.000 kilometer lang rejse rundt om Jorden uden brændstof er begyndt. Det schweiziske solcellefly Solar Impulse 2 er lettet fra Abu Dhabi, og over de næste fem måneder skal det hoppe fra kontinent til kontinent, før det efter planen skal lande i ørkenstaten igen.</p>
			<p>Der er langtfra tale om et højhastighedsfly, og med en fart på mellem 50 og 100 km/h skal det på de længste stræk være i luften i fem dage i træk. Det er lang tid at opholde sig i en kabine, der kun måler omkring 4 kubikmeter, og grundet den beskedne størrelse kan de to piloter ikke være om bord på samme tid.</p>
			<p>»Vi kan være nødt til at flyve i fem dage og fem nætter, og det bliver udfordrende,« siger Andre Borschberg, der er en af de to piloter, til <a href="http://www.bbc.com/news/science-environment-31772140">BBC</a>.</p>
			
			<p>Solar Impulse 2 har et vingespænd på 72 meter, og vingerne er beklædt med 17.000 solceller, der driver fire elektriske motorer. Den overskydende energi lagres i 280 batterier, og netop derfor er det muligt at holde det 2.300 kg tunge fly på vingerne i nattetimerne.</p>
			<p>Første stop er Muscat i Oman, og derefter er der fire yderligere mellemlandinger, før det lange stræk over Stillehavet fra Kina til Hawaii venter.</p>
		</section></div></body></html>
