---
layout:     post
title: 	    "Ekspert: Ny MRSA-plan er uambitiøs "
post_author:	    
post_date:	    Thu, 16 Apr 2015 23:21:30 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2631609/ekspert-ny-mrsa-plan-er-uambitioes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er her til aftenen lykkedes et bredt flertal i Folketinget at blive enige 
om en handlingsplan mod den multiresistente MRSA-bakterie, som breder sig i 
de danske svinestalde. 
</p><p>
Planen skal bekæmpe de modstandsdygtige bakterier ved blandt andet at reducere 
brugen af antibiotika med 15 procent i løbet af fire år. 
</p><p>
»Det vigtigste er helt klart, at vi nu nedbringer brugen af antibiotika 
markant med 15 procent over de næste fire år. Det vil sige, at vi nu er oppe 
på samlet set at reducere med 30 procent på en ti-årig periode«, siger 
fødevareminister Dan Jørgensen (S) til Ritzau. 
</p><p>
Sidste år blev et rekord stort antal danskere smittet med virussen. Alene i 
2014 fik 2972 den resistente bakterie, hvilket fik fødevareministeren til at 
bebude forhandlinger med folketingets partier om problemet. 
</p><h3>
Ekspert: 15 procent er ikke nok 
</h3><p>
Alle partierne i Folketinget med undtagelse af Liberal Alliance er en del af 
den nye handlingsplan. Men planen er uambitiøs, siger professor og dr. med. 
på Syddansk Universitet Hans Jørn Kolmos. 
</p><p>
»15 procent er ikke nok. Penicillinforbruget skal meget længere ned, hvis man 
vil løse problemet. Samtidig skal man også se på zink-forbruget, der er 
steget voldsomt. Det er nemlig også med til at gøre bakterierne resistente«, 
siger Hans Jørn Kolmos til Politiken. 
</p><p><b class="ext-link">SVINEBAKTERIER</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2568278/mrsa-trives-med-populaert-zink-laegemiddel-til-svin/">MRSA trives med populært 
zink-lægemiddel til svin</a></p><p>
Fødevareminister Dan Jørgensen siger til TV 2 NEWS, at reduceringen på 15 
procent er blevet anbefalet af den ekspertgruppe, som han nedsatte sidste 
år. 
</p><p>
»Vi har ikke grebet tallet ud af den blå luft. Jeg nedsatte en ekspertgruppe 
sidste år med de fremmeste eksperter i landet på dette område«, forklarer 
han. 
</p><h3>
Hvor har han tallet fra? 
</h3><p>
Hans Jørn Kolmos fra Syddansk Universitet sætter dog spørgsmålstegn ved, at 
tallet kommer fra eksperterne. Han har her til aften forsøgt at finde tallet 
i rapporten uden held. 
</p><p>
»Jeg har læst rapporten, og jeg kan ikke forstå, hvor han har tallet fra. 
Ekspertgruppen har ikke udtalt sig om reduktionens størrelse. De har sagt, 
at forbruget skal sættes markant ned. Det kan han ikke tage eksperterne til 
indtægt for«, siger han. 
</p><p><a class=" bl-elem" href="http://fvm.dk/fileadmin/user_upload/FVM.dk/Nyhedsfiler/Rapport_fra_MRSA-ekspertgruppe.pdf">LÆS 
RAPPORTEN HER</a></p><p class=" bl-elem">
Udover at forbruget af penicillin i de danske svinestalde skal nedbringes, 
indgår der også en række hygiejnetiltag i handlingsplanen, som partierne er 
blevet enige om. 
</p>	
</div>

</div></body></html>
