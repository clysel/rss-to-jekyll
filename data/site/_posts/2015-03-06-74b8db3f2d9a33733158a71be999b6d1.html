---
layout:     post
title: 	    "Giganterne kappes om at skabe assistenten, der forudser alt"
post_author:	    
post_date:	    Fri, 06 Mar 2015 06:00:48 +0100
post_site:	    politiken.dk 
post_link:	    http://politiken.dk/oekonomi/ft/ECE2573250/giganterne-kappes-om-at-skabe-assistenten-der-forudser-alt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvor intelligent vil du egentlig gerne have, at din smartphone er? 
</p><p>
I udviklingsarbejdet med sin stemmeaktiverede digitale assistent Cortana har 
Microsoft vurderet, at de fleste mennesker endnu ikke er klar til at lade en 
kunstig hjerne overtage for meget kontrol over deres liv. 
</p><p>
Cortana har en behagelig stemme og en kæk ’personlighed’, der er baseret på en 
figur fra et computerspil. ’Hun’ kunne så nemt som ingenting tjekke din 
e-mail for at se, om du har bestilt flybilletter, og derefter give dig 
besked, når det var tid til at tage i lufthavnen. 
</p><div class="art-quote article-box">
<p class="quote"/>
<blockquote>
<p class="quote-txt">
Intelligente assistenter vil frigøre sig fra app-tankegangen
</p>
<p class="sender">
Tim Tuttle, topchef, Expect Labs 
</p>
</blockquote>
</div><p/><p>
Men Microsoft giver hende ikke lov til at gå så vidt. I stedet beder systemet 
om lov til at løse opgaver, lidt ligesom en diskret privatsekretær, der ikke 
ønsker at trænge sig på. Den løsning giver samtidig input til softwaren, så 
den bliver endnu bedre til at forudse dine ønsker og behov. 
</p><p>
»Lige nu er der tale om progressiv intelligens snarere end selvstyrende 
intelligens«, siger Marcus Ash, projektchef for Cortana, der kan bruges på 
smartphones med Windows’ styresystem, herunder Microsofts Lumia-telefoner. 
Og folk bryder sig ikke om at blive overrasket over, hvor meget deres 
telefoner egentlig selv styrer, siger han: 
</p><p>
»Vi har taget en bevidst beslutning om at være lidt mindre ’magiske’ og lidt 
mere gennemskuelige«. 
</p><p>
Den slags høflige hensyn til brugerne kan dog snart være fortid. Der er skudt 
et kapløb i gang mellem de største it-koncerner om at udvikle alvidende 
assistenter, der kan navigere i og filtrere den komplekse digitale verden 
for os. 
</p><p>
Ligesom browser-krigene i 1990’erne vil resultatet af kapløbet være med til at 
fastsætte magtbalancen i internettets næste fase. Ved at dirigere brugerens 
opmærksomhed i bestemte retninger og træffe beslutninger på hans eller 
hendes vegne får de virtuelle assistenter enorm magt over andre dele af 
erhvervslivet: De kan være med til at bestemme, hvem der skal blomstre op, 
og hvem der skal knække nakken. 
</p><h3>
Assistenten overtager ansvaret 
</h3><p>
Mange virksomheder – fra bilproducenter til underholdningskoncerner – ønsker 
at udvikle deres egne stemmestyrede assistenter for at sikre sig kundernes 
loyalitet. Men fremtiden kan i stedet komme til at tilhøre en håndfuld 
superassistenter – på samme måde som det i sin tid lykkedes Googles browser 
– eller søgemaskine – at tiltrække en meget stor andel af de søgninger, der 
foretages på internettet rundt om i verden. 
</p><p>
Denne nye form for kunstig intelligens har endnu ikke opnået masseudbredelse, 
men alle it-giganterne er i fuld gang med at forberede sig på, at det sker. 
</p><p>
Ud over Microsoft gælder det Apple, der med assistenten Siri tilbyder en 
spørgsmål-svar-tjeneste på iPhone og iPad; det gælder Google, der med Google 
Now forsøger at forudse, hvilke oplysninger brugeren får behov for; og det 
gælder Facebook, Amazon og Baidu, der eksperimenterer med forskellige 
programmer til mobil og computer. 
</p><p>
It-verdenen står på tærsklen til »den kunstige intelligens’ forår«, siger Oren 
Etzioni, chef for det institut, der med støtte fra Googles medstifter Paul 
Allen forsker i kunstig intelligens. Der er opstået stribevis af nye fronter 
på området, men virtuelle assistenter »er blevet et af de mest spændende«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2365162/naeste-generation-af-virtuelle-assistenter-kan-det-hele/">Næste generation af virtuelle 
assistenter kan det hele</a></p><p>
Perspektiverne rækker langt videre end til, at man kan stille sin telefon et 
spørgsmål og få et svar – eller modtage ’push-beskeder’ med trafikmeldinger 
på det tidspunkt, hvor man plejer at tage på arbejde. Hvis de virtuelle 
assistenter opnår den forventede udbredelse, vil de forsøge at forudse 
brugerens behov og sandsynligvis overtage ansvaret for mange af de små og 
store beslutninger, man træffer i hverdagen. 
</p><p>
Og sandsynligvis vil de selv have en bevidsthed. 
</p><p>
»Det er faktisk et meta-lag af maskinintelligens, der lægges hen over alle de 
tjenester, der udbydes«, siger Mitch Lasky, partner i 
it-investeringsselskabet Benchmark og selv investor i Cyanogen, der udvikler 
mobil software. 
</p><p>
»Hvis jeg beder Siri om at skaffe mig en taxi, fravælger den måske Uber – og 
måske kan jeg ikke tvinge den til at vælge Uber«. 
</p><p>
Konsekvenserne kan således blive store for de mange selskaber, der i dag 
sælger deres tjenesteydelser eller produkter via kundernes smartphones. 
</p><h3>
Fremskridt siden Siri 
</h3><p>
Med tanke på de begrænsninger, som virtuelle assistenter hidtil har haft, kan 
det måske virke overilet, at man allerede nu bekymrer sig om det tidspunkt i 
fremtiden, hvor de pludselig selv påtager sig at foregribe brugerens ønsker 
og behov. 
</p><p>
Apples lancering af Siri i 2011 var en iøjnefaldende demonstration af, hvilke 
fremskridt man havde gjort inden for stemmegenkendelse og 
spørgsmål-svar-systemer. Men Siri demonstrerede også teknologiens 
begrænsninger, for brugerne kunne hurtigt konstatere, at systemet kun kunne 
håndtere visse typer af forespørgsler. 
</p><p>
»Branchen har stadig tømmermænd oven på skuffelsen med Siri«, siger Tim 
Tuttle, topchef i Expect Labs, der producerer en stemmeaktiveret assistent, 
som kan bruges til at aktivere apps fra andre virksomheder. Han og andre 
eksperter på området siger, at der er sket store teknologiske fremskridt på 
den korte tid, der er gået, siden Siri kom på markedet. 
</p><p>
Virtuelle assistenter er bygget op omkring en række forskellige teknologier. 
En af dem er talegenkendelse. Google siger, at det i sin mobile app har 
nedbragt andelen af forkert opfattede ord til 8 procent – det er et niveau, 
som ifølge Google gør tjenesten til et brugbart alternativ til at skrive 
tekst. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/int_k_AI_1_918007y.jpg" alt="" border="0"/><span class="caption"><span class="f-img-caption">Tegning: 
</span>Roald Als</span></span></p><p>
Apple har også gjort betydelige fremskridt siden den skuffende lancering, 
blandt andet ved at give Siri flere færdigheder og forbedre brugernes 
forståelse af, hvad Siri kan og ikke kan. 
</p><p>
En anden af de fronter, der har åbnet sig, gælder den teknologi, der skal 
forudsige, hvad brugeren får behov for at vide lige om lidt. 
</p><p>
Teknologien baserer sig på såkaldte kontekstuelle data – situationsbundne 
oplysninger som for eksempel sted og klokkeslæt – og på personlige 
oplysninger om brugeren. 
</p><p>
Samtidig er det værdifuldt at vide, hvad andre brugere har fundet nyttigt, 
siger Aparna Chennapragada, produktdirektør for Googles mobile app. Altså: 
»Hvad er de fem mest almindelige ting, som folk i din situation plejer at 
have brug for?«. 
</p><h3>
Den stemmestyrede indgangsport 
</h3><p>
It-koncernerne fortæller ikke ret meget om, hvordan deres virtuelle 
assistenter klarer sig. Men de oplysninger, man kan få adgang til, tyder på, 
at brugerne er begyndt at vise interesse. Men som Oren Etzioni påpeger, er 
det nok for tidligt at sige, at teknologien har fået sit »gennembrud« på 
markedet. 
</p><p>
Den kinesiske søgemaskine Baidu oplyser eksempelvis, at knap 10 procent af 
brugernes søgninger foretages med stemmen. Google siger, at det antal gange, 
hvor brugerne talte til deres smartphones for at lave en søgning, 
fordobledes sidste år – men selve antallet har Google ikke ønsket at oplyse. 
</p><p>
Den stigende udbredelse af teknologien har fået flere iagttagere til at 
forudsige, at det inden længe vil blive opfattet som en helt naturlig ting 
at tale til sine gadgets, særligt fordi computerintelligens breder sig til 
mange nye typer apparater og hjælpemidler – fra ’smarte’ armbåndsure til tv 
og biler – hvor det ikke er praktisk at indtaste tekst. 
</p><p>
Disse former for stemmestyret interaktion »bliver indgangsporten« og »vejen 
ind til alting«, siger Tim Tuttle. Hvis de virtuelle assistenter lever op 
til it-branchens forhåbninger, vil en betydelig magt således være 
koncentreret hos dem, der kontrollerer denne indgangsport. 
</p><h3>
Dom finder den rette pizza 
</h3><p>
Et af de centrale spørgsmål, der kommer til at afgøre kapløbet, er, hvorvidt 
it-giganternes bredtfavnende digitale assistenter bliver dominerende, når 
det handler om at dirigere folk gennem den nye virkelighed, eller om 
brugerne vil foretrække assistenter, der fokuserer mere snævert på at 
navigere i specialiserede apps. 
</p><p>
De store it-koncerner »vil have ét intelligent interface, der styrer det 
hele«, siger Tim Tuttle. Men det er »slet ikke det, de andre app-udviklere 
og hardwareproducenter ønsker«. 
</p><p>
Nogle virksomheder er allerede begyndt at eksperimentere med at indlejre 
virtuelle assistenter i deres egne apps. I USA har pizzakæden Domino’s 
ligefrem kørt en tv-reklamekampagne for ’Dom’, en digital assistent, der 
hjælper kunderne med at bestille pizza via smartphone. 
</p><p>
Ligesom andre, der forsøger sig med teknologien, tror Domino’s, at 
assistentens ’personlighed’ kan være med til at lokke kunder til: 
</p><p>
»Han er sjov, men meget fokuseret på, hvordan det opleves at bestille pizza«, 
sagde Dennis Maloney, chef for kædens multimediemarketing, da Dom blev 
lanceret. 
</p><p>
»Kunderne vil gerne interagere med varemærker på deres telefoner«, sagde han. 
Det har i øvrigt fået de mere generaliserede assistenter, for eksempel Siri, 
til at ’viderestille’ brugerne til specialiserede assistenter som Dom, når 
de vil i kontakt med et bestemt firma. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2188675/intelligent-assistent-kan-skabe-dit-helt-eget-internet/">Intelligent assistent kan 
skabe dit helt eget internet</a></p><p>
»De enkelte app-producenter er altid bedre til at forstå og navigere i deres 
egne apps«, siger Tim Tuttle. Hans virksomheds teknologi bruges allerede nu 
til at hjælpe tv-seere med at søge i streamingtjenester, og snart bliver den 
forudinstalleret i biler. Om bilproducenterne siger han, at de bestemt ikke 
har lyst til at sende deres kunder i armene på Google og Apple. 
</p><p>
Men kundernes loyalitet over for bestemte varemærker kan blive undergravet af 
de nye former for samspil mellem smartphones og de mange apparater, der 
bliver en del af ’tingenes internet’. 
</p><p>
Oren Etzioni beskriver den type forespørgsler, som den næste generation af 
virtuelle assistenter skal kunne behandle: 
</p><p>
»Skaf mig et bord til tre på en fremragende restaurant i centrum af byen. Det 
skal være nemt at parkere«. 
</p><h3>
Nyt samspil giver nye opgaver 
</h3><p>
For at kunne opfylde det ønske skal teknologien ikke bare mestre 
talesprogsgenkendelse på højt niveau, men også kunne trække informationer ud 
af forskellige tjenester – her en tjeneste med restaurantanmeldelser og en 
kort-app – og selv sende instruktioner gennem et reservationssystem. 
</p><p>
Den slags mere avancerede og sammensatte opgaver kan smartphones muligvis løse 
om lidt over et år, tilføjer han. Og den udvikling peger i retning af en 
verden, der ikke længere har brug for apps: Oplysninger og tjenester, der i 
dag findes i separate apps, flettes sammen, så det bliver nemmere at løse 
mange af hverdagens problemer. 
</p><p>
For brugerne vil overgangen ske glidende og usynligt: De ved måske ikke, 
hvilke tjenester der bliver aktiveret til at behandle deres forespørgsel – 
og måske er de også ligeglade. Til gengæld får det selskab, der afgør, 
hvilke apps der skal aktiveres, rigtig stor indflydelse. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/int_k_Ai_2_918009y.jpg" alt="" border="0"/><span class="caption"><span class="f-img-caption">Tegning: 
</span>Roald Als</span></span></p><p>
»Det akutte behov for at finde den helt rigtige app vil blive sekundært – det 
primære bliver at få løst sin opgave«, siger Dag Kittlaus, der var med til 
at skabe Siri. Han er nu medstifter og direktør i start-up-selskabet Viv 
Labs, der forsøger at udvikle en assistent til at løse den slags opgaver. 
</p><p>
»Intelligente assistenter vil frigøre sig fra app-tankegangen«, siger Dag 
Kittlaus. 
</p><p>
»Din bil kan være intelligent. Dit køleskab kan være intelligent. Din telefon 
kan være intelligent«. Derfor vil det ikke længere være nødvendigt for 
brugeren at finde en app, åbne den og lede efter noget bestemt. 
</p><p>
»Hvis man har brug for noget, kan man ganske enkelt bede om det«. 
</p><h3>
Mere ydmyghed hos Microsoft 
</h3><p>
Som så mange andre ideer i tech-verdenen er det ikke ny tanke at forsøge at 
kombinere forskellige tjenester efter behov. Da det seneste it-boom var på 
sit højeste, forestillede Microsoft sig at skabe noget lignende ved hjælp af 
en teknologi, som selskabet kaldte Hailstorm. Det var, mens Microsoft var 
allermest dominerende, og projektet vakte derfor bestyrtelse hos andre i 
branchen, der opfattede det som et forsøg på at tvinge andre til at 
acceptere Microsofts handelsbetingelser ved enhver form for digital 
interaktion. 
</p><p>
I dag roser Oren Etzioni og andre i branchen Microsoft for at have udviklet et 
mere åbent verdensbillede. 
</p><p>
»Hos Microsoft er vi lidt mere ydmyge, end vi var før i tiden«, siger Marcus 
Ash, chefen for Microsofts Cortana-projekt. 
</p><p>
»Cortana undergraver ikke de forskellige tjenester, men fungerer som en åben 
platform«, tilføjer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2561741/snart-kan-du-tale-dansk-med-din-iphone/">Snart kan du tale dansk med 
din iPhone</a></p><p>
De betingelser, som app-producenterne skal acceptere for at få deres 
forskellige tjenester til at arbejde sammen, er endnu ikke fastlagt, men de 
første elementer af den teknologi, der skal gøre samarbejdet muligt, er 
allerede begyndt at dukke op. 
</p><p>
I sidste måned udsendte Google en testudgave af en såkaldt <i>Application 
Programming Interface</i>, API – en grænseflade, der tillader forskellige 
stykker software at samarbejde. Googles test-API gør det muligt for andre 
virksomheder at indsætte deres eget indhold i Google Now-tjenesten, så dette 
indhold kan præsenteres for brugere, når der er størst sandsynlighed for, at 
de har brug for det. 
</p><h3>
Væggene mellem apps brydes ned 
</h3><p>
De fleste store it-koncerner arbejder også på metoder til at forsyne 
selvstændige apps med ’dybe links’ til andet indhold, så man automatisk kan 
finde og bruge oplysningerne i andre sammenhænge, end det oprindeligt var 
tænkt. Det vil ikke i sig selv betyde, at de lukkede apps forvandles til det 
vidtåbne internet, hvor der hyperlinkes på kryds og tværs. Men det er et 
varsel om, at væggene mellem de enkelte apps efterhånden vil blive nedbrudt. 
</p><p>
I denne nye verden vil informationer flyde frit og konstant – helt i tråd med 
den måde, vi kommer til at anvende computerkraft på: Brugerne vil være 
omgivet af apparater, der hele tiden er forbundne til nettet og hinanden. 
Det forklarer Aparna Chennapragada, direktøren for Googles mobile app, og 
tilføjer, at tanken om at åbne en hjemmeside for at læse noget på det 
tidspunkt vil virke dybt forældet. 
</p><p>
Processen skal fodres af nye typer information, der præsenteres i realtid og 
straks kan omsættes til konkrete handlinger – den type information, der 
hjælper virtuelle assistenter med at træffe hurtige beslutninger i takt med, 
at de overtager flere af brugernes daglige opgaver. Det, der får denne nye 
økonomi til at køre rundt, er evnen til at præsentere den helt rigtige 
guldklump af en oplysning eller det helt relevante tilbud på præcis det 
rette tidspunkt. 
</p><p>
For mange udgivere, udbydere og e-handelsvirksomheder vil det betyde, at de 
skal bruge helt nye metoder til at nå ud til deres kunder. Og de har næppe 
noget valg, hvis Cortana, Siri og de andre sætter sig på den digitale magt. 
</p><p class=" bl-elem"><i class=" bl-elem">Oversættelse: Tonny Pedersen. Med licens fra Financial Times</i></p>	
</div>
</div></body></html>
