---
layout:     post
title: 	    "Sportsdøgnet: Dansker er videre i NHL - og ude af VM-billedet"
post_author:	    
post_date:	    Thu, 23 Apr 2015 09:58:43 +0200
post_site:	    politiken.dk 
post_link:	    http://politiken.dk/sport/ECE2639304/sportsdoegnet-dansker-er-videre-i-nhl----og-ude-af-vm-billedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Ishockey: </b>NHL-målmanden Frederik Andersen kommer ikke til VM for 
Danmark, da hans hold Anaheim Ducks er klar til kvartfinalen i slutspillet. 
Andersen og co. har vundet de tre første kampe i bedst af syv-serien mod 
Winnipeg Jets, og natten til torsdag buldrede Anaheim direkte videre til 
kvartfinalen med en 5-2-sejr i Winnipeg i den fjerde kamp. Lars Eller og 
Montreal er ligeledes tæt på avancement, men fører efter det første nederlag 
til Ottawa kun med 3-1 i kampe. En sejr mere til Montreal betyder VM-farvel 
til Lars Eller. 
</p><p><b class="ext-link">Håndbold:</b> Den kommende kvindelandstræner Klavs Bruun Jørgensen er 
havnet i orkanens øje efter en nedsættende <a href="http://politiken.dk/sport/haandbold/ECE2639225/bruun-joergensen-efter-boesse-kommentar-det-er-hvad-der-sker-i-kampens-hede/">’bøsserøv’-kommentar</a> 
møntet på Skjern-spilleren Daniel Svensson i aftes. Bruun 
Jørgensen har allerede fået at vide af DHF’s sportschef Ulrik Wilbek, 
at han skal opføre sig ordentligt. 
</p><p><b>Tennis:</b> Caroline Wozniackis kamp i 2. runde ved WTA-turneringen i tyske 
Stuttgart afvikles omkring kl. 15.30. Danskeren, der er seedet 4, møder 
verdensranglistens nr. 13, tjekken Lucie Safarova. På aftenprogrammet er der 
endnu en stor kamp: Topseedede Maria Sharapova møder den lokale Angelique 
Kerber. 
</p><p><b>Fodbold: </b>Det går godt for Michael Laudrup i Qatar for tiden. For nylig 
sikrede han sin klub Lekhwiya SC mesterskabet i Qatar, og nu er han tæt på 
at kvalificere holdet til ottendedelsfinalen i AFC Champions League. Med en 
sejr på 3-0 hjemme over Persepolis FC fra Iran snuppede Laudrup og co. 
førstepladsen i puljen foran netop det iranske hold inden den sidste runde i 
puljespillet, som afvikles 6. maj. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li>20.45 Håndbold, DM-semifinale Viborg-Team Esbjerg (k)</li><li class=" bl-elem">03.35 Basketball, NBA New Orleans-Golden State</li></ul><p><b>TV3 Sport 1</b></p><ul><li class=" bl-elem">18.30 Badminton, DM-finale: Skovshoved-Greve</li></ul><p><b>TV3 Sport 2</b></p><ul><li>12.00 Tennis: Porsche Grand Prix (k)</li><li class=" bl-elem">01.00 Ishockey, NHL: Detroit-Tampa</li></ul><p><b>6'eren</b></p><ul><li class=" bl-elem">21.05 Fodbold, Europa League: Zenit-Sevilla</li></ul><p><b>Canal 8 Sport</b></p><ul><li>18.00 Ishockey, SM-finale: Växjö-Skellefteå</li><li class=" bl-elem">21.05 Fodbold, Europa League: Fiorentina-Dynamo Kijev</li></ul><p><b>Canal 9</b></p><ul><li class=" bl-elem">21.05 Fodbold, Europa League: Napoli-Wolfsburg</li></ul><p><b>Eurosport</b></p><ul><li class=" bl-elem">14.00 Billard: Snooker VM Fra Sheffield, England</li></ul><p><b>Eurosport 2</b></p><ul><li class=" bl-elem">14.00 Cykling: Tour of Croatia 2. etape</li></ul><p class=" bl-elem"/>
</div>
</div><p><b>Fodbold: </b>Det har været både succesfuldt og lærerigt for Pierre-Emile 
Højbjerg at tørne ud for Bundesligaholdet Augsburg, der har lejet danskeren 
i Bayern München. Derfor afviser midtbanespilleren heller ikke, at han kunne 
lade sig friste til at blive lidt længere i Augsburg, selv om lejeaftalen 
udløber efter denne sæson. »Jeg vil ikke være utryg ved at tage et halvt 
eller et helt år mere her i Augsburg. Jeg vil nu heller ikke være utryg ved 
at tage tilbage til Bayern München«, siger Højbjerg til DR's hjemmeside. 
</p><p><b>Football:</b> Syv milliarder kroner. Så mange penge har den amerikanske 
fodboldliga NFL afsat til skadeserstatninger til spillere, som får varige 
mén efter hovedskader i de næste 65 år. Det blev udgangen på et forlig 
mellem NFL-organisationen og omkring 5.000 tidligere NFL-spillere, der havde 
lagt sag an, skriver Reuters. 
</p><p><b>Fodbold:</b> For første gang i 12 år er Juventus med, når der spilles 
semifinaler i Champions League. Det står klart, efter at de italienske 
mestre onsdag aften spillede 0-0 på udebane mod Monaco. Opskriften på det 
italienske avancement er ganske enkel, mener klubbens franske 
forsvarsspiller, Patrice Evra. »Vi gik videre i bedste italienske stil. Det 
var grimt, men solidt og effektivt«, siger han. 
</p><p class=" bl-elem"><b>Fodbold:</b> Nicki Bille Nielsen risikerer torsdag at blive sendt bag 
tremmer i en sag om uro i Københavns natteliv. Den 27-årige Evian-angriber 
skal fra morgenstunden møde op i Københavns Byret, hvor politiet har 
anklaget ham for tre forhold en påskenat sidste år. 
</p>	
</div>

</div></body></html>
