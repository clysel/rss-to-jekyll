---
layout:     post
title: 	    "Islamisk trossamfund i Østrig: Muslimer føler sig meget utrygge "
post_author:	    
post_date:	    Thu, 26 Feb 2015 15:02:00 +0100
post_site:	    politiken.dk 
post_link:	    http://politiken.dk/udland/ECE2564535/islamisk-trossamfund-i-oestrig-muslimer-foeler-sig-meget-utrygge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ændringen af en gammel lov fra 1912 sidestiller stadig islam med andre 
religioner i Østrig, giver lov til at undervise i troen i statslige skoler 
og giver lov til både halalslagtning og at holde fri på muslimske 
helligdage. 
</p><p>
Alligevel er islamisk trossamfund i Østrig (IGGiÖ) imod loven, ifølge 
talskvinde Carla Amina Baghajati. 
</p><p>
»Den gamle lov fra 1912 har altid stået som en model at leve op til for 
muslimer i andre europæiske lande med Østrig som forbillede. Den har givet 
os helt særlige forhold, og det, håber vi, kan fortsætte, men der er store 
udfordringer i den nye lov. Ifølge den har vi ikke længere de samme 
rettigheder som andre religiøse grupper. I forhold til for eksempel jøder er 
der tale om en negativ forskelsbehandling af os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2564492/oestrigs-muslimer-kaemper-mod-ny-lov/">Østrigs muslimer kæmper mod ny 
lov</a></p><p><i class=" bl-elem">Hvordan giver det sig udtryk?</i></p><p>
»Den nye lov om islam er eksempelvis den eneste religiøse lov, der 
udtrykkeligt siger, at statens love står over de religiøse. Det er helt 
overflødigt, for alle ved og anerkender, at det er sådan. Når det alligevel 
skal med i loven, er det et budskab til befolkningen om, at regeringen ikke 
vil lade muslimer komme og trække deres sharialov ned over østrigerne. Det 
er både populistisk og rent nonsens, for vi muslimer har bevist i årevis, at 
vi tager den østrigske lov alvorligt, at vi holder af og respekterer det 
demokratiske system i det her land«. 
</p><p><i class=" bl-elem">Lovændringerne har været længe undervejs?</i></p><p>
»Ja, det er næsten ironisk, at det var den daværende præsident for det 
muslimske samfund, der for ti år siden bad om en fornyelse, fordi vi følte, 
at vi var sakket bagud. Dengang kunne man ikke vide, at den her opdatering 
så kommer i en tid, hvor krigen i Irak og Syrien samt terrorangreb i Paris 
og København overskygger alt andet. Vi muslimer føler, at klicheer, fordomme 
og frygt er særdeles fremherskende og det er selvsagt ikke den bedste 
atmosfære til at ændre en lov«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engelbreth/ECE2518434/den-radikale-hoejrefloej-stormer-frem/">Den radikale højrefløj stormer 
frem</a></p><p><i class=" bl-elem">Flere moskeer og imamer i Østrig har modtaget støtte fra udlandet, det 
forbydes nu?</i></p><p>
»Igen virker det ikke retfærdigt, at det forbud kun gælder islam og ikke andre 
religiøse grupper. Endnu engang synes jeg, at det virker som populistisk 
mistænkeliggørelse, fordi den brede befolkning skal forstå, at vi er 
farlige. Vi modtager penge fra udlandet, hvor der findes tvivlsomme 
karakterer og terrorister, der ikke vil demokratiet. Men jeg vil gerne slå 
fast, at det muslimske samfund i Østrig er uafhængigt og ikke vil tolerere 
indblanding udefra af nogen, som vil intervenere. Det er diskriminering og 
forskelsbehandling, og det er ikke hensigtsmæssigt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2529795/leipzig-er-atter-praeget-af-vold-og-uro-ved-demonstrationer/">Leipzig er atter præget af 
vold og uro ved demonstrationer </a></p><p><i class=" bl-elem">Hvordan er reaktionerne i den muslimske befolkning?</i></p><p>
»Mange muslimer føler sig meget utrygge ved loven, er dybt bekymrede og vrede. 
Det er noget, regeringen og den østrigske stat bør tage alvorligt. For 
Østrig har altid været stolt af at blive betragtet som et moderne land i sin 
omgang med den muslimske befolkning. Vi har altid gentaget, hvor glade vi er 
for at bo i et land med den gode historie, gensidig respekt og stærke bånd 
til den øvrige befolkning. Hvad der sker nu, kommer meget an på, hvordan 
politikerne præsenterer loven. Hvis nogen tager på turné i andre lande og 
fortæller, at »i Østrig har vi løst problemer med terror og radikalisering 
med vores fremragende nye lov«, vil det udløse frustration blandt muslimer. 
For den her lov handler jo netop ikke om sikkerhed, men om religion«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2548258/muslim-efter-terrorangreb-jeg-er-bange-for-at-danskerne-ikke-smiler-tilbage/">Muslim efter terrorangreb: 
»Jeg er bange for, at danskerne ikke smiler tilbage«</a></p><p><i class=" bl-elem">Frygter du, at den kan føre til øget radikalisering?</i></p><p>
»Forhåbentlig ikke. Men er det ikke også stærkt nok med sine egne øjne at se 
en smuk tradition blive ødelagt? Jeg vil nødig tænke på de værste scenarier, 
men håber bare, at vi kan fortsætte den gode dialog, hvor den muslimske 
gruppe er inkluderet og ikke bare integreret, for sådan har det altid været 
i Østrig«. 
</p><p><i class=" bl-elem">Hvad er det bedste ved loven?</i></p><p class=" bl-elem">
»At mange muslimer har fulgt den demokratiske proces omkring den intenst og 
lært at bruge de demokratiske redskaber. De ved nu, at man kan tage til orde 
og få sine synspunkter igennem på civiliseret og demokratisk vis. Det kan 
blive en stor fordel fremover«. 
</p>	
</div>
</div></body></html>
