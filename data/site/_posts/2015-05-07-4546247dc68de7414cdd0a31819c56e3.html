---
layout:     post
title: 	    "Regeringen i mindretal: Nu skal EU's oversete love frem i lyset"
post_author:	    
post_date:	    Thu, 07 May 2015 14:01:49 +0200
post_site:	    politiken.dk 
post_link:	    http://politiken.dk/indland/politik/ECE2658926/regeringen-i-mindretal-nu-skal-eus-oversete-love-frem-i-lyset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
EU-lovgivning i Danmark</h4>
<h5>
Sådan indføres reglerne</h5>
<div class="fakta-body" data-buildingblock="embedded_factboxlink">
<p>
EU-lovgivning, der krydser den danske grænse, kommer i <b>tre forskellige 
former</b>:
</p><p><b>Forordninger</b>, der har direkte virkning i Danmark.
</p><p><b>Domme</b> fra EU-domstolen, der har direkte virkning i Danmark.
</p><p><b>Direktiver</b>, der skal implementeres af regeringen og Folketinget.
</p><p>
Det er direktiver, der nu i stigende grad går uden om Folketinget. Sidste år 
kom kun <b>9,1 procent</b> af EU-direktiverne igennem politikernes hænder, 
mens det i 2004 var 70 procent.
</p><p class=" bl-elem">
Ifølge beslutningsforslaget er det <b>direktiver og forordninger</b>, der 
nu skal have et mærkat på.
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Det er helt uden om Folketinget og dermed uden om en parlamentarisk kontrol
</p>
<p class="sender">
Eva Kjer Hansen (V), formand for Europaudvalget 
</p>
</blockquote>
</div><p>
Folketinget pålægger nu regeringen, at det fremover fremgår tydeligt, når 
Danmark implementerer regler fra EU. 
</p><p>
Det er resultatet af en afstemning i folketingssalen i dag, hvor regeringen 
kom i mindretal. 
</p><p>
Enhedslisten gik sammen med de borgerlige partier om et beslutningsforslag, 
der pålægger regeringen at skabe åbenhed om implementeringen af EU-krav. 
Regeringen skal fremover informere Folketinget, »når dansk lovgivning eller 
en administrativ forskrift går videre, end hvad en EU-retsakt (et 
EU-direktiv eller en forordning) foreskriver«. 
</p><p><b class="ext-link">DOKUMENTATION</b><a class=" bl-elem" href="http://www.ft.dk/samling/20141/beslutningsforslag/B52/index.htm">Læs 
beslutningsforslaget her</a></p><p>
I midten af april viste en opgørelse fra Justitsministeriet, at hele 9 ud af 
10 direktiver fra EU bliver implementeret af embedsmænd og derfor aldrig 
kommer igennem folketingssalen. 
</p><p>
Det får i dag en masse love til at ramme Danmark, uden at politikerne kender 
til dem, mener Venstre, der vil sikre Danmark mod såkaldt 
overimplementering. 
</p><p>
»I dag aner vi ikke, hvordan vi implementerer EU-regler. Det fremgår ikke 
rigtig nogen steder, og det vil sige, at vi ikke umiddelbart kan se, hvad 
der er baseret på EU-beslutninger, og hvad der er noget, vi lægger til i 
Danmark«, siger formanden for Europaudvalget, Eva Kjer Hansen (V), der var 
med til at stille forslaget. 
</p><p>
I 2013 skabte det eksempelvis furore , da en EU-forordning pludseligt 
regulerede, hvor meget af stoffet kumarin, der måtte være i den kanel, 
danske bagere bruger til snegle og andet bagværk. Fødevarestyrelsen reddede 
kanelsneglene ved at omkategorisere bagværket som 'traditionelt dansk 
bagværk', der derved var undtaget af EU-reglerne.
</p><h3>
Ingen politisk debat uden åbenhed 
</h3><p>
Det største problem er ikke, at lovene kan implementeres uden om Folketinget, 
understreger Eva Kjer Hansen, men derimod at de flyver over hovedet på 
folketingsmedlemmerne. 
</p><p>
»Folketinget har på et tidspunkt givet bemyndigelsen til ministeren til at 
kunne gennemføre det via bekendtgørelser, men det vil jo bare sige, at vi 
ser ikke reglerne, vi ser ikke, hvordan ministeriet vælger at skrive det ind 
i bekendtgørelsen. Det er helt uden om Folketinget og dermed uden om en 
parlamentarisk kontrol«, siger Eva Kjer Hansen, der er tidligere minister og 
medlem af Europa-Parlamentet. 
</p><p>
Det var Enhedslistens stemmer, der fik vægtskålen til at tippe væk fra 
regeringen. Partiet erkender, at det kommer til at kræve ressourcer at skabe 
åbenhed om EU's magt. 
</p><p>
»EU bestemmer helt ekstremt meget over vores hverdag. Når nu EU har fået så 
meget magt, så bør der som minimum være åbenhed om den indflydelse, EU har 
på danskerne hverdag. Vi kan ikke have en politisk debat om det, hvis der 
ikke er åbenhed. Der er ingen tvivl om, at det kommer til at koste nogle 
penge, men der skal jo være åbenhed om, hvad EU bestemmer«, siger 
Enhedslistens EU-ordfører, Nikolaj Villumsen. 
</p><h3>
Regeringen: Det er ressourcespild 
</h3><div class="art-quote article-box">
<p class="quote"/>
<blockquote>
<p class="quote-txt">
Det er ressourcespild at sætte jeg ved ikke hvor mange embedsfolk til at 
gennemtrawle samtlige bekendtgørelser
</p>
<p class="sender">
Helge Vagn Jacobsen, EU-ordfører (R) 
</p>
</blockquote>
</div><p/><p>
Netop regningen var det, der fik regeringspartierne til at stemme imod. For 
selv om også regeringen synes, det er »en god idé med åbenhed«, bliver det 
alt for dyrt at skulle kigge med lup på hver en bekendtgørelse, mener Helge 
Vagn Jacobsen, EU-ordfører for de radikale: 
</p><p>
»Flertallet i Europaudvalget ville gå helt ned på bekendtgørelsesniveau – hvor 
samtlige bekendtgørelser skulle gennemtrawles, selv om det er af rent 
teknisk karakter. Der sagde vi stop i regeringen og SF. Det er for 
ressourcekrævende, og det overgør denne problemstilling«, siger Helge Vagn 
Jacobsen. 
</p><p>
Der var ellers en del forvirring i folketingssalen, da beslutningsforslaget i 
formiddags blev stemt igennem. De to regeringsparter og SF startede med at 
stemme for forslaget, men efter kort tid ændrede deres grønne prikker på 
folketingssalens skærm farve til rød. 
</p><p>
Men regeringen er nu sikker i sin sag: 
</p><p>
»Det er ressourcespild at sætte jeg ved ikke hvor mange embedsfolk til at 
gennemtrawle samtlige bekendtgørelser«, tilføjer Helge Vagn Jacobsen. 
</p><p>
Regeringen var med egne ord »villige til at gå 90 procent af vejen«, men det 
er ikke nok, mener Eva Kjer Hansen. 
</p><p>
»Det rækker ikke. Vi vil have alle eksemplerne med, og det kan vel ikke være 
så omstændigt at skrive det ned, for det må man jo vide på forhånd i 
ministerierne«, siger hun. 
</p><p><b class="ext-link">KRONIK </b><a class="embeddedlink" href="http://politiken.dk/debat/debatindlaeg/ECE2561894/danske-politikere-har-ingen-id-om-eu-kravenes-omfang/">Danske politikere har ingen idé om 
EU-kravenes omfang</a></p><p>
Det kan derimod være dyrt at lade være, mener Eva Kjer Hansen. 
</p><p>
»Det har en effekt på for eksempel konkurrenceevnen, hvis vi stiller særligt 
skrappe krav til virksomheder, som de ikke bliver mødt med i andre lande. 
Det kan godt være, at der er særligt skrappe krav, vi gerne vil stille, men 
så skal vi gøre det med åbne øjne og sige ja, her går vi længere i 
direktivforslaget og så begrunde, hvorfor man gør det«. 
</p><p class=" bl-elem">
Sidste år nåede kun 9,1 procent af EU-lovgivningen igennem folketingssalen, 
mens det i for bare 10 år siden var 70 procent. 
</p>	
</div>

</div></body></html>
