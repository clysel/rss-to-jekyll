---
layout:     post
title: 	    "Nu kan Scandlines' nye færger langt om længe flyde"
post_author:	    
post_date:	    Mon, 11 May 2015 09:52:32 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2661165/nu-kan-scandlines-nye-faerger-langt-om-laenge-flyde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tidsline for Scandlines' færger:</h4>
<div class="fakta-body" data-buildingblock="embedded_factboxlink">
<p>
2010: Færgerne bliver bestilt på det tyske værft P+S Werften i Stralsund i 
Nordtyskland. 
</p><p>
2012: Scandlines annullerer kontrakten med værftet, da færgerne ikke kan blive 
færdige til 2013 som aftalt. Værftet havde bygget færgerne for tunge, så det 
ville blive nødvendigt med omfattende ombygning.
</p><p>
2013: Det finske værft STX Finland OY underskriver hensigtserklæring om at 
bygge to nye færger til Scandlines. Værftet kan dog ikke magte opgaven, og 
Scandlines trækker sig. Senere går rederiet konkurs. 
</p><p>
2014: Scandlines køber de to fejlbyggede færger af konkursboet efter det tyske 
værft. Færgerne bliver sendt til ombygning på det fynske værft Fayard. Hver 
færge skal lettes for 800 tons. 
</p><p class=" bl-elem">
2015: De to færger ’M/F Berlin’ og ’M/F Copenhagen’ har nu bevist, at de kan 
flyde. Begge færger skal sejle på ruten Gedser-Rostock. ’M/F Berlin’ ventes 
taget i brug i anden halvår af 2015, ’M/F Copenhagen’ kort tid derefter. 
</p>
</div>
</div><p>
Rederiet Scandlines siger det ikke direkte selv, men vi gætter på, at der er 
nærmest jubel over, at to nye færger til Gedser-Rostock-ruten nu i det 
mindste kan flyde. 
</p><p>
Færgerne skulle have været klar for et par år siden, men bygningen af ’M/F 
Berlin’ og ’M/F Copenhagen’ har været en yderst bøvlet affære. 
</p><p>
For tre år siden brød Scandlines kontrakten med værftet, da færgerne 
ikke kunne blive færdige til 2013 som aftalt. Værftet havde bygget færgerne 
for tunge, så det ville blive nødvendigt med omfattende ombygning (se 
faktaboksen). 
</p><p>
Men nu tyder alt på, at færgerne er på sikker kurs mod at blive sejldygtige, 
så de kan tages i brug senere i år. De nye færger vil medføre en fordobling 
af kapaciteten på ruten, siger Scandlines i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2621023/faerge-sejlede-fra-bilister-med-pladsreservation/">Færge sejlede fra bilister med 
pladsreservation</a></p><p>
Netop nu ligger færgerne side om side på det fynske værft Fayard. De ser 
færdige ud, når de betragtes udefra, men om bord på færgerne skulle der være 
et mylder af håndværkere. 
</p><p>
De skal sørge for, at det indre af færgerne står klar til kunderne om nogle 
måneder. 
</p><p>
Det er planen, at færgerne skal indsættes efter sommerferien. Måske ikke 
samtidig, og Scandlines nævner ingen præcise datoer endnu, men begge færger 
skulle være i brug inden udgangen af 2015. 
</p><p class=" bl-elem">
Færgerne bliver mere miljøvenlige end først planlagt. Én af skibenes 
dieselmotorer er hevet ud for at give plads til et batteridrevet 
hybridsystem. Færgerne kan ikke tage hele sejlturen på elkraft, men de 
skulle kunne summe støj- og forureningsfrit ud af havnen. 
</p>	
</div>

</div></body></html>
