---
layout:     post
title: 	    "Fitnesskunder vil have specialcentre med sjæl og fællesskab"
post_author:	    
post_date:	    Sun, 22 Mar 2015 15:22:45 +0100
post_site:	    politiken.dk 
post_link:	    http://politiken.dk/motion/fitness/ECE2584730/fitnesskunder-vil-have-specialcentre-med-sjael-og-faellesskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad vil du helst? Have svedigt samvær med andre, styret af en karismatisk 
instruktør – eller en badebillet? 
</p><p>
Badebilletten er idrætsforskeren Kasper Lund Kirkegaards billede på det 
tilbud, de store fitnesskæder er landet på. En lav basispris for adgangen 
til selve faciliteten, ganske som man kender det fra en svømmehal. Har man 
først betalt, er træningen fuldkommen op til en selv. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/fitness/ECE2572970/antallet-af-fitnesscentre-er-fordoblet-paa-under-10-aar/">Antallet af fitnesscentre er 
fordoblet på under 10 år</a></p><p>
»Prisen på et fitnessabonnement er stort set halveret på ti år, hvilket må 
betyde en serviceforringelse. Forestillingen om at man får en lang række 
ydelser med i prisen og en kvalitetssikring af sin træning, kan man godt 
glemme alt om«, siger Kasper Lund Kirkegaard, forskningsansvarlig hos 
Danmarks Idrætsforbund med mange års specialisering i fitnessbranchen. 
</p><p>
Men mens kæderne altså konkurrerer på prisen, er der samtidig livlig vækst i 
mindre centre, der ofte for en højere pris tilbyder fællesskab, 
specialiserede træningsformer og instruktører, der virkelig brænder for 
deres niche. 
</p><p>
Tallene, der viser de små centres fremmarch, kommer fra Kasper Lund 
Kirkegaard, DIF, der siden 2006 har registreret fitnesscentre i Danmark, som 
er vokset 334 til 575 centre på ni år. Så der i dag er 810.000 danskere, der 
er kunde hos et kommercielt fitcenter. Over en halv million af dem træner 
hos Fitness World og fitness dk. Men den nye tilvækst kommer især fra små og 
anderledes centre, som specialiserer sig i en særlig gren af fitness og en 
personlig behandling. 
</p><h3>
Mig og mit center 
</h3><p>
Alene sidste år fik Danmark 69 nye centre. Et af dem var Krav Maga Copenhagen, 
hvor en international kundekreds dyrker israelsk nærkampsteknikker og 
crossfit i en lille kælder i Frihavnen på Østerbro, under irsk/britiske 
Daniel Moores sikre hånd. 
</p><p>
»Folk vil være en del af noget. Det vil have noget lokalt at være sammen om. 
Så det, jeg tilbyder, er faktisk som Foreningsdanmark gjorde for 30 år siden 
i idrætsklubber«, siger Daniel Moore, der også gør noget særligt for at 
tiltrække kvinder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2481398/med-hulahopringe-kan-motion-leges-ind-uden-fitnesscentre-og-loebeture/">Med hulahopringe kan motion 
leges ind uden fitnesscentre og løbeture</a></p><p>
»En blandet flok er bare mere social. Og udenlandske kvinder, som vi har mange 
af her, er bedre end danske kvinder til at mingle. De er mere åbne overfor 
fremmede reserverede. Når man åbner sig lidt overfor hinanden, bliver 
træningen sjovere og mere intens«, siger Daniel Moore, der starter alle 
timer med, at man giver hånd og udveksler navne. Ligesom alle skal gennem et 
fire ugers introforløb, hvor de lærer, hvad der skal til for at være en del 
af træningsfællesskabet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Fitnesscentre-620px_920521a.gif" alt="" border="0"/></span></p><h3>
Flokken giver styrke 
</h3><p>
Idrætsforsker Kasper Lund Kirkegaard er overbevist om at netop sammenholdet, 
identiteten og livsstilselementet, der er nøglen til de små centres succes. 
</p><p>
»Vi ved fra masser af forskning, at den måde træningen foregår på, samt 
vejledningen og rådgivningen betyder enormt meget for, om man får noget ud 
at træningen, både socialt og fysiologisk«, siger Kasper Lund Kirkegaard. 
</p><p>
Han henviser til analyser af genoptræning for patienter, hvor kønsblandede 
hold viser sig at have større effekt, end hvis man genoptræner kun med sit 
eget køn. 
</p><p>
»Når du stiller dig til skue i en mindre gruppe, så tager du flere 
armbøjninger og vil ikke give op. Det er nok nemmere at tabe ansigt overfor 
sig selv end at tabe ansigt overfor andre«, siger Kasper Lund Kirkegaard. 
</p><h3>
Mig og min træningsfamilie 
</h3><p>
Alene sidste år fik Danmark seks nye centre, der tilbyder powerfuld 
pilatesinspireret træning i reformermaskiner, en træningsbænk, hvor man kan 
justere belastninger med fjedre. Største aktør marked er Energii, der nu har 
syv centre og som blev startet af Gitte Salling, der kom fra en stilling som 
træningsansvarlig for alle Fitness Worlds instruktører og koncepter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2464977/trampolin-fitness-motionsredaktoeren-hopper-med-paa-viral-dille/">Trampolin-fitness: 
Motionsredaktøren hopper med på viral dille</a></p><p>
Sanni Wulff Vangsø, der er medejer i Energii, forklarer: 
</p><p>
»Det har været en enorm fordel for os, at Gitte Salling kom fra 
masseproduktion, for det betyder, at vi har været meget skarpe på at 
adskille os fra den verden, hvor man køber sin fitness hurtigt og billigt, 
men til gengæld får et standardprodukt. Sådan et produkt er helt fint, hvis 
man for eksempel er studerende eller ikke prioriterer sin træning så højt, 
men her hos os vil vi være de bedste. Og det koster«, siger Sanni Wulff 
Vangsø. 
</p><p>
Hos Energii koster en time mellem 95 og 150 kroner, lidt mindre hvis man køber 
en ’Challenge’, hvilket svarer til Fitness Worlds pris for en måned træning 
uden holdtimer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2418270/klatring-i-lav-hoejde-er-benhaard-og-sjov-styrketraening/">Klatring i lav højde er 
benhård og sjov styrketræning</a></p><p>
»Til gengæld bliver du en del af vores Energii familie. Vi prioriterer nærvær 
og træningsglæde og at hele tiden videreuddanne og udvikle vors 
instruktører, udover at vi har 50 sindssygt engagerede, karismatiske og 
dygtige instruktører, der er en integreret del af vores træningsfamilie. Det 
betyder, at du bliver ved med at træne og gør fremskridt og at det bliver et 
positivt tilvalg som gør en vedvarende forskel for dig. Mange andre steder 
melder folk sig jo til, fordi de bør og for at lindre den dårlige 
samvittighed. Men efter et par måneder så ryger motivationen, og de kommer 
aldrig ned og træne regelmæssigt «. 
</p><p>
For tiden kører Energii-centrene en Superhero Challenge, og det betyder, at 
alle instruktørerne har fået et heltenavn tilføjet i deres cv på 
hjemmesiden. 
</p><p>
»Det er humor og det er energi. I et specialiseret fællesskab. Vi er ikke et 
ikke et fitnesscenter, men en træningsfamilie«, fortæller Sanni ’Wolverine’ 
Wulff Vangsø, der også lige har lanceret en ny form for træning med små 
hold, ’Heat it up mobility’, der foregår i et varmt rum. Her er instruktøren 
uddannet fysioterapeut, der strikker undervisningen sådan sammen, at den 
tager hensyn til folks skader og mangler på bevægelighed. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/lol-kravmaga-b_nd_920229w.jpg" alt="" border="0"/><span class="caption"><span class="f-img-caption">KAMPDRAGT. 
</span>’Wraps’ er standardudstyr for en fitnessninja, det stabiliserer håndled og fingre – ser det sejt ud. Foto: Miriam Dalsgaard.</span></span></p><h3>
Nej tak til zombietræning 
</h3><p>
Altså igen noget med at komme helt tæt på og se den enkelte i 
træningssituationen med faglighed. Hvilket også er udgangspunktet for et nyt 
træningskoncept i Vedbæk, hvor tidligere elitehåndboldspiller Nicolai Back 
måtte konstatere, at han i en alder af 33 år med sport på topplan var fysisk 
smadret i hele kroppen. 
</p><p>
Det fik ham til at udvikle MST, muskuloskeletar træning, og målet er at træne 
musklerne indefra og ud. Så man arbejder med core og de små stabiliserende 
muskler istedet for at tænke æstetik og sixpack. 
</p><p>
»Det er yoga og pilates kombineret med energien fra crossfit, men uden de 
tunge vægte, for vi vil jo passe på vores medlemmer. Det foregår til musik, 
for det skal være sjovt, men på små hold, så alle får opmærksomhed«, 
forklarer Nicolai Back. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2322355/saadan-finder-du-udendoersfitness-i-koebenhavn/">Sådan finder du 
udendørsfitness i København </a></p><p>
»Det handler om livskvalitet og større bevægelighed. Vi koster lidt mere end 
andre centre, men vi er til gengæld et lokalt center, hvor folk har vænnet 
sig til at hilse på hinanden og have det rart sammen. Samtidig med at der 
hele tiden er undervisning og vejledning«, siger Nicolai Back. 
</p><p>
»Jeg tror ikke på et standardprogram, som du kører igen og igen med 3 x 10 i 
en maskine. Det fører til zombie-træning, hvor folk bare sidder stive i 
blikket. MST-træning er et sprog. Når du har lært det og holder det vedlige, 
har du det med resten af livet, uanset hvor du er. Der er altid et ’hvorfor’ 
bagved det, vi laver. Modsat et standardtræningsprogram, hvor du får 
bogstaverne uden at kunne sætte dem sammen«. 
</p><h3>
Køb et fællesskab 
</h3><p>
Ninjaerne i kælderen i Frihavnen. Superheltene hos Energii. De bevægelige 
livsnydere i Vedbæk. Alle tre koncepter har stærke ledertyper og formår at 
invitere medlemmer til en tur i fællesskabscentrifugen. 
</p><p>
»Det er nichen kendetegn. En dragende og forførende karismatisk leder og meget 
stærke træningskoncepter, som er svære at kopiere, fordi de hænger så meget 
sammen med instruktørens personlighed«, forklarer idrætsforskeren Kasper 
Lund Kirkegaard fra DIF. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2312764/tv-benhaard-skitraening-faar-din-puls-op-at-ringe-paa-ganske-kort-tid/">TV Benhård skitræning får din 
puls op at ringe på ganske kort tid</a></p><p>
»Fælles for flere er, at de etablerer stærke fællesskaber med kulturelle 
koder, når det gælder påklædning og omgangsform, som man skal overholde for 
at opnå social accept. Selv om det virker meget imødekommende, så bygger 
mange på en ’os og dem’ opdeling. Nichefælleskabet kræver, at man tager hele 
kulturen til dig, der er ofte ikke plads til en kritisk distance«. 
</p><p>
Kasper Lund Kirkegaard reflekterer over, at nichefitnesskunderne, har lyst til 
at overgive sig så betingelsesløst til et fitnessprojekt. Det er 
paradoksalt, fordi den type kunder ofte er ældre, bedre uddannede og har 
mere ansvarsfulde jobs end den typiske kunde i et lavprisfitnesscenter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2307791/de-traener-fitness-paa-hold-i-det-fri/">De træner fitness på hold i 
det fri</a></p><p>
»Måske har projektkulturens senmoderne mennesker brug for nogen til at lede 
vores kroppe på rette vej. I hverdagen skal mennesket konstant genopfinde 
sig selv og have overblik. I fritiden vil vi måske derfor have nogen til at 
kommandere rundt med os. Belønningen er en dedikeret personlig træner, der 
giver dig den opmærksomhed, som alle længes efter. Og adgangen til det 
privilegerede fitnessfællesskab«. 
</p><p class=" bl-elem">
Set med forbrugerens øjne har de mange specialiserede nichecentre en vigtig 
funktion med at udfordre de bestående kæder på service, kompetence og nye 
koncepter, som medfører nye knopskydninger på markedet, mener Kasper Lund 
Kirkegaard. Dog sætter han et spørgsmålstegn ved, om det fællesskab, 
nicherne tilbyder, er lige så reelt, som det man for eksempel kan opdyrke i 
de lokale idrætsforeninger, hvor træningen hovedsageligt drives af 
frivillige instruktør og trænere. 
</p>	
</div>
</div></body></html>
