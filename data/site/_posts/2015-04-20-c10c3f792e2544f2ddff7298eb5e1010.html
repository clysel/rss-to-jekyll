---
layout:     post
title: 	    "»Hvor varme kan vores hænder nå at blive, hvis de hele tiden bliver trukket ind på kontoret?«"
post_author:	    
post_date:	    Mon, 20 Apr 2015 06:53:49 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2634704/hvor-varme-kan-vores-haender-naa-at-blive-hvis-de-hele-tiden-bliver-trukket-ind-paa-kontoret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>DANSK KVALITET</p><p>FAKTA</p>
<div class="fakta-body" data-buildingblock="embedded_factboxlink">
<p><b>Den Danske Kvalitetsmodel </b>(DDKM) er et nationalt kvalitetsudviklingssystem. Den skal sikre ensartet kvalitet og forebygge fejl.</p><p><b>Modellen har 82 standarder </b>for god kvalitet, som hver indeholder krav, som de hospitalsansatte skal følge, overvåge og vurdere i det </p><p>daglige arbejde.</p><p><b>Hvert tredje år skal </b>sygehusene vurderes med henblik på </p><p>akkreditering, som betyder, at </p><p>deres arbejde med kvaliteten er</p><p class=" bl-elem"> blevet vurderet. </p>
</div>
</div><p>
Tastaturerne klaprer derudad i det kvadratiske kontor. I hjertet af 
mave-tarm-kirurgisk sengeafsnit K4 på Bispebjerg Hospital bliver der denne 
formiddag noteret koncentreret på fire af de seks stationære computere langs 
væggene. 
</p><p>
Ved en af dem sidder overlæge Lars Tue Sørensen. På skærmen foran ham kører 
programmer med navne som Web1000, Opus, Orbit, Esa og Mirsk i et virvar. Der 
er ingen tvivl om, at det kræver mere end et godt kendskab til menneskets 
fysiologi at arbejde her. 
</p><p>
»Jeg vil tro, jeg bruger godt og vel halvdelen af min arbejdsdag her«, siger 
Lars Tue Sørensen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2634644/regeringen-vil-stoppe-papirvaelde/">Regeringen vil stoppe papirvælde </a></p><div class="art-quote article-box">
<p class="quote"/>
<blockquote>
<p class="quote-txt">
Nogle gange er det svært at se meningen med at dokumentere alting
</p>
<p class="sender">
Overlæge Lars Tue Sørensen 
</p>
</blockquote>
</div><p>
Han er en af de mange hospitalsansatte, der hver dag mærker, hvordan de 
skærpede krav til registrering og dokumentation øger arbejdsbyrden.</p><p>
For en ting er, at Lars Tue Sørensen skal bruge tid i de elektroniske systemer 
for at bestille prøver og operationer, ordinere medicin og diktere sine 
observationer og konklusioner til patienternes journaler. 
</p><p>
Noget andet er, at han skal notere det i et andet system, stort set hver gang 
han foretager sig noget. Den massive registrering er et krav for, at 
afdelingen kan blive akkrediteret – en blåstempling, som fortæller, at den 
lever op til Den Danske Kvalitetsmodel, der er et nationalt system til 
kvalitetsudvikling i sundhedsvæsenet. 
</p><h3>
Klikker en oversigt over patientens mange prøver
</h3><p>
»Nogle gange er det svært at se meningen med at dokumentere alting. Og så kan 
det kan være ret irriterende«, siger kirurgen, mens han åbner 
dokumentationsprogrammet Opus og klikker en 56-årig patient frem. 
</p><p>
Han har været indlagt i to uger på grund af en betændelsestilstand i 
bugspytkirtlen, der har medført en forsnævring i tolvfingertarmen, og han 
har fået taget en række prøver og røntgenfotografier. Nu skal han 
CT-skannes, en bestilling, Lars Tue Sørensen skal lave. 
</p><p>
»Selv om jeg noterer i patientens journal, at jeg tager stilling til hans 
videre forløb ud fra svarene på hans prøver og nu bestiller en skanning, 
skal jeg bruge tid på at registrere i et andet system, at jeg har set 
prøvesvarene«, siger Lars Tue Sørensen. 
</p><p>
Han klikker en oversigt over patientens mange prøver, undersøgelser og 
røntgenfotograferinger frem for at give besked i registreringssystemet. 
Finder punktet med prøvesvarene på listen og højreklikker på det. En 
fejlmelding blinker på skærmen. Lars Tue Sørensen pruster. 
</p><p>
»Ja, det er så sådan noget her, der tager en del tid hver dag«, siger han, 
mens han klikker videre og til sidst får et flueben frem, der viser, at han 
har haft held med sit ærinde. 
</p><h3>
Omfattende registrering er »en tidsrøver«
</h3><p>
ed skrivebordet bag ham sidder sygeplejerske Anne Høj. Hun kalder den 
omfattende registrering for »en tidsrøver«. 
</p><p>
»Det bliver ligesom bare dobbelt, dobbelt, dobbelt, når vi hele tiden skal 
registrere, hvad vi netop har skrevet ind i systemet et andet sted«. 
</p><p>
Hun anslår, at patienter som den 56-årige mand på Lars Tue Sørensens skærm 
koster op til tre kvarters arbejde hver dag for en sygeplejerske i ren 
registrering, hvis hun skal gøre alt korrekt og efter bogen. Det samme gør 
en stor del af afdelingens omkring 20 andre patienter. 
</p><p>
»Det er klart en stressfaktor. Det tager tid fra så meget andet. Tid, der for 
eksempel kunne gå sammen med patienterne«, siger Anne Høj, der dog godt kan 
forstå ønsket om kvalitetssikring af lægernes og sygeplejerskernes arbejde. 
</p><p>
Det kan Lars Tue Sørensen også. 
</p><p>
»Det er svært at sige, at det er helt formålsløst at registrere, hvad vi gør, 
for det kan have rigtig god mening at kunne gå tilbage og evaluere på vores 
processer. Men når vi ser på det helt overordnet og tænker over, hvor meget 
tid vi bruger på det, så kan det være svært at finde den mening«, siger han. 
</p><p>
For som han tilføjer, er det en helt fundamental del af hans job som læge at 
arbejde med den viden, han får. »Så det føles tåbeligt at skulle ind at 
registrere, at ja, jeg har reageret på de svar, jeg har set. Selvfølgelig 
har jeg det«. 
</p><h3>
Hele diskussionen om de varme og kolde hænder
</h3><p>
På opslagstavlen i kontoret hænger en seddel med et søjlediagram fra ledelsen. 
</p><p>
»Tillykke, tillykke til K3« står der under søjlerne, der fortæller, at 
mave-tarm-medicinsk sengeafsnit K3 i et bestemt system har registreret deres 
gøren og laden korrekt i 81 procent af deres opgaver. Her på afdeling K4 
ligger de i bunden af feltet med blot 40 procent korrekte registreringer, 
fremgår det. 
</p><p>
»Vi har virkelig svært ved at nå det hver gang, for vi har travlt med at 
slukke ildebrande, sørge for, at patienter får den rigtige medicin, at de 
kommer til undersøgelser på de rigtige tidspunkter og mange andre ting«, 
siger Anne Høj. 
</p><p>
»Ja, det er jo hele diskussionen om de varme og kolde hænder, vi har her«, 
kommer det fra Lars Tue Sørensen. 
</p><p>
Han rejser sig for at gå ind til den 56-årige patient, før han skal have en 
lynfrokost og nå et smut forbi ambulatoriets patienter, inden dagens anden 
operation venter i eftermiddag. 
</p><p class=" bl-elem">
»Vi vil så gerne bruge tid sammen med patienterne, men det er svært at se hvor 
varme, vores hænder kan nå at blive, hvis de hele tiden bliver trukket ind 
på kontoret. Det er virkelig værd at overveje, om al den her registrering er 
omkostningerne værd«. 
</p>	
</div>

</div></body></html>
