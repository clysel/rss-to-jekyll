---
layout:     post
title: 	    "Total ansøgte om kemikalie til skiferboring – men ventede ikke på svar"
post_author:	    Magnus Boye
post_date:	    Wed, 06 May 2015 11:28:00 +0000
post_site:	    ing.dk 
post_link:	    http://ing.dk/artikel/total-ansoegte-om-kemikalie-til-skiferboring-men-ventede-ikke-paa-svar-175913
---
<html><body><div><section class="body">
			<p>Energiselskabet Total var tilsyneladende klar over, at selskabet ville få brug for flere kemikalier end først forventet til at lede efter skifergas i den nordjyske undergrund. I hvert fald sendte den franske virksomhed den 1. april en ansøgning til Frederikshavns Kommune om lov til at bruge ni ekstra kemikalier i arbejdet på borepladsen i Dybvad. Ansøgningen blev sendt videre til Miljøstyrelsen.</p>
			<p>Listen tæller blandt andet kemikalieproduktet NULLFOAM. Men inden ansøgningen er blevet behandlet, har Energistyrelsen som tilsynsførende myndighed opdaget, at stoffet alligevel blev brugt. Og derfor har de nu forlangt at få boringsarbejdet indstillet hurtigst muligt.</p>
			<p>Ansøgningen om at bruge NULLFOAM og de otte øvrige kemikalier er stadig under behandling i Miljøstyrelsen, fortæller teknisk direktør i Frederikshavns Kommune Christian Roslev.</p>
			<p>»Når de har foretaget deres sagsbehandling, vil vi tage stilling til det,« forklarer han til Ingeniøren.</p>
			<p><aside class="plugin right box">
			  <em>NULLFOAM</em></aside></p>
			<p><strong>Kemikaliproduktet NULLFOAM</strong> er en såkaldt <em>defoamer</em>, der skal hæmme produktion af skum i borevæsken.</p>
			<p><strong>Antiskummemidler</strong> kommer i en række varianter baseret på blandt andet vand, olie eller silikone.</p>
			<p><strong>NULLFOAM</strong> er baseret på et petroleum destillat.<br/>
			</p>
			<p>Formanden for kommunens Plan- og Miljøudvalg, Anders Brandt Christensen, har ikke meget til overs for, at Total ikke kunne vente på svar fra Miljøstyrelsen.</p>
			<p>»De har handlet torskedumt og med en meget ringe forståelse for, hvad vi vil finde os i som lokal myndighed,« fastslår han.</p>
			<h2>Lovlighed er sagen uvedkommende</h2>
			<p>VVM-redegørelsen til Frederikshavns Kommune nævner intet om NULLFOAM, og derfor må Total ikke bruge kemikaliet. Overfor <a href="http://nordjyske.dk/nyheder/anklage--total-bruger-kemikalier-ulovligt/1d8ed018-ef4a-4eb0-97d3-7d5989de110f/205/1670">Nordjyske </a>forklarer seniorkoordinator i Danmark for Total, Henrik Nicolaisen, hvorfor selskabet alligevel tog skumbekæmpelsesmidlet i brug.</p>
			<p>»Kemikaliet i sig selv er ikke ulovligt. Det bruges i alle boringer i Danmark, fordi det virker skumdæmpende. Vi havde bare ikke planlagt at bruge det, og derfor havde vi ikke skrevet det ind i VVM-redegørelsen,« siger han til avisen.</p>
			<p>Men den forklaring falder i meget dårlig jord hos Anders Brandt Christensen.</p>
			<p>»Det er sagen fuldstændig uvedkommende. Total har en klar aftale med borgerne i Frederikshavns Kommune i form af denne VVM-redegørelse, og den har de selv været med til at lave. Og der står ikke noget om det her stof,« siger han til Ingeniøren.</p>
			<h2>'Total har ikke fulgt med'</h2>
			<p>At Total alligevel har brugt NULLFOAM viser, at selskabet ikke respekterer aftalen, mener Anders Brandt Christensen.</p>
			<p>»Hvis man ikke har forståelse for, hvor alvorlig den her skifergasboring er for befolkningen og for os i byrådet, har man slet ikke fulgt med,« siger han.</p>
			<p>I Totals originale <a href="http://frederikshavn.dk/Dokumenter%20til%20mappevisning/Bilag%20-%20Efterforskning%20efter%20skifergas/D%29%20Bilag%207.1-7.6%20og%2012.1%20til%20VVM.PDF">VVM-redegørelse</a> har selskabet angivet et antiskummemiddel – dette består dog af rapsolie.</p>
			<p>Overfor DR oplyser Total, at selskabet efter dialog med kommune og Energistyrelsen mente, at der var en fælles forståelse for, at stoffet kunne bruges. Den udlægning vækker dog ingen genklang hos Anders Brandt Christensen.</p>
			<p>»Den eneste aftale vi har med Total, det er den VVM-redegørelse,« siger han.</p>
			<p>Ingeniøren arbejder på at få en kommentar fra Total.</p>
		</section>
		  </div></body></html>
