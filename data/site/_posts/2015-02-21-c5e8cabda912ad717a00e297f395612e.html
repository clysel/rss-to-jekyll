---
layout:     post
title: 	    "Yemens afsatte præsident flygter"
post_author:	    
post_date:	    Sat, 21 Feb 2015 14:16:07 +0100
post_site:	    politiken.dk 
post_link:	    http://politiken.dk/udland/ECE2557151/yemens-afsatte-praesident-flygter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Yemens afsatte præsident Abd-Rabbu Mansour Hadi har forladt sit hjem, for 
første gang siden Houthi-bevægelsen satte ham i husarrest med udgangen af 
januar.
</p><p>
Sådan lyder det ifølge vidner og en assistent, skriver AFP og Reuters.
</p><p>
Den tidligere præsident menes at være på vej til sin fødeby Aden.
</p><p>
Yemen har været politisk lammet, siden Abd-Rabbu Mansour Hadi og regeringschef 
Khaled Bahah blev væltet, da den shiitiske gruppe opkaldt efter sin 
tidligere leder Hussein Badreddin al-Houthi erobrede præsidentpaladset i 
januar.
</p><h3>
Skud mod demonstranter
</h3><p>
Den tidligere præsident har været en af USA's vigtigste allierede i kampen mod 
al-Qaeda.
</p><p>
Tidligere lørdag åbnede militante fra Houthi-bevægelsen ild mod demonstranter 
i centrum af byen Ibb. En person blev dræbt, mens en anden blev såret, lyder 
det ifølge aktivister.
</p><p>
Folk var samlet på gaden for at demonstrere mod Houthi-bevægelsens rolle i 
hændelserne, da regeringen blev væltet i januar.
</p><p>
Yemens stridende politiske partier blev fredag enig om at oprette en 
overgangsordning, der skal bistå regeringen af landet.
</p><h3>
Uro vækker bekymring
</h3><p>
Vestlige lande er bekymret over uroen i Yemen, som de frygter kan medføre, at 
grupper som al-Qaeda vinder større fodfæste på Den Arabiske Halvø, som 
foruden Yemen blandt andre omfatter Saudi-Arabien, de Forenede Arabiske 
Emirater, Qatar og Bahrain.
</p><p>
Styrker, der er loyale over for den afsatte præsident, indtog mandag 
regeringsbygninger i den sydlige del af havnebyen Aden, efter et fem timer 
langt slag, sagde lokale kilder om den optrappede konflikt, som kan splitte 
landet i to.
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2549050/konflikten-i-yemen-kan-splitte-landet-i-to/">Konflikten i Yemen kan splitte 
landet i to</a></p><p>
Militsen, som støtter Hadi, har vundet kontrol over adskillige 
regeringsbygninger efter kampe mod regeringsstyrker, der er allierede med 
Houthi-bevægelsen, tilføjede kilderne.
</p><p>
Tyrkiet besluttede mandag at lukke dets ambassade i Yemen og rådede alle 
tyrkiske statsborgere til at forlade landet.
</p><p class=" bl-elem">
Tidligere har de Forenede Arabiske Emirater, USA, Tyskland og Saudi-Arabien 
kaldt deres diplomater hjem.
</p>	
</div>
</div></body></html>
