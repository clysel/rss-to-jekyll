---
layout:     post
title: 	    "Historier fra Rust: 25 år med tissemandsscratch, tequila og tømmermænd"
post_author:	    
post_date:	    Thu, 26 Feb 2015 16:43:49 +0100
post_site:	    politiken.dk 
post_link:	    http://politiken.dk/ibyen/byliv/ECE2555690/historier-fra-rust-25-aar-med-tissemandsscratch-tequila-og-toemmermaend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Ane Trolle 
</h3><p>
»Jeg har både optrådt og festet på Rust. Mine venner lavede Mid Week Brakes. 
Det var der, jeg startede med at komme der. Vi kørte i opvaskeelevatoren, 
rendte rundt på bagtrappen og dansede hele natten. Jeg kan især huske en 
meget magisk oplevelse fra Rust, da det tyske band Funkstürung med sangeren 
Enik spillede der tilbage i 2004. Enik kørte en folk-soulful sangstil, som 
var meget inspirerende for mig, og jeg blev helt opsat på at komme op på 
scenen og synge. Jeg sagde ikke noget, stod som de andre i publikum og 
lyttede, men gloede ekstra langt efter forsangeren. Pludselig kiggede han på 
mig, pegede og sagde: »I think you should come up and sing«. Så sang jeg en 
duet med Enik. Han sang noget i stil med »I want you in my hotelroom 
tonight«, og så måtte jeg synge tilbage: »Sorry no can do, I have a 
boyfriend«. Jeg kan huske, at der var en blandt publikum, der ikke var så 
begejstret for, at jeg gik op. Han var kæmpefan af Funkstürung, så han ville 
nok bare helst høre dem, som de var, men samtidig sagde han, at det lød 
fedt. Funkstürung var glade for, at jeg kom op, og vi havde kontakt i de 
følgende år«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE1801154/unik-dansk-sangerinde-rammer-plet-med-vidunderligt-album/">Unik dansk sangerinde rammer 
plet med vidunderligt album</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_rust__2__914884x.jpg" alt="" border="0"/></span></p><h3>
Morten Varano 
</h3><div class="art-fakta article-box">
<h4 class=""/><p>Rust</p>
<div class="fakta-body" data-buildingblock="embedded_factboxlink">
<p><b>Københavnsk natklub </b>og spillested, som åbnede i Guldbergsgade på 
</p><p>
Nørrebro i februar 1990 efter i et halvt års tid at have fungeret som kontor 
for Next Stop-bevægelsen. 
</p><p>
Stedet er opkaldt efter tyskeren Mathias Rust, der i 1987 landede på Den Røde 
Plads i Moskva i en sportsflyver.
</p><p><b>I 2005 skød </b>en dørmand fra Rust mod en gruppe indvandrere efter at 
være blevet overfaldet. To brødre blev ramt. Den ene døde. Gruppen, der 
overfaldt dørmanden, var tilknyttet hashklubben Guldklumpen i Guldbergsgade 
og angiveligt utilfredse med, at Rusts overvågningskamera også kunne overvåge 
salget af hash i gaden. 
</p><p>
Dørmanden måtte siden gå under jorden i udlandet. 
</p><p><b>To år senere, </b>i juni 2007, kastede en hætteklædt gerningsmand en brandbombe 
ind gennem et vindue på Rust. Natklubben måtte holde lukket i månedsvis 
efter branden. 
</p><p class=" bl-elem"><b>Mange danske navne </b>har startet deres karriere på Rust, og klubben har 
også haft besøg af flere internationale artister i sine første 25 leveår, 
blandt andre Rufus Wainwright og Moby. 
</p>
</div>
</div><p>
»Jeg spillede første gang på Rust som 20-årig i 1991 med mit band Excess 
Bleeding Heart, da stedet lige var åbnet. Senere blev jeg musikchef, og en 
aften i 2004 havde vi booket både Scissor Sisters, José Gonzalez og The Blue 
Van. Der var udsolgt til det hele, og det var en kaotisk aften, for Rust er 
jo lille. I kælderen havde vi også en af vores vilde Dunstfester 
(legendariske homofester, red.), og der var noget eksplicit seksuelt, som 
gik over stregen, bl.a. noget blowjob. Dørmændene hev meget fat i mig for at 
høre, hvor lang snor de skulle have, for der må jo ikke foregå sex, så jeg 
måtte løbe rundt og bede folk om at slappe lidt af. På scenen ovenpå stod 
José Gonzalez alene og spillede helt stille og dybfølt, mens stortrommen 
buldrede nede fra Dunstfesten. Det var absurd, og jeg var helt kvæstet, da 
aftenen var slut. Man har jo et ansvar for, at folk har en god oplevelse, og 
nogle gange vil man måske for meget, men det er også det værd. Det absurde 
er jo fedt. Og der var faktisk ingen, der ville have deres penge tilbage for 
koncerten«. </p><h3>
Pato Siebenhaar 
</h3><p>
»Mit gennembrud, ’Nighthawks’, handler om en aften på Rust med Eagger (rapper 
og reggaemusiker i Bikstok Røgsystem og Eaggerstunn, red.), hvor Pharfar 
også spillede. Det er den der tid midt i 20’erne, hvor man rent faktisk kan 
skrive meningsfulde sange om, at man har lyst til at drikke sig stiv med 
vennerne. Vi gad ikke tage hjem og tog ned på Sankt Hans Torv, købte øl og 
sad og råbte og skreg. Det var tidligt forår og skidekoldt, men det var den 
der perfekte øl, hvor solen lige er stået op. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_rust__3__914885x.jpg" alt="" border="0"/></span></p><p>
Rust er et sted, man har været igennem på mange ledder og kanter. Jeg har fået 
stjålet guitarer derinde, jeg har snavet. Jeg har set folk stå og råsnave i 
hjørnerne, som har børn sammen nu. Det er derfor, sådan et sted er vigtigt. 
For det er der, historierne starter«. 
</p><h3>
Rosa Lux 
</h3><p>
»Det var til Dunstfesterne på Rust, jeg fik et dj-renommé. Jeg kan huske en 
fest i kælderen, som gik amok. Der var de her trash-drags, som dansede på 
hylder og borde, og så proppede de ting op i hinandens numser, som de 
gnubbede ud over det hele. Der var en kunstig brystvorte, som havde været 
oppe i numsen og blev proppet ind i munden på folk bagefter. Jeg fik den 
også i munden og blev ret sur, da jeg fandt ud af, hvor den havde været. Det 
gik over grænsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_rust__6__914888x.jpg" alt="" border="0"/></span></p><p>
Men jeg husker også en iøjnefaldende sort fyr, med afbleget hår og bar 
overkrop, som altid var på Rust, dansede alene til soulful house og hujede 
ad musikken. Jeg ved ikke, hvad han hedder, men han er ikonisk for mig. Han 
var <i>pure love</i>«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE1341916/rappere-fra-noerrebro-deler-damer-musik-og-penge/">Rappere fra Nørrebro deler 
damer, musik og penge</a></p><p/><h3>
Master Fatman (Morten Lindberg) 
</h3><p>
»Jeg har spillet meget og lavet nogle ret vilde projekter derinde. Jeg havde 
et band, som hed Bronson og Psykopaterne, og vi spillede noget langsom heavy 
metal ved en koncert i 1990. Vi havde en masse dias, hvor der stod ’Satan 
lever’ og pentagrammer og sådan noget. Koncerten var vild, og lige pludselig 
væltede det ind bagfra på scenen med måske 25 vilde folk, som var brudt ind 
igennem en kæmpe glasrude. Det var nogle af de gamle bz’ere, og de smadrede 
bare Rust. Vi stoppede med at spille og sagde »tak for koncerten«, og da jeg 
kom ud, lå der cirka 15 mennesker i håndjern med ansigterne i jorden. 
Guldbergsgade var spærret af i begge ender, og der var kampe og politihunde, 
der bed folk. På det tidspunkt var jeg altid klædt i en cottoncoat og en 
attachémappe, og pludselig var der en politimand, der råbte: »Der er en 
mere!«. Jeg gigapanikkede og måtte løbe ind igen, og jeg tænkte bare: Fuck, 
hvad har jeg gjort. Næste dag var der forsider med ’Bz’ere smadrer Rust’. 
Jeg tror, Rust var lukket i 14 dage efter. Men bz’erne kom brødebetyngede og 
hjalp med at bygge det op igen«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_rust__8__914890x.jpg" alt="" border="0"/></span></p><h3>
Thomas Fleurquin 
</h3><p>
»Da jeg flyttede til København i 1998, havde Rust den sjoveste ugentlige fest 
i København hver onsdag. Der var et helt samfund af sjove folk, og 
onsdagsfester var et nyt tiltag. Det er på grund af Rusts onsdagsfester, at 
Distortion er en femdages begivenhed. Jeg tror, det er det eneste sted, som 
har været med til samtlige Distortions hele vejen igennem. Der var en fest 
der, hvor vi præsenterede rapperen Spank Rock under Distortion i 2006. Det 
er et Distortion-øjeblik, som jeg aldrig glemmer. Rust er intimt, men 
samtidig et stort sted, og det var bare superfedt. Jeg har også mange gode 
minder med Kjeld Tolstrup, som jeg var dj med for første gang i mit liv 
nogensinde omkring 2005. Det var, lige da elektrobølgen var rigtig stor. Og 
så var der en Dunst-fest, hvor der var en del vildskab. De der Dunst-homoer 
opfandt blandt andet en ny måde at drikke tequila på, hvor man skulle fange 
limeskiven i numsen. Jeg kan ikke huske, hvor saltet var«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2134290/teenager-stukket-ned-paa-noerrebro-natklub/">Teenager stukket ned på 
Nørrebro-natklub</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_rust__9__914891x.jpg" alt="" border="0"/></span></p><h3>
Emil Lange 
</h3><p>
»Rust har været med til at starte mig. Jeg har nærmest boet der. Det var det 
første sted, jeg blev ansat som <i>resident dj</i> og promoter omkring 
2009. Jeg har opfundet min egen drink efter at have spillet en skisæson i 
Frankrig, som man stadig kan få på Rust. Den hedder Granaten, og det er en 
Jägerbomb (Red Bull og Jägermeister, red.) i fadølsglas med et Sambuca-shot. 
</p><p>
Jeg holdt også engang en Balkan-fest, hvor jeg blev så fuld og glad, at jeg 
spillede ’Macarena’ og tog min tissemand frem og scratchede med den. Jeg har 
ikke gjort det siden, men måske skulle jeg. Jeg har også låst mig inde på 
toilettet og ligget et utal af gange i garderoben og gemt mig for bestyreren 
under glemte jakker for ikke at blive smidt ud, så vi kunne holde vores 
episke morgenfester derinde. Det lykkedes hver gang«. 
</p><h3>
ELOQ (August Fenger) 
</h3><p>
»Jeg startede med at komme der omkring 2008, da jeg var 17 år. På et tidspunkt 
blev jeg og min ven Kristoffer spurgt, om vores gruppe AK47, som spillede 
hiphopfunk og soul, ville være med til at lave en onsdagsklub, og det 
blev til Why Not. Efter åbningsaftenen tog vi vores plakater og lavede en 
lille seng og dyne af dem udenfor, kiggede op i himlen og tænkte: Hvad 
fanden er det, vi er gået i gang med. Den kørte i omkring to år, hvor vi 
drak os sønder og sammen. Vi havde et koncept, der hed ’romrejsen’, i 
cocktailbaren, hvor vi drak os igennem alle årgangene, til vi nåede helt ud 
i den yderste del af universet. Da Stromae hittede med ’Alors on dance’, 
dukkede han pludselig op ved dj-pulten en aften og gloede i vores cd-mapper, 
og vi syntes, han var lidt kikset og irriterende. Han spurgte, om det var 
okay, at han røg, og vi vidste, han ville blive smidt ud, så vi sagde bare 
»ja, ja«. Idet vagterne slæbte ham ud, spillede vi et remix af ’Alors on 
dance’. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_rust__7__914889x.jpg" alt="" border="0"/></span></p><p>
Jeg har også gemt mig bag gardinet engang, fordi der pludselig stod fem piger, 
jeg havde været sammen med, som vidste, at jeg spillede på Rust. Det er et 
kors, man må bære som dj«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1949264/vesterberg-paa-jagt-paa-noerrebro-er-der-noget-at-fejre-her/">Vesterberg på jagt på 
Nørrebro: Er der noget at fejre her?</a></p><p/><h3>
Silas Bjerregaard 
</h3><p>
»Rust var et af de første steder, vi spillede på, omkring 2006-2007. Og det 
var også der, jeg mødte en af mine bedste venner. Jeg havde spillet der en 
aften og skulle tilbage for at hente noget backstage, og så gik jeg lige ned 
og så det band, der spillede, som var Little Yells Alot. Jeg syntes, det var 
megafedt, så jeg gik op og snakkede med dem bagefter, og deres trommeslager 
var enormt energisk og positiv, og vi klikkede fuldstændig. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/iby_rust__4__914886x.jpg" alt="" border="0"/></span></p><p>
Rust har altid været et meget <i>loose</i> sted. Før branden (i 2007, 
red.) var der et gulv af metalplader, som svuppede, når man gik på dem, 
fordi der var så meget øl under. Man lagde ikke mærke til det, når musikken 
spillede, men om morgenen, når man skulle hente gear, var det eddermame 
klamt«. 
</p><h3>
Lucy Love (Lucy Siame) 
</h3><p class=" bl-elem">
»Jeg startede med at komme på Rust i 2009, da jeg holdt releasefest for mit 
debutalbum, ’Superbillion’. Jeg stod ude på bagtrappen før koncerten og var 
meget nervøs og bange for at få hikke og havde et trip med, om folk ville 
grine af mig. Alt, hvad der kunne gå galt, gik galt under showet, og jeg 
glemte teksterne til flere numre. Der sker noget oppe i hovedet, når alle 
ens venner og familie er der, så jeg måtte starte forfra flere gange, men 
det gjorde jo ikke noget. Til festen bagefter gik det amok. Vi dansede til 
hiphop i kælderen, og jeg havde stadig mit skakternede kostume på og de der 
briller, man ikke rigtig kan se ud af. Jeg drikker ikke normalt, men det 
gjorde jeg der. Jeg tænkte: Nu skal vi fejre og give den gas. Så min bedste 
ven og jeg drak cava, og han endte med at blive smidt ud, fordi han kastede 
op udover det hele. Jeg har fået at vide, at jeg gav high fives og krammere 
til hele Rust. Jeg havde tømmermænd fire dage efter«. 
</p>	
</div>
</div></body></html>
