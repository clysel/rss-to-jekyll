---
layout:     post
title: 	    "Tre dræbt og to livsfarligt kvæstet ved spansk flystyrt"
post_author:	    
post_date:	    Sat, 09 May 2015 16:08:33 +0200
post_site:	    politiken.dk 
post_link:	    http://politiken.dk/udland/ECE2662813/tre-draebt-og-to-livsfarligt-kvaestet-ved-spansk-flystyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre personer blev dræbt, og to livsfarligt kvæstet, da et militært 
transportfly af typen Airbus A400M, i dag styrtede ned i Spanien, siger de 
spanske katastrofemyndigheder ifølge nyhedsbureauet Reuters.
</p><p>
De sidste to ombordværende er der ingen oplysninger om.
</p><p>
Flyulykken blev kort efter styrtet bekræftet af den spanske premierminister, 
Mariano Rajoy, der besøger den spanske ø Tenerife.
</p><p>
Det er det første styrt med et fly af denne nye type. A400M er et militært 
transportfly, der er udstyret med fire turbopropmotorer. Ofrene er ifølge 
Rajoy efter al sandsynlighed alle spanske Airbus-medarbejdere.
</p><h3>
Testflyvning
</h3><p>
Flystyrtet fandt sted i nærheden af lufthavnen i den sydspanske by Sevilla. 
Der bliver transportflyene samlet og testet, inden de bliver overdraget til 
forskellige landes flyvevåben. Det vides ikke umiddelbart, hvilket land 
flyet skulle leveres til.
</p><p>
Flyet var lettet for at gennemføre en testflyvning, hedder det. Umiddelbart 
efter starten styrtede flyet af ukendte årsager til jorden.
</p><p>
Umiddelbart efter styrtet blev al flytrafik i Sevilla indstillet, oplyser 
lufthavnsmyndigheden Aena ifølge det spanske nyhedsbureau EFE . Brandvæsenet 
hastede til ulykkesstedet, hvorfra en tyk, sort røgsky rejste sig.
</p><p>
Det ny Airbus-transportfly befinder sig endnu i testfasen og er endnu ikke 
leveret til nogen flyvevåben. Ifølge de første oplysninger er det ikke et af 
de fly, der skal leveres til det tyske flyvevåben. Luftwaffe har ellers 
bestilt 53 A400M-fly.
</p><p class=" bl-elem">
Det europæiske Airbus-transportfly er en konkurrent til det amerikanske 
Lockheed-Martin C-130 Hercules-fly.
</p>	
</div>

</div></body></html>
