---
layout:     post
title: 	    "Pensionskasser under pres fra græsrødder: Drop kulaktier"
post_author:	    
post_date:	    Wed, 13 May 2015 06:35:13 +0200
post_site:	    politiken.dk 
post_link:	    http://politiken.dk/oekonomi/2050/ECE2666611/pensionskasser-under-pres-fra-graesroedder-drop-kulaktier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kul og pensioner</h4>
<div class="fakta-body" data-buildingblock="embedded_factboxlink">
<p><b>Kulkraft</b> er den billigste energiform, der findes, men også den største 
CO2-synder. Forskere fra det britiske universitet UCL har i tidsskriftet 
Nature beregnet, at 82 procent af verdens kulreserver skal blive i jorden 
for at holde klodens opvarmning under 2 grader i 2050.
</p><p><b>Det har fået</b> aktivister til at insistere på, at det er både 
umoralsk og økonomisk dumt at sætte penge i kul. Verden over har aktivister 
derfor rettet målet mod pensionskasser for at kræve, at de trækker sig ud af 
kul.
</p><p class=" bl-elem"/>
</div>
</div><p>
Fra i dag skal 23.000 danske ingeniører tage stilling til, om de har lyst til 
at have deres pensionspenge investeret i kulaktier – eller om de vil lave en 
principiel afgørelse om at sige nej til kulkraft. 
</p><p>
Den historiske urafstemning, der skal løbe over de kommende tre uger, er en 
udløber af et af tidens mest brændende klimaslagsmål. Efter i årevis at have 
prøvet kræfter med en direkte påvirkning af kul- og olieselskaber har en 
global kampagne det seneste par år rettet skytset mod ganske almindelige 
lønmodtagere, der i kraft af deres pensionsopspring ejer store aktieposter i 
energisektoren. 
</p><p>
Det sker med opfordringer til at stemme med benene og trække sig ud af de 
selskaber, der forurener mest. Det er en opfordring, der de seneste år er 
blevet fulgt af flere investorer, fonde, kirkesamfund og byråd rundt om i 
verden, ikke mindst i Norge og Sverige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/klima/ECE2606485/pensionsselskab-sortlister-31-kulselskaber/">Pensionsselskab sortlister 31 
kulselskaber </a></p><p>
I marts besluttede PKA som den første danske pensionskasse at sortliste 31 
kulselskaber og se nærmere på en række andre fossile energiselskaber. 
</p><h3>
Bestyrelsen bestemmer altid 
</h3><p>
Står det til den lille danske græsrodsbevægelse Ansvarlig Fremtid, skal mange 
andre pensionskasser følge trop. Bevægelsen, der blev stiftet i efteråret 
2013, stod i april bag et forslag på generalforsamlingen i en række danske 
pensionskasser om at trække sig ud af bl.a. kulaktier. 
</p><p>
I Danske Ingeniørers Pensionskasse (DIP) blev forslaget efter en hård debat 
vedtaget med stemmerne 250-249. DIP’s bestyrelse reagerede ved at indkalde 
til en en urafstemning, der vil strække sig over de næste tre uger. 
</p><div class="art-quote article-box">
<p class="quote"/>
<blockquote>
<p class="quote-txt">
Det er altid bestyrelsen, der i sidste ende er ultimativt ansvarlig over for 
investeringspolitikken
</p>
<p class="sender">
Søren Kolbye Sørensen, direktør, Danske Ingeniørers Pensionskasse 
</p>
</blockquote>
</div><p> Formelt har bestyrelsen ikke pligt til at rette sig efter 
resultatet, understreger Søren Kolbye Sørensen, der er direktør for DIP. 
</p><p>
»Det er altid bestyrelsen, der i sidste ende er ultimativt ansvarlig over for 
investeringspolitikken. men her var afstemningen så tæt, at man valgte at 
ville høre medlemmerne«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/energi/ECE2602068/kollapsede-kulaktier-er-i-frit-fald/">Kollapsede kulaktier er i frit 
fald</a></p><p>
Ansvarlig Fremtid anerkender, at det er i orden at spørge bredt blandt de 
23.000 medlemmer, når afstemningen var så tæt. En af dens talsmænd, Jens 
Hørby Jørgensen, håber nu, at medlemmerne vil give et så klart svar, at 
bestyrelsen ikke kan ignorere det. 
</p><p>
»Hvis tilstrækkeligt mange investorer sælger fra, så gør vi det sværere for de 
fossile selskaber at skaffe ny finansiering. Så frasalg virker«, siger han. 
</p><h3>
Pres på magistre og arkitekter 
</h3><p>
DIP’s generalforsamling er ikke den eneste, der har vedtaget forslaget. Også 
magistrenes og arkitekternes pensionskasser vedtog tilsvarende forslag fra 
Ansvarlig Fremtid, mens tre andre pensionskasser stemte omtrent lige så 
knebent nej. Både magistrenes og arkitekternes bestyrelser har dog afvist at 
rette sig efter forslaget. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har stadig ikke set nogen dokumentation for, at frasalg virker
</p>
<p class="sender">
Tina Mose, formand, Pensionskassen for Magistre &amp; Psykologer 
</p>
</blockquote>
</div><p>Tina Mose, der er formand for Pensionskassen for Magistre &amp; 
Psykologer (MP), understreger, at hun er helt enig i, at klimaet er et 
vigtigt problem. Hun er bare uenig om midlet. 
</p><p>
»Jeg har stadig ikke set nogen dokumentation for, at frasalg virker. Hvis man 
sælger, har man ikke påvirket nogen. Det ændrer heller ikke noget på 
efterspørgslen – vi skal jo stadig bruge energi«, siger hun og påpeger, at 
MP i april var med til at tvinge BP til at føre en grønnere kurs. Den samme 
kurs kan bruges over for kulselskaber, mener hun. 
</p><p>
»De kan jo styrke andre områder – grøn energi og så videre. De her selskaber 
er sjældent rendyrket inden for et bestemt forretningsområde«, siger hun. 
</p><h3>
Når kul er kernen 
</h3><p>
Det er Jens Hørby Jørgensen fra Ansvarlig Fremtid helt uenig i. 
</p><div class="art-quote article-box">
<p class="quote"/>
<blockquote>
<p class="quote-txt">
Der er grænser for, hvor meget man kan gå i dialog med et kulselskab om
</p>
<p class="sender">
Jens Hørby Jørgensen, Ansvarlig Fremtid 
</p>
</blockquote>
</div><p> »Der er grænser for, hvor meget man kan gå i dialog med et 
kulselskab om. Vi ved, at 82 procent af alle kulreserver skal blive i jorden 
for at nå de globale klimamål, og det er jo selve deres kerneforretning, vi 
angriber«, siger han. 
</p><p>
Tina Mose siger, at det gjorde indtryk, da man tabte den vejledende afstemning 
på generalforsamlingen. MP har nu bestilt en grundig analyse af, hvad de 
juridiske og økonomiske konsekvenser vil være af at trække sig ud af kul. 
</p><p>
»Vi afviser ikke på forhånd, at det er den vej, vi vil gå. Men vi har 100.000 
medlemmer, hvis økonomiske interesser i alderdommen vi skal sikre, og vi 
skylder dem at være sikre på, at det er en god ide«, siger formanden. 
</p><h3>
Universiteter splittet 
</h3><p>
Ansvarlig Fremtid er en udløber af en den verdensomspændende bevægelse 
350.org, der er grundlagt i USA i 2007 og har salg af fossile aktier – kul, 
olie og gas – som en af sine mærkesager. Siden har den udviklet sig til 
verdens hurtigst voksende græsrodsbevægelse. 
</p><p>
Også institutioner som universiteter, der har store fondsmidler, er mål for 
kampagnen. I går nægtede bestyrelsen i Edinburgh Universitet at lave en 
blank afvisning af fossil energi, når det gælder investeringspuljen på 3 
milliarder kroner. I stedet vil bestyrelsen bruge dialog til at påvirke 
bl.a. kulselskaber. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/2050/energi/ECE2602068/kollapsede-kulaktier-er-i-frit-fald/">Kollapsede kulaktier er i frit 
fald</a></p><p>
Beslutningen blev mødt af skarp kritik fra nogle akademikere. 
</p><p class=" bl-elem">
»Der har i 25 år været dialog med fossile energiselskaber, og det har ikke 
virket. Det er ikke realistisk at bede selskaber høfligt om at stoppe deres 
profitable kerneforretninger«, lød det i The Guardian fra Simon Lewis, der 
forelæser i global klimapolitik på det britiske universitet UCL. 
</p>	
</div>

</div></body></html>
