---
layout:     post
title: 	    "Forbrugerrådet: Net-testamenter er ikke så nemme som de ser ud"
post_author:	    
post_date:	    Sun, 29 Mar 2015 18:29:39 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2589839/forbrugerraadet-net-testamenter-er-ikke-saa-nemme-som-de-ser-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Disse hjemmesider har vi undersøgt</h4>
<div class="fakta-body" data-buildingblock="embedded_factboxlink">
<p><b>Minadvokat.dk:</b><br/>
Fast pris på online testamente: 2.950 kroner 
</p><p><b>Lavtestamente.dk:</b><br/>
Fast pris på online testamente: 2.500 kroner 
</p><p class=" bl-elem"><b>Sikkerarv.dk:</b><br/>
Fast pris på online testamente: 650 kroner. <br/>
Ønsker man en advokat på, kommer der et advokatsalær på 1.875 kroner oveni, og 
totalprisen ender dermed på 2.525.<br/></p>
</div>
</div><p>
Skal man oprette testamente sammen, hvis man er gift? Hvem arver egentlig, 
hvis man ikke er gift, men har børn? Hvad hvis man er gift og har børn, man 
har dem bare ikke med hinanden? Hvad hvis man har egen virksomhed? Og hvad 
betyder båndlæggelse og særbørn i øvrigt? 
</p><p>
Der kan være mange spørgsmål, der melder sig, når man skal sikre sine værdier 
for eftertiden i et testamente. Der er jura-sprog og kringlede 
formuleringer, og det, man skriver, skal være vandtæt og juridisk bindende. 
Derfor har testamentet traditionelt set været noget, man fik lavet hos en 
advokat. 
</p><p>
Men nu er der dukket testamenteudbydere op på internettet blandt andet for at 
imødekomme online-generationen. Her kan man selv taste sine oplysninger ind 
og svare på spørgsmål i et skema, som ender som et fuldgyldigt testamente 
til en væsentligt lavere pris, end hvis man går til en advokat. 
</p><h3>
Man skal være sikker 
</h3><p>
Sammen med jurist og chefkonsulent i Forbrugerrådet Tænk Benedicte Federspiel 
har Politiken lavet en gennemgang af tre forskellige online 
testamenteløsninger: Sikkerarv.dk, Minadvokat.dk og Lavtestamente.nu. 
</p><p>
Ifølge Benedicte Federspiel er testamentet en vigtig sag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2532644/tv-serie-har-faaet-tusinder-til-at-oprette-testamente/">Tv-serie har fået tusinder til 
at oprette testamente</a></p><p>
»Testamenter er vigtige for alle, og altså ikke kun hvis man er gammel. Især i 
moderne familier med dine, mine og vores børn kan der være behov for at få 
afklaring, for der er arvegangen tit mere indviklet end folk aner«, siger 
Benedicte Federspiel. 
</p><p>
De tre testamente-services er alle bygget op om intelligente spørgeskemaer, 
altså spørgeskemaer, der ændrer sig alt efter, hvad der svares. Fælles for 
Minadvokat.dk og Lavtestamente.nu er, at siderne er oprettet af advokater, 
og at der er synlig kontakt til advokater på siden. 
</p><p>
På Sikkerarv.dk, der er den billigste løsning, skal et gennemsyn af en advokat 
tilkøbes. 
</p><h3>
En pixibog om arveret 
</h3><p>
Klikker man ind på en hvilken som helst af de tre hjemmesider, er det nemt at 
komme i gang. Men allerede ved første spørgsmål i spørgeskemaet, kan der 
opstå tvivl. Her skal man nemlig svare på, om man gift, og hvis man er, om 
man opretter testamentet sammen med sin ægtefælle. 
</p><p>
Men her mangler der ifølge Benedicte Federspiel vejledning i, hvad der er 
bedst for den enkelte. 
</p><p>
»Det ser nemt ud med sådan et spørgeskema, men det er simpelthen ikke så nemt. 
Testamenter er jo i sagens natur meget individuelle, og det kan være svært 
bare at skulle klikke sig igennem«, siger Benedicte Federspiel. 
</p><p>
To af hjemmesiderne, Sikkerarv.dk og Minadvokat.dk, har mange faner på siden, 
hvor man kan trykke for at få yderligere information, og selv læse op på, 
hvad begreberne betyder. Men Benedicte Federspiel mener ikke, at det 
nødvendigvis gør det lettere. 
</p><p>
»Mange vil sidde med spørgsmål, som det er uoverskueligt selv at skulle finde 
et præcist svar på på de her hjemmesider. Selv om der er en pixibog om 
arveret tilgængelig på siden, er det ikke sikkert, man forstår det helt godt 
nok. Nogle ting i juraen er bare komplicerede, og dermed svære at forsimple 
nok til at hver mand forstår det godt nok til selv at kunne tage hånd om 
det«, siger Benedicte Federspiel. 
</p><h3>
Manglende vejledning 
</h3><p>
Det er meget forskelligt, hvilken type vejledning, man kan få på de tre 
hjemmesider. Minadvokat.dk og Lavtestamente.nu, der også er de to dyreste 
løsninger, har synligt præsenteret de advokater, der står bag, og der er 
både mail- og telefonkontakt til dem. Da Politiken under gennemgangen ringer 
op i dagtimerne, kommer vi igennem til begge udbyderne. 
</p><p>
»Det fungerer faktisk ret godt, at man kan ringe med spørgsmål. Det giver lidt 
sikkerhed, at en advokat afklarer tvivlen for en«, siger Benedicte 
Federspiel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2192452/testamentet-mangler-ofte-ved-uventede-doedsfald/">Testamentet mangler ofte ved 
uventede dødsfald</a></p><p>
På den sidste og billigste løsning, Sikkerarv.dk, er der ingen direkte kontakt 
til advokater. Siden tilbyder online support, men Politiken har flere gange 
søgt onlinesupport på siden, og har fået beskeden »Beklager, men vi er 
desværre ikke online i øjeblikket« og blevet bedt om at lægge en mailadresse 
og en besked. Man kan altså ikke altid få hjælp lige med det samme. 
</p><p>
Det er ifølge Benedicte Federspiel ikke optimalt. 
</p><p>
»Det er let at lave fejl på de her sider, og jeg kan forestille mig, at der 
let kan opstå misforståelser. Derfor er det problematisk, at der ikke er 
anden dialog undervejs end den maskinelle udarbejdelse af testamentet«, 
siger Benedicte Federspiel. 
</p><h3>
Dyrt advokatsalær 
</h3><p>
Klikker man sig igennem spørgeskemaerne ender man på de to dyre 
testamenteløsninger med at sende testamentet til en advokat, der ser det 
igennem og derefter sender et gennemset udkast retur, som kan underskrives 
af en notar. Alle tre hjemmesider oplyser om, at testamentet skal 
underskrives af en notar, før det er gyldigt. 
</p><p>
På Sikkerarv.dk, skal man bestille og betale for testamentet, før man bagefter 
kan kontakte en advokat, der har tilknytning til sitet - mod ekstra 
betaling. Skal man have en advokat på hos Sikkerarv.dk kommer der 1.875 
kroner oven i de 650 kroner, testamentet i sig selv koster. Det forvirrer 
Benedicte Federspiel. 
</p><p>
»Hvis man har udfyldt alt, inden det bliver sendt af sted, er det jo 
dobbeltarbejde for advokaten, hvis han skal tjekke, at alt er udfyldt som 
det skal. Desuden har personen købt og betalt testamentet, inden advokaten 
kommer ind over, men hvad hvis der er fejl?«, siger Benedicte Federspiel. 
</p><p>
Generelt mener hun, at der er grund til at have en advokat på, når man laver 
testamente. For selv om for selvom formen er blevet lettere på nettet, er 
indholdet stadig kompliceret. 
</p><p>
»De kan godt markedsføre det som om, det er let, men det er det i 
virkeligheden ikke. Der er meget, man skal sætte sig ind i og forstå. Men 
hvis man selv er jurist eller har enormt god tid til at sætte sig ind i det 
hele, kan man godt lave sit testamente på nettet og dermed spare penge«, 
siger Benedicte Federspiel. 
</p><p>
Benedicte Federspiel opfordrer dog til, at man tænker sig godt om. 
</p><p>
»Mange vil måske føle, når de sidder og klikker af, at de godt forstår det, 
der står. Men man skal spørge sig selv, om man nu også har forstået det godt 
nok til at gøre det juridisk bindende«, siger Benedicte Federspiel. 
</p><h3>
Onlineløsningen er for de simple sager 
</h3><p>
Ifølge udbyderne af net-testamenterne har resultaterne af onlineportalerne 
været gode, men de erkender også, at der kan være vanskeligheder. 
</p><p>
Charlotte Szocska, advokaten bag Lavtestamente.nu, forklarer, at man har 
oprettet onlineløsningen til de simple testamenter, men hun erkender, at det 
måske kan være svært for forbrugeren at vurdere, om ens sag er simpel nok. 
</p><p>
»Idéen er, at man selv opretter testamentet, hvis det er et helt 
lige-ud-af-landevejen testamente, man vil have. Og hvis man ikke føler, at 
spørgeskemaet er dækkende, så skal man bare ikke bruge det«, siger Charlotte 
Szocska. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE320049/stor-prisforskel-paa-nyt-testamente/">Stor prisforskel på nyt 
testamente</a></p><p>
Bestyrelseformand og produktansvarlig for den billige løsning Sikkerarv.dk 
Michael Lauritzen fortæller, at de første tilbagemeldinger fra kunderne har 
været positive. 
</p><p>
»Vi har snakket med mange af vores brugere, som er rigtigt glade for 
løsningen. Det er rigtigt, at der kan opstå spørgsmål, men dem svarer vi på 
hurtigst muligt, og så kommer brugerne videre. Det er altså min klare 
opfattelse, at brugerne godt kan finde ud af det«, siger Michael Lauritzen. 
</p><p>
Advokat Ulrik Grønborg har drevet Minadvokat.dk i 11 år, og han har mange gode 
erfaringer. 
</p><p>
»Det er rigtigt, at det potentielt kan være svært, men jeg mener, at mit skema 
er omhyggeligt, og jeg har gode erfaringer. Hvis man har særdeles vanskelige ønsker, 
skal man nok overveje en anden løsning, men generelt skal man altså ikke 
være skræmt over net-løsningen«, siger Ulrik Grønborg. 
</p><p class=" bl-elem">
Både Charlotte Szocska og Ulrik Grønborg understreger, at mindst en advokat 
ser testamentet igennem hos dem, og behandler testamentet som var det 
oprettet personligt hos advokaten. 
</p>	
</div>
</div></body></html>
