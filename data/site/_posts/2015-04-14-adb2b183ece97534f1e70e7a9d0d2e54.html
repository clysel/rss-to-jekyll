---
layout:     post
title: 	    "Danske F-16-fly har kastet fire bomber i Irak på en uge"
post_author:	    
post_date:	    Tue, 14 Apr 2015 23:41:47 +0200
post_site:	    politiken.dk 
post_link:	    http://politiken.dk/indland/ECE2628281/danske-f-16-fly-har-kastet-fire-bomber-i-irak-paa-en-uge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks F-16-fly i Irak har i løbet af de seneste syv dage fløjet i 11 
såkaldt offensive missioner. Samlet har de danske fly smidt bomber mod mål 
fire gange i særligt Salah ad Din og Al Anbar-provinserne.
</p><p>
Det oplyser forsvaret sent i aften i sin ugentlige mission update om den 
danske indsats i kampen mod den ekstremistiske gruppe Islamisk Stat (IS) i 
Irak.
</p><p>
De danske bombemål har i den seneste uge været bygninger. Forsvaret oplyser 
ikke, om fjendtlige styrker blev dræbt under angrebene.
</p><p>
Flyene har yderligere fløjet i Close Air Support-missioner (CAS), hvor flyene 
er indsat direkte som luftstøtte til styrker på landjorden.
</p><p>
Når danskerne ikke deltager i de direkte bombardementer, patruljerer flyene 
over et bestemt område. F-16-missionerne fokuserer i de tilfælde på 
overvågning og indhentning af efterretninger.
</p><h3>
Bomberne er præcisionsstyrede
</h3><p>
Siden første mission 16. oktober 2014, har det danske bidrag i alt fløjet 284 
missioner og kastet 217 bomber. Bomberne er præcisionsstyrede, hvilket vil 
sige, at de styres mod deres mål ved hjælp af enten laser eller GPS.
</p><p>
Det danske F-16-bidrag til den internationale koalitions bekæmpelse af IS 
består af syv fly, hvoraf tre er i såkaldt logistisk reserve. Derudover er 
cirka 90 mand udsendt på nuværende tidspunkt.
</p><p class=" bl-elem">
Ud over F-16 bidrager Danmark også med et 120 mand stort bidrag fra æren, som 
skal uddanne og vejlede de irakiske sikkerhedsstyrker i blandt andet 
skydning, førstehjælp, føring og stabsarbejde.
</p>	
</div>

</div></body></html>
