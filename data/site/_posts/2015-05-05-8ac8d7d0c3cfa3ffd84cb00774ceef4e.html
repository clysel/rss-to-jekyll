---
layout:     post
title: 	    "Sportsdøgnet: Chelseas mestre er klar til første store handel"
post_author:	    
post_date:	    Tue, 05 May 2015 10:22:12 +0200
post_site:	    politiken.dk 
post_link:	    http://politiken.dk/sport/ECE2655129/sportsdoegnet-chelseas-mestre-er-klar-til-foerste-store-handel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Chelseas engelske mestre er angiveligt ved at styrke midtbanen 
forud for den kommende sæson. Avisen Daily Express mener således at vide, at 
Atletico Madrids spanske landsholdsspiller Koke er højest på manager José 
Mourinhos ønskeliste. Koke koster angiveligt 300 millioner kroner, og 
Chelsea er endda villige til at sende backen Filipe Luis retur til Atletico 
efter en ikke helt vellykket sæson i London. Jorge Resurrección Merodio, som 
er Kokes rigtige navn, har en frikøbsklausul på 450 millioner kroner. 
</p><p><b>Fodbold: </b>Den bedste spanske og den bedste italienske række pønser på at 
indføre en lukrativ 39. spillerunde, der skal afvikles uden for landenes 
grænser. Italiensk og spansk ligafodbold er ikke nær så attraktiv på det 
asiatiske tv-marked som den engelske Premier League. Malagas vicepræsident 
Moayad Shatat håber, at eksklusive ligakampe afviklet i Fjernøsten kan sætte 
skub i interessen og generere større indtægter på tv-markedet. »For intet 
slår oplevelsen af en livekamp på stadion«. AC Milans kommercielle direktør, 
Jaap Kalma, bekræfter på konferencen Soccerex Asian Forum i Jordan, at det 
også er noget de italienske klubber er i gang med at undersøge. Den engelske 
Premier League har skrinlagt planer om en kamp 39. 
</p><p><b>Håndbold:</b> Danmarks mest vindende klub i nyere tid på damefronten, 
Viborg HK, er ved at blive solgt. Et lokalt selskab - New Beginning Viborg 
HK ApS – er således kommet med et betinget købstilbud. Detaljerne i et 
eventuelt salg skal nu afklares, hvorefter den nuværende bestyrelse vil 
indkalde til ekstraordinær generalforsamling. 
</p><p><b>Cykling: </b>Colombianeren Nairo Quintana er som ventet ikke blandt de 
Movistar-ryttere, der skal køre Giro d’Italia. Sejrherren fra 2014 er 
ligesom det andet store navn på holdet, Alejandro Valverde, ikke med i den 
nimandstrup, der indleder løbet på lørdag. Det er hans bror Dayer Quintana 
til gengæld sammen med Andrey Amador, Igor Anton, Ruben Fernandez, Jesus 
Herrada, Benat Intxausti, Ion Izagirre, Juanjo Lobato, og Giovanni Visconti. 
</p><p><b>Fodbold: </b>Skadesregnen, som har amputeret Bayern Münchens mesterhold 
markant, vil åbenbart ikke stoppe. Inden onsdagens semifinaleopgør i 
Champions League mod FC Barcelona blev midtbanespilleren Sebastian Rode 
således ramt af en muskelskade i låret, skriver Kicker. Arjen Robben, David 
Alaba, Franck Ribery og Holger Badstuber er i forvejen ude med skader. 
Omvendt ser det ud til, at angriberen Robert Lewandowski bliver klar til 
Barcelona-kampen i Barcelona. 
</p><p><b>Basketball:</b> Stephen Curry fra Golden State Warriors er blevet kåret som 
den mest værdifulde spiller i NBA. Den 27-årige pointguard førte sin klub 
til 67 af 82 mulige sejre i grundspillet, hvor han leverede næsten 24 point 
per kamp. Endvidere forbedrede han sin egen ligarekord med 286 succesfulde 
trepointsafslutninger. Golden State er med Currys hjælp nu fremme blandt de 
sidste otte hold i slutspillet, hvor de fører bedst af 7-serien mod Memphis 
1-0. 
</p><p><b>Fodbold:</b> Brikkerne til det sportslige setup i OB til næste sæson er ved 
at falde på plads. Tirsdag satte den fynske klub navn en ny assistenttræner. 
Det bliver John Bredal, som de kommende år skal assistere klubbens nye 
cheftræner Kent Nielsen på sidelinjen i OB. Bredal kommer fra FC 
Nordsjælland. 
</p><p><b>Fodbold:</b> I den tjekkiske 2. division er klubben Banik Most klar til at 
gå nye veje for at stoppe matchfixingproblemet – eller i modsat fald få 
fjernet mistanken om snyd. Holdet har ikke vundet siden 7. januar og tabt ni 
kampe på stribe, hvilket har fået klubledelsen til at mistænke spillerne for 
at være involveret i fusk. Klubben derfor varslet, at spillerne skal tage en 
løgnedetektortest for at afklare, om det er en begrundet mistanke. 
Spillerorganisationen FIFPro er rasende. »Banik Mosts klubledelse behandler 
spillerne som potentielle mistænkte, selvom der ikke findes tydelige 
beviser«, siger Wil van Megen, juridisk rådgiver i spillerorganisationen. 
</p><p><b>Snooker: </b>Da VM gik i gang, var det de færreste, som regnede med, at 
Stuart Bingham skulle løfte VM-trofæet i The Crucible Theatre i Sheffield, 
men englænderen har sendt den ene favorit efter den anden til tælling. I 
kvartfinalen slog han historiens vel nok bedste spiller, den femfoldige 
verdensmester Ronnie O'Sullivan. I semifinalen sendte han en af nutidens 
hotteste stjerner, Judd Trump, ud i et tæt drama, og i finalen nedlagde han 
så Shaun Murphy, en anden forhåndsfavorit. Murphy blev slået 18-15 i en 
meget lige finale, hvor Murphy tidligt med en 8-4-føring lignede en kommende 
verdensmester. VM-titlen indbringer Bingham tre millioner kroner. 
</p><p><b>Tennis:</b> Serena Williams stormer videre ved WTA-turneringen i Madrid. 
Mandag slog den topseedede amerikaner sin landsmand Sloane Stephens 6-4, 
6-0. Williams møder nu Victoria Azarenka i 1/8-finalen. Hviderusseren slog 
Ajla Tomljanovic 6-3, 6-3. 
</p><p><b>Ishockey:</b> Canada og USA's NHL-stjerner er de to eneste mandskaber ved 
VM med fuld pointhøst efetr tre kampe. USA ordnede russerne med 4-2 i 
Danmarks gruppe B, mens Canada slog Tjekkiet 6-3 i gruppe A. 
</p><p><b>Fodbold:</b> I sæsonen 2013/14 blev AaB nemlig danske mestre med 62 point, 
så med seks runder igen har FCM allerede slået sidste sæsons mestres 
pointhøst. »Det vidner jo om, at vi er et af de stærkeste hold, der har 
været i dansk fodbold i de seneste år, og det er jeg selvfølgelig godt 
tilfreds med. Hyldesten skal gå til spillerne, og jeg er meget privilegeret 
at være træner for sådan en dejlig præstationsenhed«, siger Glen Riddersholm 
efter 5-2-sejren over Randers i aftes. 
</p><p><b>Basketball:</b> Bakken Bears er tilbage i mændenes DM-finaleserie. Mandag 
aften vandt aarhusianerne med 86-81 på hjemmebane over Horsens IC, der havde 
vundet de to første finalekampe. Dermed reducerer Bakken Bears til 1-2 i 
finaleserien, der spilles bedst ud af syv kampe. Holdene mødes igen på 
lørdag, hvor Bears igen skal vinde for at fravriste Horsens titlen. 
</p><p class=" bl-elem"><b>Ishockey:</b> Tre DM-titler i træk lyver ikke. Den canadiske back Tyler 
Gotto har haft stor succes i sin tid hos Sønderjyske, og derfor har 
partnerne nu forlænget samarbejdet frem til næste sommer. 
</p>	
</div>

</div></body></html>
