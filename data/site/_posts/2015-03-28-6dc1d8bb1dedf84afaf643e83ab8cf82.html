---
layout:     post
title: 	    "Populære retropærer sluger strøm"
post_author:	    
post_date:	    Sat, 28 Mar 2015 10:02:27 +0100
post_site:	    politiken.dk 
post_link:	    http://politiken.dk/forbrugogliv/forbrug/ECE2605416/populaere-retropaerer-sluger-stroem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lamper, som er ren ledning, fatning og pære kræver smukke pærer. Det samme 
gælder lamper med glasskærme, som giver frit udkig til lyskilden. 
</p><p>
Og netop den type retrolamper med kultrådspærer, som får elmåleren til at 
drøne rundt, er i høj kurs hos forbrugerne, oplyser en række forhandlere. 
</p><p>
»Især sidste år blev det et stort modefænomen at købe lamper og fatninger, 
hvor det er meningen, at pæren skal ses«, siger Vickie Matzen fra 
byggemarkedskæden Bauhaus. Også hos konkurrenten Silvan kan man spotte 
pallevis af dekorationspærer til salg. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/energi/ECE771169/her-er-gloedepaerens-oversete-afloeser/">Her er glødepærens oversete 
afløser</a></p><p>
Tendensen er også synlig i boligbladene, hvor de dekorative pærer ofte er 
hængt op i klynger. På den måde er lyset kraftigt nok til, at det bruges som 
rumbelysning. Line Milert fra lampekæden Lysmesteren fortæller, at lamper 
med stofledning, fatning og en dekorationspære er en stor salgssucces. 
</p><p>
»Jeg kan ikke sætte tal på, men vi har solgt mange. Dekopærer bliver brugt som 
hyggebelysning«, siger Line Milert, som understreger, at dekorationspærerne 
trods alt udgør en lille del af kædens salg af lyskilder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/energi/ECE2607921/vi-koeber-100000-forbudte-gloedepaerer-om-aaret/"> Vi køber 100.000 forbudte 
glødepærer om året</a></p><p>
Danlamp, der fremstiller dekorationspærer, regner med, at der årlig bliver 
solgt i underkanten af 100.000 dekorative pærer i Danmark. 
</p><p>
Men dillen med de strømslugende kultrådspærer er »skrækkelig« og udtryk for, 
at forbrugerne mangler oplysning, mener direktør i Dansk Center for Lys Anne 
Bay. 
</p><p>
»Effektiviteten i de her kultrådspærer er måske kun en tredjedel af en 
glødepære, så udviklingen er gået helt i bakgear. Der er mange, der køber 
dem, fordi de ser superhyggelige ud, men der er ingen, der har tænkt over, 
hvad konsekvenserne er«, siger Anne Bay. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2605392/derfor-bliver-vi-ved-med-at-koebe-gloedepaerer/">Derfor bliver vi ved med at 
købe glødepærer</a></p><p>
Kultrådspærerne er sjældent energimærket, så forbrugerne opdager ikke 
nødvendigvis, at de er ved at købe en energislugende pære. Men både 
forbrugere og butikker har et ansvar for at tænke på miljøet, mener Anne 
Bay. 
</p><p>
»Forhandlere og producenter kan godt tage ansvar og skabe og sælge bæredygtige 
pærer. Og forbrugerne kan droppe energisvinende lys, ligesom man kan købe 
økologiske varer«. 
</p><p>
Men der er alternativer på vej i form af dekorationspærer lavet med led-lys, 
oplyser Vickie Matzen fra Bauhaus. 
</p><p class=" bl-elem">
»Når en vare sælger, så følger led-producenterne med, så vi har nu fået 
led-dekorationspærer i butikken«. 
</p>	
</div>
</div></body></html>
