---
layout:     post
title: 	    "Tag på meditativ vandring på Madeira"
post_author:	    
post_date:	    Mon, 06 Apr 2015 07:00:23 +0200
post_site:	    politiken.dk 
post_link:	    http://politiken.dk/rejser/temarejser/ECE2607113/tag-paa-meditativ-vandring-paa-madeira/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Rejsen til Madeira</h4>
<div class="fakta-body" data-buildingblock="embedded_factboxlink">
<p>
Vandreferie på Madeira med danske rejseledere tilbydes af Topas, Tema Rejser 
og Vagabond Tours. Kun Vagabond tilbyder kombinationen vandring og 
meditation. Rejsebureauer som Spies, Apollo, Bravo, Star Tour og Falk 
Lauritsen sælger charterrejser til Madeira med afgang fra København og 
Billund. Norwegian har én ugentlig, direkte flyvning fra Kastrup. 
</p><p><b>Areal: </b>741 km2, 57 km lang og 22 km bred. 
</p><p><b>Sightseeing og aktiv ferie: </b>Madeira besøges af over 1 million turister 
årligt. Infrastrukturen er i top, og man kommer hurtigt rundt. Der er 
udflugter med bus eller vilde ture med jeep samt vandring, canyoning, golf, 
delfinsafari m.m. 
</p><p class=" bl-elem"><a class=" bl-elem" target="_blank" href="http://www.visitmadeira.pt">www.visitmadeira.pt</a></p>
</div>
</div><div class="art-fakta article-box">
<h4 class="">
Madeira</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00924/Bl_kklatkort_Madeir_924397x.jpg" alt="" border="0"/></span>
</div>
</div><p><i class=" bl-elem">»Luk øjnene. Prøv at visualisere dagens vandretur. Visualiser, at vi nu 
sidder trygt på et højt plateau med udsigt over havet. </i></p><p><i class=" bl-elem">I læ for vinden. Genkald lydene – bølgerne slår mod klipperne, fuglene 
kvidrer. Genkald duftene – de vilde blomster og den salte luft fra 
Atlanterhavet. Send en venlig tanke til din krop, som tager dig med på 
eventyr til nye steder«. </i></p><p>
Ordene kommer næsten hviskende og med lange pauser mellem sætningerne fra 
vores meditationslærer Peter Lykkehus. 
</p><p>
Vi sidder 12 mennesker i en rundkreds på et hotel. Med håndfladerne opad 
prøver jeg at styre mine tanker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/portugal/madeira/ECE1267961/kom-helt-taet-paa-madeiras-vilde-delfiner/">Kom helt tæt på Madeiras vilde 
delfiner</a></p><p>
Jeg sender min krop en venlig tanke. Og det er ikke svært at visualisere 
dagens vandretur på Madeiras blindtarm, Ponta de Sao Lourenco. Ved første 
øjekast kunne man tro, at man var landet på Færøerne med de stejle, grønne 
bjergsider, der møder havet med en voldsomhed. 
</p><p>
Men med 16-18 grader i skyggen i januar og en sol, der varmer helt ind i 
sjælen, er stedet Madeira, som deler breddegrad med Marokko. 
</p><p>
Den nøgne, vulkanske halvø er et atypisk landskab på det ellers frodige 
Madeira. Halvøen er præget af størknede lavastrømme i gule og røde nuancer, 
hvor der ikke desto mindre titter blomster frem i sprækkerne. Havet har 
taget godt for sig af tuffen og basalten, og flere steder truer de lodrette 
klippevægge med at give efter for havet. 
</p><h3>
Udfordrende meditation 
</h3><p>
Vi er på en rejse med fokus på meditation og vandring kyndigt anført af 
Kirsten Brandt og med Peter Lykkehus som meditationsunderviser. Dagens 
vandring over halvøens højderyg har trods enkelte seje trappestier en 
distance, som kan klares af de fleste. Min iPhone påstår, at jeg går syv 
kilometer og bestiger 69 etager på dagens vandring. 
</p><p>
I løbet af ugen kommer vi til at vandre cirka 60 kilometer – inklusive turene 
ned til stranden, den lokale café og aftenens jagt efter de bedste og mest 
charmerende restauranter med friske fisk fra havet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/portugal/madeira/ECE1278983/tre-bonusoplevelser-paa-madeira/">Tre bonusoplevelser på Madeira</a></p><p><i class=" bl-elem">»Luk øjnene. Tag tre dybe indåndinger. </i></p><p><i class=" bl-elem">Sid en stund og væn jer til lydene. Lad tankerne komme – og giv slip på dem 
uden at vurdere dem. Flyt fokus til fødderne. Slap af i benene. Lårene. 
Ballerne. Læg opmærksomheden i lænden. Lad afslapningen brede sig op ad 
ryggen til nakken. Og skuldre. Prøv at slappe af på toppen af hovedet. 
Panden. Øjnene. Næsen. Munden. Kæben. Slap af i hele ansigtet. Brystet. Og 
lad det brede sig til hænderne. Prøv at slappe af i hele kroppen«.</i></p><p>
Sådan indledes alle vores meditationer. Klokken er 8, og vi mediterer en halv 
time inden morgenmaden. Man mediterer bedst på en tom – eller i hvert fald 
ikke fyldt – mave. 
</p><p>
Uøvet i meditation har jeg svært ved at følge rejsen rundt i de enkelte dele 
af min krop. Afslappet bliver jeg dog, og behagelig, monoton 
meditationsmusik er med til at jage forstyrrende tanker på flugt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/_en_Ponta_de_Sao_lo_924396x.jpg" alt="" border="0"/><span class="caption"><span class="f-img-caption">FOTO: 
</span>Preben Hansen</span></span>
Dagens vandretur er en typisk Madeira-vandring og går langs øens 
vandingskanaler, levadaer. Kanalerne bringer vand fra øens mere regnfulde 
midte med næsten 2.000 meter høje bjerge og vildtvoksende skove til 
sydkystens terrasser med masser af bananpalmer og eksotiske frugter som 
mango, annona og passionsfrugter. 
</p><p>
Madeira har over 1.500 kilometer vandingskanaler, og på en stor del af 
strækningen er der bygget stier langs kanalerne, så den ansvarlige 
kanalbestyrer, ’levadeiro’, kan holde kanalerne ved lige og styre vandet i 
den rigtige retning. Mange steder forsvinder vandingskanalerne ind gennem 
mørke tunneler – som der er over 40 kilometer af langs levadaerne. ´ 
</p><h3>
På jungleekspedition 
</h3><p>
Vi kører med bus over højsletten Paul da Serra (1.500 m.o.h.) til Fanal, hvor 
vi skal følge Levada dos Cedros, en vandingskanal fra 1600-tallet, der snor 
sig gennem en del af øens oprindelige urskov med mange arter af 
laurbærtræer. 
</p><p>
Det føles næsten, som om vi er på jungleekspedition. Solen kan ikke trænge 
igennem de ellers spinkle træer, og den fugtige underskov er domineret af 
bregner, mosser og lav. Vandingskanalen, vi følger, er kun 30 centimeter 
bred, og den stenede sti endnu smallere, så det er nødvendigt at koncentrere 
sig om hvert skridt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/portugal/azorerne/ECE1453653/azorerne-fra-vinter-wellness-til-vilde-sommereventyr/">Azorerne: Fra vinter-wellness 
til vilde sommereventyr</a></p><p>
Ikke mindst da vi går på en ’Joakim von And i Andesbjergene på jagt efter 
landsbyen med de firkantede æg’-sti. Med andre ord: Vi går på en smal 
klippehylde med en lodret afgrund til den ene side og til den anden en 
lodret klippevæg, som græder og oversvømmer vandingskanalen og den smalle 
sti. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Levado_dos_Cedros_w_924424y.jpg" alt="" border="0"/><span class="caption"><span class="f-img-caption">Lodret. 
</span>Smal sti gennem Madeiras urskov langs vandringskanalen Levado dos Cedros. FOTO: Preben Hansen</span></span>
Pludselig får vi øje på solens stråler foran os. Et klippefremspring er lavet 
om til en udsigtsterrasse, og på et øjeblik går vi fra mørk underskov til 
solbeskinnet helikopterperspektiv med udsigt over grønne bjerge og kløften 
Ribeira da Janela. Perfekt sted til madpakke og meditation. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Meditation_ved_Leva_924391y.jpg" alt="" border="0"/><span class="caption"><span class="f-img-caption">FOTO: 
</span>Preben Hansen</span></span><i class=" bl-elem">»Luk øjnene. Tanker kommer og går. Bare iagttag dem. Tæl langsomt fra 10 
til 0. Og for hver gang du tæller ned, kommer du i en dybere og dybere 
afslapning. Dit nærvær bliver stærkere og stærkere. Du træder mere ind i 
nuet. Du har fokus på din vejrtrækning og slapper mere og mere af. Træk 
vejret gennem det venstre næsebor og ånd ud gennem det højre«.</i></p><p>
Der hyggesnakkes en del på vandreturene langs vandingskanalerne. Måske lidt 
for meget, for snakken tager fokus fra naturen og oplevelsen af nuet. 
</p><p>
Derfor introducerer vores meditationslærer 20 minutters ’mindful walking’ 
langs Levada do Norte, hvor stien langs vandingskanalen er bredere og bedre, 
og hvor vi skiftevis går langs landsbybeboernes terrassehaver og små lunde 
af eukalyptus, akacier og pinjer. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Vandring_langs_vand_924394d.jpg" alt="" border="0"/><span class="caption"><span class="f-img-caption">FOTO: 
</span>Preben Hansen</span></span>
Med 20 sekunders mellemrum sendes vi af sted på vandrestien. Ingen mulighed 
for sniksnak. Mindful walking skal hjælpe os til at komme tættere på en 
meditativ tilstand under vandringen. 
</p><p>
Fokus lægges på hvert skridt, når støvlerne koncentreret og rytmisk rammer 
jorden. Jeg forsøger at gå, som kysser jeg jorden for hvert skridt, og for 
første gang føler jeg mig hensat til en meditativ tilstand. Den rytmiske 
gentagelse får efter kort tid alle mine tanker til at fordufte som skyer, 
der blæser væk og efterlader en blå himmel. 
</p><p><b>Nærvær og velvære</b></p><p>
Hermed nærmer vi os ideen med at kombinere vandreture med meditation, som 
opstod ved lidt af en tilfældighed på en vandretur ad Mallorcas camino for 
halvandet år siden. 
</p><p>
Turen blev ledet af Kirsten Brandt, og det skulle bare have været en 
almindelig vandretur. Men en af deltagerne var Peter Lykkehus, og han tilbød 
meditationsundervisning til de interesserede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/portugal/azorerne/ECE1223115/oeerne-som-baade-tiden-og-turisterne-glemte/">Øerne som både tiden og 
turisterne glemte</a></p><p>
Det blev en stor succes, fordi meditation er med til at forstærke den følelse 
af nærvær og velvære, som vandreturene giver. Meditation og vandring styrker 
musklerne og afstresser sindet, og dermed forstærkes immunforsvaret, 
blodtrykket normaliseres, og hukommelsen og koncentrationsevnen styrkes, 
mener han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Pigerne_tager_en_sl_924392y.jpg" alt="" border="0"/><span class="caption"><span class="f-img-caption">FOTO: 
</span>Preben Hansen</span></span>
»Og så skal vi jo heller ikke glemme den virkning, det har, at vi vandrer og 
mediterer i en skøn natur, hvor der er dejligt varmt, mens det er koldt i 
Danmark. Sammen oplever vi en ny flora, en ny kultur og kan endda slutte 
dagen af med at bade i havet«, siger Peter Lykkehus. 
</p><p>
Netop derfor er Madeira et godt valg, men den samme virkning af meditation og 
vandreture kan opleves mange andre steder. 
</p><p><i class=" bl-elem">»Luk øjnene. Læg fokus ud foran dit bryst. Tænd et lille lys, som vokser i 
dit bryst. Forestil dig, at det udvider sig, så du sidder badet i lys. Lad 
lyset vokse, så alle i gruppen er indhyllet i et gyldent lys. Er der områder 
i din krop, som trænger til ekstra omsorg, så prøv at lægge opmærksomheden 
de steder. Visualiser et smil på dine læber«.</i></p><p>
Visualisering bliver virkelighed den sidste dag, hvor vi skal ud af fjerene 
klokken 6 og på en bustur ad serpentineveje til bjergtinden Pico do Areeiro 
(1.818 m.o.h.). 
</p><p>
Under en stjernespækket himmel sætter vi os på toppen af bjerget og stirrer 
mod øst. Dybt under os er en stor del af øen og Atlanterhavet indhyllet i 
skyer. Over skyhavet rødmer horisonten. Solen lyser først som en glødetråd, 
snart bliver den halv, og i løbet af blot to minutter står den som en rund, 
rød ildkugle over skyhavet. 
</p><p>
Vi bliver alle pakket ind i et gyldent lys, der varmer os i den kølige 
morgenluft. Bjergene og de næsten lodrette bjergkløfter gløder sammen med 
os. Dagens højdepunkt. Den næste vandretur kan begynde. Vi er så klar. 
</p><p class=" bl-elem"><i class=" bl-elem">Politiken var inviteret af Vagabond Tours.</i></p>	
</div>

</div></body></html>
