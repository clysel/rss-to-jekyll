---
layout:     post
title: 	    "FN's Sikkerhedsråd truer med at gribe ind i borgerkrigen i Yemen"
post_author:	    
post_date:	    Mon, 23 Mar 2015 14:17:02 +0100
post_site:	    politiken.dk 
post_link:	    http://politiken.dk/udland/ECE2600206/fns-sikkerhedsraad-truer-med-at-gribe-ind-i-borgerkrigen-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FN’s Sikkerhedsråd advarer nu om »yderligere skridt«, hvis kampene i Yemen 
ikke bringes til ophør. Den shiamuslimske Houthi-milits, der er støttet af 
Iran, rykkede i går ind i byen Taiz og fortsætter marchen mod havnebyen 
Aden. 
</p><p>
Her har den provestlige præsident Hadi forskanset sig, efter at oprørerne i 
efteråret erobrede hovedstaden Sana’a. 
</p><div class="art-quote article-box">
<p class="quote"/>
<blockquote>
<p class="quote-txt">
Al-Qaeda og Islamisk Stat kan nu øge deres tilstedeværelse, og vores mulighed 
for at gå op imod det er svækket
</p>
<p class="sender">
Adam Schiff, medlem af efterretningsudvalget i Repræsentanternes Hus 
</p>
</blockquote>
</div><p>
Advarslen kommer i en udtalelse, der ifølge Reuters ville blive vedtaget på et 
krisemøde sent i aftes dansk tid.</p><p>
Sikkerhedsrådet bakker op om Hadi-regeringen, der havde bedt om mødet for at 
sikre en »hastig indgriben med alle til rådighed stående midler«. 
</p><p>
Men i første omgang nøjedes de 15 medlemmer med at »fordømme de vedvarende 
ensidige handlinger fra houthierne«, der »bringer Yemens sikkerhed, 
stabilitet, suverænitet og enhed i fare«, hedder det i udtalelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598236/usa-evakuerer-specialstyrke-fra-yemen-efter-angreb/">USA evakuerer specialstyrke 
fra Yemen efter angreb</a></p><p>
Yemens kollaps truer nu med at udvikle sig til endnu en blodig regional 
konflikt, der både kan få konsekvenser for magtbalancen i Mellemøsten og 
kampen mod terror. 
</p><p>
Landet er blevet hele regionens konflikt i miniature. Det vestlige Yemen 
kontrolleres af sunnimuslimske al-Qaeda-grupper allieret med Islamisk Stat, 
der på én gang bekriger Hadi-styret og Houthi-militsen og uddanner rekrutter 
til terroraktioner. 
</p><h3>
Frygter flere selvmordsbomber 
</h3><p>
FN’s Sikkerhedsråd udtrykker i sin udtalelse netop bekymring for, at al-Qaeda 
profiterer af konflikten. Terrorgrupperne kan fiske i rørt vande hos landets 
sunnimuslimske flertal, der frygter en shiamuslimsk oprørshær, ligesom 
Islamisk Stat, IS, med succes har skabt i Irak. 
</p><p>
Islamisk Stat har nu blandet sig direkte i konflikten i Yemen ved at tage 
ansvaret for de selvmordsbomber, der fredag dræbte 137 under fredagsbønnen i 
shiamuslimske moskeer i Sana’a. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2599256/oproerere-overtager-yemens-tredjestoerste-by/">Oprørere overtager Yemens 
tredjestørste by</a></p><p>
Både USA’s regering og uafhængige eksperter betvivler, at det rent faktisk er 
Islamisk Stat, der udførte angrebene. Men blot det, at IS tager ansvaret, 
viser, at den er parat til at blande sig i flere konflikter, mener 
eksperter. 
</p><p>
»Så længe houthierne er en fremtrædende politisk magt, frygter jeg, at der vil 
komme flere angreb enten fra al-Qaeda eller andre sunniislamister, herunder 
Islamisk Stat, hvilket er en ny udvikling«, siger Yemen-eksperten Belkis 
Wille fra Human Rights Watch til Time Magazine. 
</p><h3>
Droneangreb er som at slå græs 
</h3><p>
Yemens sammenbrud er et pinagtigt dilemma for USA’s præsident Obama, der med 
Hadi-regeringens velsignelse har ført en dronekrig mod al-Qaedas 
træningslejre i landets vidtstrakte ørken, hvor bl.a. en af gerningsmændene 
fra angrebet på satireavisen Charlie Hebdo i Paris stod i lære. 
</p><div class="art-quote article-box">
<p class="quote"/>
<blockquote>
<p class="quote-txt">
Det store problem i bl.a. Yemen er politisk og økonomisk
</p>
<p class="sender">
Seth Jones, mellemøstekspert 
</p>
</blockquote>
</div><p>
Så sent som i efteråret fremhævede Obama ellers dronekrigen i Yemen som en 
succeshistorie i kampen mod terror, og USA har givet landet militær støtte 
for milliarder af kroner – våben, der nu kan falde i islamisternes hænder. 
Lørdag måtte USA evakuere sine sidste 100 soldater fra et 
antiterror-specialkorps ud af landet.</p><p>
»Al-Qaeda og Islamisk Stat kan nu øge deres tilstedeværelse, og vores mulighed 
for at gå op imod det er svækket«, siger Adam Schiff, der er medlem af 
efterretningsudvalget i Repræsentanternes Hus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598013/voldsomt-dobbelt-selvmordsangreb-skraemmer-eksperter/">Voldsomt dobbelt 
selvmordsangreb skræmmer eksperter</a></p><p>
USA risikerer nu at stå i en situation som i Irak, hvor man må vælge mellem 
tre onder: enten at skabe et tomrum, terroristerne kan boltre sig i, 
acceptere en triumf for præstestyret i Teheran i Mellemøstens komplekse 
magtspil eller øge sit militære engagement. 
</p><p class=" bl-elem">
»Det store problem i bl.a. Yemen er politisk og økonomisk«, siger 
mellemøstekspert Seth Jones fra tænketanken Rand til Time Magazine. »Man kan 
bombe mål i disse områder, men før der er en troværdig alliancepartner på 
jorden, er det ligesom at slå græs«, siger Seth Jones. 
</p>	
</div>
</div></body></html>
