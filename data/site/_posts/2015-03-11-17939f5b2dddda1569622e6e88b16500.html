---
layout:     post
title: 	    "Paris kæmper sig i kvartfinalen efter stort drama"
post_author:	    
post_date:	    Wed, 11 Mar 2015 23:32:52 +0100
post_site:	    politiken.dk 
post_link:	    http://politiken.dk/sport/fodbold/ECE2583691/paris-kaemper-sig-i-kvartfinalen-efter-stort-drama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en i lang tid rædselsfuld fodboldkamp, der eksploderede med fire mål i 
slutningen af kampen, slog Paris overraskende Chelsea ud af Champions League 
efter forlænget spilletid. 
</p><p>
Kampens afgørelse faldt i 114. minut, da anfører Thiago Silva scorede med 
hovedet til slutresultatet 2-2 efter et hjørnespark. 
</p><p>
Kampen var indtil den eksploderede ti minutter før tid en ynk at se på. Og 
Chelsea har kun sig selv at takke for, at de er ude. 
</p><p>
Hjemmeholdet kom en mand i overtal, da Zlatan Ibrahimovic fik rødt kort efter 
en halv time, men på intet tidspunkt evnede Chelsea at skabe et pres på 
udeholdet. I stedet trillede de rundt med bolden, stod langt tilbage og 
overlod langsomt initiativet til Paris, der til sidst vendte et truende 
nederlag til samlet sejr. 
</p><h3>
Kujonfodbold i 80 minutter 
</h3><p>
Forinden var gået en kamp helt blottet for nerve og uden snert af godt spil. 
Ingen af holdene turde bevæge sig fremad, men spillede antifodbold med al 
fokus på ikke at lave fejl. Og så med et håb om, at det andet hold dummede 
sig, så man kunne slå kontra. 
</p><p>
Det skete ikke. Efter en lille halv time havde der været nul skudforsøg. 
</p><p>
Eneste livlige momenter stod dommer Björn Kuipers for. Hollænderen kom i 
fokus, da han gav superstjernen Zlatan Ibrahimovic det direkte røde kort for 
en glidende tackling på Oscar. Svenskeren trak benet en smule til sig, inden 
han ramte brasilianeren, men fik alligevel rødt. 
</p><p>
En håndfuld minutter senere snød Kuipers så hjemmeholdet for et straffespark, 
da Diego Costa tromlede sige igennem tre Paris-spillere og blev fældet af 
Edinson Cavani i feltet. 
</p><p>
Kuipers trak luft i lungerne, men turde ikke blæse i fløjten. 
</p><h3>
Første chance efter en time 
</h3><p>
Kampens første og største chance faldt efter en lille time. Cavani kom alene 
med Courtois i Chelsea-målet efter en god aflevering fra Javier Pastore, 
driblede uden om belgieren i målet og ramte indersiden af stolpen, så bolden 
sprang i spil igen. 
</p><p>
Trods en mand i overtal var Chelsea underligt blege og passive. De overlod alt 
spillet til udeholdet, der langsomt kom tættere på at blive farlige. 
</p><p>
Men ni minutter før tid scorede Gary Cahill til 1-0 for hjemmeholdet efter et 
hjørnespark. Det lignede en afgørelse. 
</p><p>
Paris blev dog ved med at presse hjemmeholdet, og belønningen kom, da David 
Luiz, der spillede for Chelsea i sidste sæson, tonsede bolden i mål med 
panden efter et hjørnespark. 
</p><p>
I den forlængede spilletid scorede Eden Hazard efter 96 minutter på 
straffespark, efter Thiago Silva havde ramt bolden med hånden. 
</p><p>
Paris-spillerne havde ikke mange kræfter tilbage, og Laurent Blancs hold 
formåede ikke rigtig at presse hjemmeholdet. 
</p><p class=" bl-elem">
Men bedst som det ud til at være slut, steg anfører Thiago Silva op for 
udeholdet fire minutter før tid og sendte Pariserne i himlen - og Chelsea ud 
efter en pinlig indsats. 
</p>	
</div>
</div></body></html>
