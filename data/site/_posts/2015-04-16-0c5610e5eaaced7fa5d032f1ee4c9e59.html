---
layout:     post
title: 	    "Kampen mod Islamisk Stat bliver meget dyrere end ventet"
post_author:	    
post_date:	    Thu, 16 Apr 2015 19:35:01 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2631315/kampen-mod-islamisk-stat-bliver-meget-dyrere-end-ventet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Stigningen i meromkostningerne skyldes primært højere aktivitetsniveau end 
oprindeligt antaget 
</p>
<p class="sender">
forsvarsminister Nicolai Wammen (S 
</p>
</blockquote>
</div><p>
110-135 millioner kroner.
</p><p>
Så meget anslog forsvaret, at "op til et års" dansk 
fly-krig mod Islamisk Stat (IS) i Irak ville beløbe sig til i rene 
meromkostninger.
</p><p>
Beregningerne var en del af det beslutningsforslag, som blev fremsat i dagene 
inden, at kampflyene blev sendt på vingerne.
</p><p>
Men efter at syv danske F16-kampfly fløj til Ahmed Al Jaber-basen i Kuwait i 
begyndelsen af oktober, lyder regningen allerede nu på omkring 115 millioner 
kroner.
</p><p>
Det viser en aktindsigt i omkostningerne ved F 16-bidraget, som Ritzau har 
fået fra Forsvarsministeriet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2611877/wammen-er-optimist-efter-et-halvt-aars-dansk-bomberegn-over-islamisk-stat/">Wammen er optimist efter et 
halvt års dansk bomberegn over Islamisk Stat</a></p><p>
Dermed er der på et halvt år brugt næsten lige så mange penge, som forsvaret 
forventede at bruge på et helt år.
</p><p>
»Forsvarets meromkostninger udgør cirka 167 millioner kroner, inklusiv 
ammunitionsforbrug for cirka 52 millioner kroner«, oplyser 
Forsvarsministeriet og fortsætter:
</p><p>
»Det vil sige, at Forsvarets meromkostninger til missionen eksklusiv 
ammunitionsforbrug til og med marts 2015 kan opgøres til cirka 115 millioner«.
</p><h3>
Mange missioner koster
</h3><p>
På den baggrund regner forsvarsminister Nicolai Wammen (S) nu med, at de 
samlede meromkostninger kan løbe op i 210 til 225 millioner kroner eksklusiv 
ammunition, fremgår det af en orientering til Forsvarsudvalget.
</p><p>
»Stigningen i meromkostningerne skyldes primært højere aktivitetsniveau end 
oprindeligt antaget (herunder omkostninger til brændstof mm.) samt øgede 
udgifter til strategisk lufttransport (herunder transportudgifter i 
forbindelse med genforsyning af ammunition)«, forklarer ministeren.
</p><p>
Hvis aktivitetsniveauet fortsætter, regner ministeren med, at der derudover 
vil blive brugt ammunition for i alt 100 til 150 millioner kroner. Samlet 
set vil det altså koste op mod 375 millioner kroner i meromkostninger at 
have de danske F16-fly i kamp mod IS.
</p><h3>
Danske fly har kastet 217 bomber
</h3><p>
Forsvarsministeriet understreger dog, at beregningerne er forbundet med 
væsentlig usikkerhed. Forsvarsministeren regner med, at meromkostningerne 
vil kunne holdes inden for Forsvarets reserve til internationale operationer.
</p><p>
Som Ritzau tidligere har beskrevet har de samlede omkostninger ved indsatsen 
mod Islamisk Stat oversteget de 200 millioner kroner.
</p><p>
Det beløb omfatter hele indsatsen, herunder et bidrag til den internationale 
koalitions hovedkvarter, ligesom udgifterne til den ammunition, der er 
benyttet ved bombardementerne er medregnet.
</p><p>
Når meromkostningerne er væsentligt lavere end den samlede regning, så skyldes 
det, at forsvaret stadig ville have haft udgifter til flyene og 
uddannelsesaktiviteter og andet, selvom de var blevet på jorden i Danmark, 
og de udgifter trækker man derfor fra.
</p><p class=" bl-elem">
Siden den første flymission den 16. oktober 2014, har det danske bidrag i alt 
fløjet 284 missioner og anvendt 217 bomber.
</p>	
</div>

</div></body></html>
