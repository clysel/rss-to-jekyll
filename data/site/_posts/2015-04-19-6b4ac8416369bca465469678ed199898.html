---
layout:     post
title: 	    "Poul Nyrup begejstrede SF med tale om finansskat og dagpenge"
post_author:	    
post_date:	    Sun, 19 Apr 2015 12:11:15 +0200
post_site:	    politiken.dk 
post_link:	    http://politiken.dk/indland/politik/ECE2634220/poul-nyrup-begejstrede-sf-med-tale-om-finansskat-og-dagpenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi skal samle os i centrumvenstre om kravet om en finansskat i hele Europa
</p>
<p class="sender">
Poul Nyrup Rasmussen (S), tidligere statsminister 
</p>
</blockquote>
</div><p>
Tidligere statsminister og europaparlamentariker for Socialdemokraterne Poul 
Nyrup Rasmussen omfavner SF's ønske om en europæisk finansskat. Det gjorde 
han klart, da han i dag talte på SF's landsmøde på i Falkoner Center på 
Frederiksberg. 
</p><p>
»Vi skal samle os i centrumvenstre om kravet om en finansskat i hele Europa. 
Den finansskat skal op på bordet igen. Jeg mener, et provenue til Danmark på 
6-7 milliarder kroner kunne vi da godt bruge, ikke? Der kan finansieres ret 
meget med det. Også en genindførsel af optjeningsprincippet«, sagde den 
højtprofilerede socialdemokrat og henviste til det ømtålelig 
dagpengespørgsmål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2631957/sfs-skattelettelser-afhaenger-af-usikkert-finansprojekt/">SF's skattelettelser afhænger 
af usikkert finansprojekt</a></p><p>
Bare to dage forinden afviste den socialdemokratiske skatteordfører Astrid 
Krag ellers et SF-forslag om at finansiere skattelettelser til lavtlønnede 
med en europæisk skat på finansielle transaktioner som »useriøs« og 
»usikker«. Astrid Krag talte i øvrigt varmt for finansskatten, da hun var 
medlem af SF. 
</p><p>
Poul Nyrup Rasmussen afviser at kommentere Astrid Krags udtalelse, da han ikke 
»har set den«. Men han mener, at der er realisme bag finansskatten. 
</p><p>
»I den tyske regering med Angela Merkel er der principiel enighed om, at 
finansskatten skal indføres. Og derfor tror jeg kun, at det er et spørgsmål 
om tid og om det aktuelle omfang, finansskatten vil omfatte. Det er helt 
naturligt, at centrumvenstre i Danmark vil synes, at det er en meget 
fornuftig ting og gå ind i«, siger Poul Nyrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2633683/pia-olsen-dyhr-kraever-roed-dagpengeloesning-inden-et-valg/">Pia Olsen Dyhr kræver rød 
dagpengeløsning inden et valg</a></p><p><i class=" bl-elem">Tror du, det hjælper Socialdemokraterne, at du er her? </i></p><p>
»Det gør det sikkert på en eller anden måde. Det hjælper i hvert fald Danmark 
i at få en stigende fornemmelse af, at der kan gøres noget blandt andet på 
finansmarkedet«, siger han. 
</p><p><i class=" bl-elem">Når det kommer til finansskat og dagpenge, hvem er du så mest enig med. Pia 
Olsen Dyhr eller din formand? </i></p><p>
»Jeg kan ikke gå ind i sådan noget polemik. Det er ikke det, der er det 
interessante. Det interessante er, at Danmark får en klar fornemmelse af, at 
der er andre årsager til, at vi har vanskeligheder i Europa, end at 
lønmodtagerne har for høj løn eller at lønmodtagerne ikke er produktive nok. 
Der er brug for, at vi får større gennemsigtighed på finansmarkederne. At 
flere betaler skat, som ellers rejser til skattely. Det har vi hårdt, hårdt 
brug for«, siger Poul Nyrup Rasmussen. 
</p><p>
Han mener ikke, at man kan opfordre Socialdemokratiet til at finde svar på 
dagpengespørgsmålet på nuværende tidspunkt, da han mener, at »man skal 
afvente det arbejde, der er sat i gang af regeringen«. 
</p><p>
»Jeg synes, der er meget tydelige signaler fra regeringen og 
socialdemokraternes formand Helle Thorning Schmidt«, siger han. 
</p><h3>
Nyrup: Vi kan udrydde fattigdom 
</h3><p>
Under sin tale modtog Poul Nyrup Rasmussen store bifald fra de delegerede. 
Blandt andet begejstrede hans dundertale mod skattely. 
</p><p>
»Det provenutab, som denne dejlige jord lider under på grund af skattely, 
svarer til, at vi kunne, Hvis alle de multinationale koncerner og investorer 
betalte den skal, de skulle, kunne vi udrydde fattigdom her på jorden på en 
forholdsvis kort årrække«, sagde han i talen. 
</p><p><b class="ext-link">SF OG EL </b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2516782/sf-og-el-det-offentlige-skal-boykotte-skattelyspekulanter/">Det offentlige skal boykotte 
skattelyspekulanter</a></p><p>
SF bruger anledningen til at konkretisere et forslag om, at virksomheder, der 
byder ind på opgaver i det offentlige, skal vælges fra, hvis virksomheden 
»bevidst forsøger at undgå at betale dansk skat«. 
</p><p class=" bl-elem">
EU stiller særlige krav, når der er tale om opgaver, som koster mere end 3 
millioner kroner. Derfor vil det typisk være i de lidt mindre udbud, at man 
kan bruge skattebetalingen som kriterium for at vælge virksomheder fra eller 
til. Men står det til SF, skal man også vælge virksomheder, der betaler skat 
i Danmark, hvis to bud på mere end 3 millioner kroner er lige gode. 
</p>	
</div>

</div></body></html>
