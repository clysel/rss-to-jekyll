---
layout:     post
title: 	    "Tre grove sager: Chefen ville købe en dildo"
post_author:	    
post_date:	    Thu, 05 Mar 2015 14:37:24 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2573861/tre-grove-sager-chefen-ville-koebe-en-dildo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sexchikane</h4>
<div class="fakta-body" data-buildingblock="embedded_factboxlink">
<p>
Elevsager om sexchikane føres typisk i Tvistighedsnævnet. 
</p><p/><p>
Andre sager om sexchikane bliver ført enten i Byretten, Afskedigelsesnævnet 
eller i faglig voldgift.
</p><p/><p class=" bl-elem">
25.000 kroner er den typiske godtgørelse, når en medarbejder vinder sager om 
sexchikane.
</p>
</div>
</div><p>
Ilse Werrenrath har som jurist i 3F ført en række sager om seksuel chikane for 
ansatte. 
</p><p>
Hun giver her tre eksempler på sager, som hun mener har særlig grov karakter: 
</p><p/><h3>
Chefen ville købe en dildo 
</h3><p>
En 18-årig elev blev gennem længere tid udsat for grov chikane fra manden i en 
lille mand-og-kone-forretning. Ofte var han aggressiv, truede hende med 
knytnæve og holdt hende fast. Han kaldte hende jævnligt ind på sit kontor i 
kælderen, hvor han tydeligt beruset sad i mørket og sagde, at hun var smuk, 
og at hun skulle undersøge sig selv i et spejl for neden. Han tilbød mange 
gange at købe en dildo til hende. Pigen var sygemeldt et halvt år. Hun blev 
i Tvistighedsnævnet tilkendt 25.000 kroner efter Ligebehandlingsloven. Her 
var det den fysiske chikane, der blev lagt vægt på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2573846/fagforening-chefen-har-fribillet-til-at-svine-kvinder-til-paa-jobbet/">Fagforening: Chefen har 
fribillet til at svine kvinder til på jobbet</a></p><h3>
Hun skulle klæde sig frækt 
</h3><p>
En 21-årig receptionist blev ansat på et fint hotel nord for København. Hun 
fortæller, at hun blev kaldt for ’pussy’ af sin 68-årige chef, som forlangte 
at hun fra receptionen skulle sælge sexlegetøj til gæsterne. Chefen tog 
hende med på lange køreture, hvor han talte om sex hele tiden og opfordrede 
hende til at klæde sig nedringet, lårkort og stramt for at øge salget af 
sexlegetøj. En tidligere ansat bekræftede receptionistens anklager, men 
måtte ifølge 3F ikke vidne for sin mand, da han var forretningspartner med 
hotelchefen. Receptionisten tabte sagen. 
</p><p/><h3>
»Har du fået den store tur i nat«? 
</h3><p class=" bl-elem">
En kokkeelev oplevede på sin arbejdsplads en lummer og fornedrende tone fra 
chefen. Når eleven så træt ud spurgte han, om hun »havde fået den store tur 
i nat«, og han ville vide, hvad for noget undertøj, hun havde på. Han slog 
hende af og til med paletknive, piskeris eller en porre og han lod dagligt 
hånden ligge på hendes balle. Køkkenet var smalt, og når han passerede, tog 
han hende om hofterne og trak hende stønnende ind mod sit underliv. Eleven 
blev tilkendt 25.000 kroner efter Ligebehandlingsloven plus en godtgørelse 
på 50.000 efter Erhvervsuddannelsesloven for kontraktophævelse. Sagen er 
anket til Byretten. 
</p>	
</div>
</div></body></html>
