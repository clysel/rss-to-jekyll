---
layout:     post
title: 	    "Danske iværksættere lancerer hjælpe-app til demente på Kickstarter"
post_author:	    Adam Fribo
post_date:	    Tue, 05 May 2015 13:32:38 +0000
post_site:	    www.version2.dk 
post_link:	    http://www.version2.dk/artikel/danske-ivaerksaettere-lancere-hjaelpe-app-til-demente-paa-kickstarter-173610?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Din gamle førstegenerations-iPad eller din aflagte Android-telefon kan snart hjælpe en dement person med at orientere sig bedre i hverdagen.</p>

<p>Det er i hvert fald målet med den danske app Mindbuddy, der netop er blevet lanceret som projekt på crowdfunding-platformen <a href="https://www.kickstarter.com/projects/mindbuddy/mindbuddy-lets-make-it-easier-to-live-with-dementi">Kickstarter</a>.</p>

<p>Mindbuddy fungerer i essensen som en meget simpel kalender, der kan modificeres alt efter, hvad der giver mening for den demente.</p>

<p>I starten vi Mindbuddy vise datoen, klokken og ugedagen, og så kan man løbende indstille den til at vise færre informationer eller vise dem på en anden måde. Eksempelvis mister mange demente ret hurtigt evnen til at forstå tal, og hvis det er tilfældet, vil Mindbuddy med bogstaver kunne skrive "det er tirsdag eftermiddag".</p>

<p>En anden funktionalitet knytter et billede af en person til en påmindelse om, at vedkommende kommer på besøg. Det skal bevirke, at den demente ikke bliver forvirret og overrasket, når personen ankommer.</p>



<p>Applikationen skal kunne køre på alle skærme, og Dan Mogensen, der står bag projektet, opfordrer til, at man bruger gamle tablets og smartphones til Mindbuddy-skærme, hvis man kender en dement.</p>

<p>»Der er rigtigt mange mennesker i dag, der dropper at bruge deres gamle tablets, computere eller smartphones, bare fordi der er kommet en ny, lækker version. Men disse aflagte skærme kan sagtens bruges til MindBuddy. Med andre ord: Den gamle iPad1, som ungerne ikke engang gider spille spil på mere, eller den udtjente Android-telefon – de kan bruges som MindBuddy-skærme og give en dement person, du holder af bedre overblik over hverdagen,« skriver han i en pressemeddelelse.</p>

<p>27 personer har i skrivende stund støttet Mindbuddy med 14.384 kroner tilsammen på Kickstarter.</p>
  </section>

  
      </div></body></html>
