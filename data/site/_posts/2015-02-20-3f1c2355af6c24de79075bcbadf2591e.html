---
layout:     post
title: 	    "Opfordringer til ro ved dagens begravelse for Omar el-Hussein"
post_author:	    
post_date:	    Fri, 20 Feb 2015 11:30:31 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2555565/opfordringer-til-ro-ved-dagens-begravelse-for-omar-el-hussein/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Gerningsmanden fra weekendens terrorangreb i København bliver begravet i 
eftermiddag på den muslimske gravplads i Brøndby. Hans mor og far vil 
deltage, ligesom hans lillebror vil tage afsked med Omar Abdel Hamid 
el-Hussein. Familien har ønsket, at han skal have en traditionel muslimsk 
begravelse. 
</p><p>
Den 22-årige mand blev skudt og dræbt af politiet i Københavns Nordvestkvarter 
tidligt søndag morgen efter en længere menneskejagt, der begyndte lørdag 
eftermiddag, efter Omar Abdel Hamid el-Hussein flygtede fra Kruddtønden, 
hvor han dræbte filminstruktøren Finn Nørgaard og sårede tre betjente med en 
automat-riffel. 
</p><h3>
Ceremoni i København, begravelse i Brøndby 
</h3><p>
Inden gerningsmanden blev stoppet af politiet, nåede han foran synagogen i det 
indre København med pistolskud at dræbe den frivillige vagt, Dan Uzan, samt 
at såre to politibetjente. 
</p><p>
Hans liv endte foran Svanevej nummer 1 
</p><p>
Ikke langt derfra vil der i dag <b>klokken 13:45</b> blive afholdt en 
traditionel muslimsk ceremoni for den afdøde. Den vil foregå i Det Islamiske 
Trossamfunds moské, der ligger i en rød murstensbygning på Dortheavej 45. 
</p><p>
Liget af Omar Abdel Hamid el-Hussein har indtil i dag været på Retsmedicinsk 
Institut, hvor gerningsmanden er blevet obduceret. Inden ceremonien vil der 
- som praksis er - blive udført en rituel vaskning, hvor tre mænd vasker 
hans krop. Når mændene er færdige, ifører de ham et hvidt klæde, og han får 
lidt parfume på. 
</p><p>
Herefter bliver han lagt i kisten. I forbindelse med ceremonien i moskéen på 
Dortheavej vil der blive holdt en tale på dansk. Omkring <b>klokken 
14:00</b> vil kisten med Omar Abdel Hamid el-Hussein blive kørt til den 
muslimske gravplads, hvor kisten bliver sænket i jorden <b>klokken 14:30</b>. </p><p><b class="ext-link">LÆS ANALYSE</b><a class="embeddedlink" href="http://politiken.dk/indland/fokus_danmark/fokus_terror/ECE2554967/analyse-terrorpakke-giver-ingen-garanti-mod-en-ny-omar/">Terrorpakke giver ingen garanti 
mod en ny Omar</a></p><p>
Begravelsen er allerede blevet til en politisk kampplads. Dansk Folkepartis 
Morten Messerschmidt mener, at gerningsmanden bør blive begravet et ukendt 
sted, så gravestedet ikke bliver opsøgt af ekstreme islamister. 
</p><p>
På Facebook bliver der deirmod delt et opslag, hvor alle »brødre« til Omar 
Abdel Hamid el-Hussein bliver opfordret til at møde op ved ceremonien på 
Dortheavej og »vise respekt til både ham og hans forældre«. Gerningsmanden 
bliver beskrevet som »vores kære bror«, og opslaget opfordrer til, at man 
husker ham i fredagsbønnen. En af dem, som har delt opslaget, er islamisten 
Adnan Avdic. 
</p><h3>
»Vi kan ikke garantere noget som helst«
</h3><p>
Det er Kasem Said Ahmad fra Dansk Islamisk Begravelsesfond, der forestår selve 
begravelsen. Han har ingen kommentarer til, at der fra poltisk side bliver 
rejst kritik af begravelsen. Familien har ønsket en muslimsk begravelse, og 
det har alle muslimer ret til, uanset hvad de har gjort, siger Kasem Said 
Ahmad. Han håber, at ceremonien og begravelsen kommer til at foregå i fred 
og ro. 
</p><p>
»Vi appellerer til, at man holder ro og udviser tavshed. Men vi kan ikke 
garantere noget som helst«, siger Kasem Said Ahmad. 
</p><p class=" bl-elem">
Københavns Politi og Københavns Vestegns Politi omtaler begravelsesceremonien 
som privat og forventer, at »der i den forbindelse vil være en del 
køretøjer, der følger ceremonien«. Politiet opfordrer til, at man udviser 
»den fornødne respekt for et eventuelt »samlet optog«. 
</p>	
</div>
</div></body></html>
