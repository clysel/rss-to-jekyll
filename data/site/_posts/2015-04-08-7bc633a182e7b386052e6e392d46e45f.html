---
layout:     post
title: 	    "Volvos cykelkampagne møder modvind"
post_author:	    Jens Ramskov
post_date:	    Wed, 08 Apr 2015 09:15:00 +0000
post_site:	    ing.dk 
post_link:	    http://ing.dk/artikel/volvos-cykelkampagne-moeder-modvind-175270
---
<html><body><div><div class="panel-panel panel-col-first container">
		    <section class="body">
			<p>Lige før påske gav Volvo, hvad de selv mente var et godt, gratis tilbud til cyklister i London.</p>
			<p><figure class="plugin right zoomable"><img data-original-image="http://ing.dk/sites/ing/files/1-volvo-introduces-ultra-reflective-life-paint-for-cyclists.jpg" src="http://ing.dk/sites/ing/files/styles/w1120_media_right/public/1-volvo-introduces-ultra-reflective-life-paint-for-cyclists.jpg?itok=ft9twOij" alt=""/><figcaption> Her er Volvos forslag til bedre sikkerhed for cyklister: En reflekterende spay til cykler og cyklister (Foto: Volvo LifePaint) </figcaption></figure></p>
			<p>Kom forbi en af seks udvalgte cykelforretninger og få din cykel, hjelm om måske dit tøj sprøjtet med en belægning, som er usynlig i dagslys, men virker reflekterende, når den belyses af billygter en mørk aften eller morgen.</p>
			<p>Budskabet var: På den måde bliver du mere synlig og undgår forhåbentligt at blive kørt ned af bilister i den tætte londontrafik, der ikke levner meget plads til cyklister.</p>
			<p>Sprøjtemidlet kaldes Volvo LifePaint. Kampagnen blev lanceret med denne video og et særligt <a href="http://www.volvolifepaint.com/">website</a>.</p>
			<p><section class="video plugin"/></p>
			
			<p/></section>
			<p>LifePaint lanceres som en del af Volvos overordnede vision om, efter 2020 skal ingen person blive dræbt eller komme alvorligt til skade af en ny Volvo.</p>
			<p>Kampagnen møder dog også stærk kritik.</p>
			<p>Cykelentusiatsten Mikael Colville-Andersen fra <a href="http://www.copenhagenize.com/">Copenhagenize.com</a> har udtalt, at alt vedrørende LifePaint kampagnen er klassisk røgslør fra bilindustrien. Han har i stedet startet en <a href="https://www.change.org/p/volvo-european-commission-volvo-should-retrofit-all-their-cars-and-trucks-with-their-life-paint?just_created=true">underskriftindsamling</a> for, at alle Volvo-biler bliver sprøjtet med LifePaint.</p>
			<h2>Hævdes at være ufarlig</h2>
			<p>Sprøjtemidlet er udviklet af det lille svenske firma Trackinvent, der siden 2013 har markedsført fire forskellige udgaver af sprøjtemidlet under varemærket <a href="http://www.albedo100.se/">Albedo100</a>.</p>
			<p>Firmaet oplyser, at sprøjtemidlet består af en transparent lim, små reflekterende mikrokugler og en drivgas, som er en blanding af butan og propan. For at optimere vedhæftningen på forskellige materialer er der udviklet forskellige produkter.</p>
			<p>Nærmere beskrivelse findes ikke af produktet, som angives at være ufarligt. Dog skal man som ved andre sprayprodukter passe på ikke at spraye direkte mod øjne eller hud.</p>
			<p>Tre af Albedo100-produkterne har kun en holdbarhed på en ca. en uge og forsvinder ved vask. Volvo oplyser, at LifePaint også har denne egenskab. Det vides ikke, om LifePaint er helt identisk med et af de i forvejen kendte produkter, eller om det er en femte version.</p>
			<p>Albedo100 findes også i permanent en version til metalliske overflader, som firmaet selv anbefaler til cykler.</p>
			<p>Det kan virke noget overraskende, at Volvo har valgt en version, der ikke er permanent til påføring på cykler. Det er også lidt overraskende, at kampagnen ikke blev startet i den mørke tid i efteråret, men er sat i gang, hvor det nu bliver lysere og lysere.</p>
			<p>Salget af Albedo100 er kun kommet langsomt i gang.</p>
			<p>Trackinvent skriver i det seneste tilgængelige årsregnskaber for 2012 og 2013, at Albedo100 blev færdigudviklet og produceret første gang i december 2012. Salg og markedsføring begyndte i 2013. Virksomhedens samlede omsætning i 2013 var dog på beskedne 2,7 mio. svenske kroner. Det gav et samlet underskud i virksomheden på ca. 75.000 sv. kr.</p>
			<p>Måske kan samarbejdet med Volvo virke som en løftestang.</p>
		
		  </div>
		  </div></body></html>
