---
layout:     post
title: 	    "Brilliant popplade giver udtrykket guilty pleasure en ny klang"
post_author:	    
post_date:	    Sun, 10 May 2015 21:46:41 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2663773/brilliant-popplade-giver-udtrykket-guilty-pleasure-en-ny-klang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lebensraum</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Jonathan Jonahsson. Sony 
</p></div>
</div><p>
Han har altid været en fornøjelse at høre på med sin fængende synthpop i 
melankolske draperinger. 
</p><p>
Popmusik med et solidt svensk kvalitetsstempel. Og der har altid stukket et 
stykke liv og død-alvor frem under de smittende omkvæd, så man aldrig blev 
kvalt i <i>feel good-</i>stemningen. Men på sit nye album har svenske 
Jonathan Johansson alligevel skruet kraftigt op for effekterne og øget den 
interne spænding mellem det søde og det bitre. 
</p><p class="art-ext-other">

</p><p/><p>
Musikalsk har han øget den luksuriøse produktion, givet sangene nogle hug med 
underlivet og hældt slikket funk ned i sit ellers sørgmodige univers. Daft 
Punk er i baghovedet og den diskofile falset spændt op til lir, når 
Johansson lokker os helt tæt på. 
</p><p>
Og så er det, han hvisker ind i øret på os: 
</p><p>
»Du föddes på botten av en flyktingbåt/ som kraschade in i klipporna/ på en 
övergiven charterö«. 
</p><h3>
Narkotikum 
</h3><p>
Scenen er først sat på Sicilien. I et ferieparadis, som svenske turister kan 
forlade uden at miste noget. Turisterne flyder rundt i en tyrkis pool med en 
cocktail i hånden. Et sted lige bag horisonten flyder flygtningekroppe rundt 
i havet efter en kæntring – i kamp for at overleve og nå hele vejen til 
Europa. 
</p><p>
Johansson råber ikke sin budskaber ud i moralske befalinger. Han beskriver 
overfloden og friheden til at rejse rundt i verden uden at overveje, hvor 
mange penge der ligger i lommen. Østers har højere kurs end penge, og man 
kan tanke op til endnu en nat på den svært tilgængelige technoklub Berghain 
med et sms-lån. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1447912/svensk-popkomet-jeg-er-ikke-nogen-dystermule/">Svensk popkomet: »Jeg er ikke 
nogen dystermule«</a></p><p>
Fra sit barndoms Malmø så han som »et villabarn« mod København uden at ænse 
landegrænsen: »Dra en gräns på en karta som en idiot/ som om det faktiskt va 
någon skillnad«. Men med en enkelt sætning i sine dagbogsnotater fra 
Sicilien, Malmø, Stockholm eller Berlins technohule får Johansson 
fundamentet under den europæiske identitet til at vakle: 
</p><p>
»Om vi finns i registret/ är du på listan är du utvalt«. 
</p><p>
Johanssons sange er som et narkotikum, man ikke kan lade være med at vende 
tilbage. Selv om man får det elendigt hver gang. Skal man danse eller 
græmmes? Johansson giver begrebet <i>guilty pleasure </i>en helt anden 
klang. Med en brillant popplade, man aldrig kan finde til ro med. 
</p><p class=" bl-elem">
Og aldrig helt slipper. 
</p>	
</div>

</div></body></html>
