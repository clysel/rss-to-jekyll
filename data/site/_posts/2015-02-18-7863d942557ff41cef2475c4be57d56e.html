---
layout:     post
title: 	    "Porto dominerer hårdt kæmpende schweizere"
post_author:	    
post_date:	    Wed, 18 Feb 2015 22:57:09 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2553245/porto-dominerer-haardt-kaempende-schweizere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Man kan aldrig sætte spørgsmålstegn ved Basel-spillernes vilje til at slås for 
et resultat, men set over de 90 minutter på St. Jakob-Park har holdet for 
lidt at byde på offensivt, og det vil formentlig komme til at koste den 
videre deltagelse i Champions League. 
</p><p><b class="ext-link">HÅRDE ODDS:</b><a class="embeddedlink" href="http://politiken.dk/sport/fodbold/championsleague/ECE2551892/fc-basel-overraskelsen-har-problemer-med-portugal/">FC Basel: Overraskelsen har 
problemer med Portugal</a></p><p>
Portos spil var bestemt ikke prangende, men udeholdet kontrollerede det meste 
af opgøret, der var præget af masser af kontante dueller, hvilket udløste ni 
gule kort fra den britiske dommer Mark Clattenburg uden, at kampen dog vil 
blive husket som brutalt spillet. 
</p><p><b>Porto ligner en kvartfinalist</b></p><p>
Portugiserne må være optimister før returmødet 10. marts på Estádio do Dragão 
i Porto, hvor holdet meget sjældent taber. Men trods det store spilovertag 
mod Basel, kan der inden næste kamp arbejdes en del med effektiviteten, for 
i lange perioder var spillet omstændeligt og indirekte, og der blev slet 
ikke skabt nok afslutninger. 
</p><p>
Basel lagde nok en lidt for defensiv taktik, som blev forstærket af, at holdet 
kom foran før pausen. Basel er tvunget til at score i returmødet, men har 
også tidligere bevist, at det kan lade sig gøre. Blandt andet, da holdet i 
december klarede 1-1 på Anfield, hvilket betød farvel til turneringen for 
Liverpool. 
</p><p class=" bl-elem">
Men schweizerne får det meget svært. 
</p>	
</div>
</div></body></html>
