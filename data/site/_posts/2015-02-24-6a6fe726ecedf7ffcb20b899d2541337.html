---
layout:     post
title: 	    "Ole Hækkerup får en afgørende S-rolle frem mod valget"
post_author:	    
post_date:	    Tue, 24 Feb 2015 11:34:43 +0100
post_site:	    politiken.dk 
post_link:	    http://politiken.dk/indland/politik/ECE2560595/ole-haekkerup-faar-en-afgoerende-s-rolle-frem-mod-valget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialdemokraterne har nu sat det hold, der skal promovere partiet frem mod 
det kommende valg til Folketinget. 
</p><p>
Og her kommer Ole Hækkerup til at spille en vigtig rolle. Han bliver ny 
integrationsordfører - et område, der ventes at blive en af de helt store 
politiske skuepladser i den kommende valgkamp. 
</p><p>
Rokaden er gennemført i forbindelse med et gruppemøde til formiddag. 
</p><p>
Ole Hækkerup, der for tiden vikarierer som politisk ordfører for Maja Panduro, 
overtager posten som integrationsordfører efter Mette Reissmann, der sendes 
ned i geledderne som ny miljøordfører. 
</p><p>
Maja Panduro er tilbage efter sin barselsorlov og træder igen ind som politisk 
ordfører. 
</p><p>
Morten Bødskov får ligeledes en fremtrædende rolle som ny udenrigsordfører 
efter John Dyrby Poulsen. 
</p><h3>
Bødskov trak sig
</h3><p>
Dyrby Poulsen valgte overraskende at stille op ved kommunalvalget i 2013 i 
hjembyen Slagelse, og med rollen som gruppeformand i byrådet spekuleres der 
ifølge DR i, at han på et tidspunkt forlader landspolitik for at gå efter 
borgmesterposten. 
</p><p>
Morten Bødskov var oprindelig et af de sikre kort i statsminister Helle 
Thorning-Schmidts (S) regering, men han trak sig som justitsminister i 
december 2013 efter at have erkendt at have løjet for Folketinget om et 
omstridt politikerbesøg på Christiania.
</p><h3>
Torben Hansen stopper i landspolitik 
</h3><p>
Torben Hansen, den nuværende miljøordfører, har meddelt, at han stopper i 
landspolitik i forbindelse med det kommende valg for at blive 
Socialdemokraternes nye borgmesterkandidat i Randers. 
</p><p>
Han sad i byrådet i Randers fra 1994-2001, hvorefter han blev valgt ind i 
Folketinget. Han har tidligere været både gruppeformand og politisk ordfører 
i byrådet, ligesom han har været 1. viceborgmester. 
</p><p>
Det er på grund af hans udtræden, at Mette Reissmann kan overtage rollen som 
miljøordfører. 
</p><p class=" bl-elem">
Valget til Folketinget skal holdes senest 15. september i år. 
</p>	
</div>
</div></body></html>
