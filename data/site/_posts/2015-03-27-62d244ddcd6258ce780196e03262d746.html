---
layout:     post
title: 	    "Den Skrigende Skinke: »Jeg har grej nok til en mellemstor byfest«"
post_author:	    
post_date:	    Fri, 27 Mar 2015 14:51:39 +0100
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2594615/den-skrigende-skinke-jeg-har-grej-nok-til-en-mellemstor-byfest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om René Jakobsen</h4>
<div class="fakta-body" data-buildingblock="embedded_factboxlink">
<p>
37 år. Musiker og fibermontør. Optræder cirka 100 gange om året i 
ind- og udland under navnet ’Den Skrigende Skinke’ med bandet Skinken 
&amp; co. 
</p><p class=" bl-elem">
Bor alene, dels i et hus i Esbjerg, dels i en turbus på en campingplads i 
Rødovre. 
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
Kvalitet. At bruge penge på noget godt. <br/><br/><br/><br/><br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Kvantitet. At købe noget billigt ragelse, som ikke duer. 
</p>
</div>
</div><p>
Da forlystelsesparken Bakken åbnede torsdag, fyrede sanger og musiker René 
Jakobsen – kaldet ’Den Skrigende Skinke’ – op for musikken på værtshuset 
Ølgod. I 20 år har ’Skinken’ leveret gamle grandprixnumre, Gasolin-sange og 
80’er- og 90’er-rock til alt fra byfester, viseværtshuse, krydstogtskibe og 
racerløb. 
</p><p>
»Jeg kan lave en fest og få folk op at danse på bænkene på fem minutter. Det 
handler først og fremmest om at spille det, som publikum vil have«, fastslår 
René Jakobsen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/mitforbrug/ECE2584369/julie-hastrup-jeg-prioriterer-at-bruge-penge-paa-hverdagen/">Julie Hastrup: »Jeg prioriterer 
at bruge penge på hverdagen«</a></p><p>
Han har et repertoire på over 1.000 numre og har specialiseret sig i at 
imitere de originale kunstneres stemmer. Dertil kommer en masse lys- og 
lydudstyr, og den slags tynger mere end gængse dagligvarer, når ’Skinken’ 
tjekker sit pengeforbrug. 
</p><p>
»Jeg har et lager på 60 kvadratmeter fyldt med lydudstyr, store røgmaskiner og 
de vildeste lysanlæg. Jeg har grej nok til en mellemstor byfest«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2576000/lucy-love-jeg-kan-sagtens-bruge-fire-timer-om-dagen-paa-ebay/">Lucy Love: »Jeg kan sagtens 
bruge fire timer om dagen på eBay«</a></p><p><b>Hvad er dit seneste køb?</b></p><p>
»Jeg har lige købt en ny mikrofon. En Neumann KMS 105 til 4.500 kroner. Den er 
toppen. For en sanger svarer det til, hvis en tømrer får den allerbedste 
hammer i hånden«. 
</p><p><b>Hvad bruger du ellers penge på?</b></p><p>
»Livskvalitet. For mig er det blandt andet rejser, gode bøffer og god rødvin. 
Jeg er en amaronedreng og kan godt lide tunge sager. Jeg vil hellere købe en 
god flaske rødvin til 300 kroner end seks flasker sprøjt for en hund«. 
</p><p><b>Laver du selv mad?</b></p><p>
»Jeg elsker at lave mad, men jeg arbejder meget og har aldrig tid til det. Så 
jeg spiser nok ude fem aftener om ugen. Og så hjemme hos min mor, når jeg er 
i Esbjerg. Der ligger en italiensk restaurant i Rødovre, hvor jeg kommer 
tit. Jeg kan ikke lige huske, hvad den hedder, men man spiser godt ...«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2564494/den-nye-forbrugerombudsmand-jeg-gaar-med-en-frakke-der-har-vaeret-min-mors/">Den nye forbrugerombudsmand: 
»Jeg går med en frakke, der har været min mors«</a></p><p><b>Hvor går du ellers ud?</b></p><p>
»Jeg kommer jo meget ud med musikken, men hvis jeg skal slappe af en 
sommerdag, er en kold fadbamse i Nyhavn det helt rigtige. I flere år 
spillede jeg på krydstogtskibe, som lå lige ved Kvæsthusbroen, så vi gik 
altid i Nyhavn, når vi kom i land. Jo, jeg kender Nyhavn ret godt ...«. 
</p><p><b>Hvor køber du tøj?</b></p><p>
»I Polen og Tyrkiet, for tøjet er for kedeligt i Danmark. Jeg får tit ros for 
mine spraglede bukser med masser af detaljer på. Mærket hedder Cipo &amp; 
Baxx, og dem kan jeg få i Polen til 600-700 kroner for et par. I Tyrkiet 
køber jeg bukser, skjorter og sko i Mondo Bazaar i Alanya. Der har jeg 
blandt andet fundet et par slangeskindssko med billeder af Rihanna på. De 
har det vildeste tøj – silkeskjorter med broderier på osv.«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2554564/silas-holst-jeg-ejer-ikke-en-computer-og-mit-hjem-mindede-om-en-80-aarigs/">Silas Holst: »Jeg ejer ikke en 
computer, og mit hjem mindede om en 80-årigs«</a></p><p><b>Hvad laver du ellers på dine rejser?</b></p><p>
»Jeg rejser tit alene og er åben for verden, og så sker der de vildeste ting. 
Jeg er havnet til kæmpe familiefester i Bulgarien og har fået job som 
buschauffør på en Volbeat-turné i Norge for bare at nævne et par eksempler. 
Jeg har et opmærksomhedsproblem og er ikke typen, man lige overser. Jeg 
møder en masse mennesker, og der sker altid noget uventet«. 
</p><p><b>Hvad med motion og udeliv?</b></p><p class=" bl-elem">
»Golf er min helt store passion. Jeg er lige kommet i gang igen efter en 
pause, hvor jeg har haft for travlt til at spille. Jeg er ikke den store ørn 
til golf – for mig er det vigtigere, at jeg kan glemme alt omkring mig og 
bare være i naturen og høre fuglenes sang. Min hjerne arbejder på højtryk, 
når jeg spiller musik, så på golfbanen nyder jeg virkelig roen. 
</p>	
</div>
</div></body></html>
