---
layout:     post
title: 	    "Renset Zanka vil have revanche og vinde sekundapokalen"
post_author:	    
post_date:	    Thu, 30 Apr 2015 11:51:56 +0200
post_site:	    politiken.dk 
post_link:	    http://politiken.dk/sport/fodbold/ECE2649697/renset-zanka-vil-have-revanche-og-vinde-sekundapokalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvem skal i pokalfinalen mod FC Vestsjælland i Parken 14. maj? 
</p><p>
Det afgøres i aften i Esbjerg, hvor hjemmeholdet på papiret har et marginalt 
bedre udgangspunkt efter 1-1 mod FC København i det første opgør for 14 dage 
siden. 
</p><p>
Både Esbjerg og FCK har været i ni finaler – vestjydernes første var i 1957, 
FCK’s første i 1995. Esbjerg-holdet er ramt på selvtilliden efter en måned 
uden sejre, og københavnerne er sårede efter nederlagskampen i Randers i 
søndags. 
</p><p>
Og så er pokalturneringen er sidste mulighed for at få noget i trofæskabet i 
denne sæson for FCK'erne. 
</p><p>
»I og med, at vi ikke ligger der i tabellen, hvor vi gerne vil ligge, er det 
en mulighed for os for at vinde en pokal. Og det er en vigtig ting i denne 
her klub for alle. Så det er det, vi skal kæmpe for mod Esbjerg – også 
selvom det ikke er vores førsteprioritet i sæsonen at vinde 
pokalturneringen«, siger forsvarsspilleren Mathias 'Zanka' Jørgensen til 
klubbens hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2644236/alt-gik-mod-fckerne-der-lod-sig-rive-med/">Alt gik mod FCK'erne, der lod 
sig rive med</a></p><p>
Mens Esbjerg-træner Niels Frederiksen har udtaget en uændret trup, skal 
FCK-bossen Ståle Solbakken igen ændre på opstillingen. 
</p><p>
Der er tvivl om et par spillere lige til det sidste, bl.a. den dygtige venstre 
back Ludwig Augustinsson, som gik ud ved pausen med en ankelskade i søndags. 
Svenskeren er en af de nye på FCK-holdet, der er voldsomt forandret i 
forhold til sidste sæson. Da FCK var i finalen mod AaB i maj 2014, var der 
otte spillere i startopstillingen, som ikke er i klubben mere. 
</p><p><b class="ext-link">NYT BLOD TIL OFFENSIVEN</b><a class="embeddedlink" href="http://politiken.dk/sport/fodbold/superligaen/ECE2644548/fck-koeber-nybagt-landsholdsspiller/">FCK køber nybagt 
landsholdsspiller</a></p><p>
»Vi skal revanchere weekendens nederlag, og at vi igen kan finde de gode 
takter, vi har haft det seneste halve år, som jeg synes har været rigtig 
rigtig gode. Egentlig skal vi bare vise, at vi er et godt fodboldhold, og at 
vi har et godt sammenhold. Nu har vi det svært med en masse langtidsskader, 
så nu skal vi ud og vise, at folk kan spille andre pladser, end de egentlig 
er vant til, og at vi også på den måde er fleksible som hold«, siger Mathias 
'Zanka' Jørgensen, der to gange vundet pokalturneringen - i 2009 og 2012. 
</p><div class="art-fakta article-box">
<h4 class="">
Ingen straf til FCK'ere</h4>
<div class="fakta-body" data-buildingblock="embedded_factboxlink">
<p><b>I sin redegørelse fra Randers-kampen</b> skriver dommer Michael 
Johansen, at han skønnede »at efter der er fløjtet for offside til FCK, 
forsøger MZJ at gribe bolden i den naturlige spilstandsning med sin højre 
hånd. I samme sekund kolliderer Kasper Fisker (Randers) i høj fart ind i 
MZJ, som i refleks beskytter sig selv med højre arm, der rammer 
Randers-spilleren i hovedet/nakken. Årsagen til kollisionen blev i kampen 
skønnet til at være Randers-spillerens egen, og trioen vurderede, at det 
dermed var et uundgåeligt tilfældigt sammenstød i en spilstandsning«. 
</p><p><b>Tidligere i Randers-FCK</b>-kampen var Kasper Fisker impliceret i en 
batalje med Nicolai Jørgensen, men hverken dommer eller linjedommeren så 
episoden. 
</p><p><b>Efter at have analyseret</b> Nicolai Jørgensens spark, er det Fodboldens 
Disciplinærinstans’ vurdering, at der jævnfør de disciplinære bestemmelser 
ikke er tale om en forseelse, hvor en spiller udsætter en modspiller for 
fare, eller som i øvrigt er udtryk for en adfærd, der i alvorlig grad er 
utilladelig eller voldsom. 
</p><p class=" bl-elem"><i class=" bl-elem">Kilde: dbu.dk </i></p>
</div>
</div><p>
Mathias 'Zanka' Jørgensen og holdkammeraten Nicolai Jørgensen var i søndags i 
øvrigt involveret i episoder, der fik Fodboldens Disciplinærinstans til at 
indlede en undersøgelse, men duoen er blevet renset og spilleberettiget i 
den kommende kamp i Superligaen på søndag. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2645008/dbu-undersoeger-fck-stjerner/">DBU undersøger FCK-stjerner </a></p><p>
Her er Esbjerg igen modstanderen - og måske bliver der tale om endnu et lille 
revancheopgør for FCK'erne. 
</p><p>
Der er pokal-kickoff i Esbjerg 19.30. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2648899/fc-vestsjaelland-slider-sig-flot-i-klubbens-foerste-pokalfinale/">FC Vestsjælland slider sig 
flot i klubbens første pokalfinale</a></p><p class="art-ext-other">

</p><p class=" bl-elem"/>	
</div>

</div></body></html>
