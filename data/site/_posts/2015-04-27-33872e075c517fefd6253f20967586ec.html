---
layout:     post
title: 	    "Mesterhypnotisøren Leine har begået endnu en medrivende afgrundsroman"
post_author:	    
post_date:	    Mon, 27 Apr 2015 09:01:37 +0200
post_site:	    politiken.dk 
post_link:	    http://politiken.dk/kultur/boger/ECE2644323/mesterhypnotisoeren-leine-har-begaaet-endnu-en-medrivende-afgrundsroman/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Kim Leine: Afgrunden</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Gyldendal, 598 sider, 299,95 kr. 
</p></div>
</div><p>
»For Afgrundens Rædsel / jeg vender sky mit Blik«, lyder to berømte 
verselinjer af guldalderdigteren Chr. Winther, som mange har læst som udtryk 
for noget særligt dansk: en sans for hygge, en afstandtagen fra det 
dæmoniske eller måske snarere et veludviklet talent for problemfornægtelse. 
</p><p>
Den indstilling finder man bestemt ikke hos forfatteren Kim Leine, der kender 
– og gerne kigger durk ned i – de dybeste indre afgrunde. 
</p><p>
I roman efter roman har han inviteret sine læsere til at kigge med ned i 
selvfortabelsens slugter og til at føle den særlige svimmelhed, som består i 
at ville det, man ikke vil. <br/>
Flere gange med interessante historiske kulisser – som i den stærkt 
prisbelønnede 1700-talsroman ’Profeterne i Evighedsfjorden’ fra 2012 – men 
altid med seksualiteten som den egentlige scene. 
</p><h3>
Velkommen til krigen 
</h3><p>
Således også i Leines nye roman, der udkommer i dag, og som slet og ret hedder 
’Afgrunden’. 
</p><p>
Det er en historisk roman, som følger de danske tvillingebrødre Kaj og Ib 
Gottlieb, der som unge melder sig frivilligt til Den Finske Borgerkrig – den 
effektivt fortrængte krig, der udspillede sig i 1918 mellem fortrinsvis 
finsktalende socialister og overvejende svensktalende ikke-socialister, som 
en af Første Verdenskrigs mange bivirkninger. 
</p><div class="art-quote article-box">
<p class="quote"/>
<blockquote>
<p class="quote-txt">
I utilstedelig og farlig sex - i opadstigende vulvaer og sitrende anuser - 
finder de forløsning for deres afgrundslængsel
</p>
</blockquote>
</div><p>
Romanen er, fortæller Leine i et efterskrift, oprindeligt fostret som et 
manuskript til en film om modstandsmanden Peter de Hemmer Gudme (1897-1944). 
Men i fiktionen fik stoffet sit eget liv og voksede til en 600-siders 
fortælling, som man fint kan læse uden viden om, eller interesse i, det 
historiske forlæg. <br/><br/>
Kaj og Ib er godt tyve år og studerer i København, den ene teologi og den 
anden medicin, da de pludselig drager til Finland for at kæmpe på den »hvide 
side« – imod »bolsjevismen« og for at reparere dels på det kollektive danske 
1864-traume og dels på tabet af deres alt for tidligt afdøde mor.</p><p>
Det er en ualmindelig afstumpet og hadefuld borgerkrig, de to fyre forvilder 
sig ind i. Udmalet bliver den i groteske situationer og refleksioner, og 
selv om den ikke varer længe, præger den dem for altid. »Væk med alle Løgne 
og Drømme og kønne Fiktioner, siger Krigen, velkommen til Virkeligheden, min 
Dreng«, lyder Kajs udlægning af erfaringen i et brev til deres far. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2635010/kim-leine-jeg-fokuserer-paa-hvad-der-er-godt-ved-krig/">Kim Leine: »Jeg fokuserer på, 
hvad der er godt ved krig«</a></p><h3>
Nye muligheder for livsfare 
</h3><p>
Helt forudsigelige er derfor også Kaj og Ibs vanskeligheder ved at finde sig 
til rette, da de vender tilbage. Årene efter krigen former sig som en slags 
rastløse vandreår, hvor de farer omkring mellem forskellige studier, lande, 
bestillinger og seksualpartnere m/k – med krigen som eneste faste ledsager. 
</p><p>
Ikke mindst i utilstedelig og farlig sex – i opadstigende vulvaer og sitrende 
anuser – finder de forløsning for deres afgrundslængsel. 
</p><p>
Kaj bliver teolog uden tro og skaber sig en stor karriere som journalist og 
korrespondent. Ib bliver læge uden grænser, der virker både som psykiater og 
psykopat, og som senere forvandler sig til scenehypnotisør og rendyrket 
kvaksalver med kunstnernavnet Ibrahim. 
</p><p>
De to brødre tilhører ikke bare »årgangen, der måtte snuble i starten«, som 
Jacob Paludan kaldte mellemkrigstidens unge. De nærmest vælter omkring på 
grund af deres – i dansk sammenhæng – særlige krigserfaringer. 
</p><div class="art-fakta article-box">
<h4 class="">
<b>Kim Leine</b></h4>
<h5>
<b>Blå bog </b></h5>
<div class="fakta-body" data-buildingblock="embedded_factboxlink">
<p>
Dansk forfatter, født 1961 i Norge. 
</p><p>
Kom til Danmark som 17-årig. 
</p><p>
Her blev han uddannet til sygeplejerske og arbejdede derefter i Grønland 
i 15 år. 
</p><p>
I 2004 vendte han tilbage til Danmark og debuterede med erindringsromanen ’Kalak’ 
i 2007. 
</p><p>
Har derefter udgivet romanerne ’Valdemarsdag’ (2008), ’Tunu’(2009) og ’Profeterne 
i Evighedsfjorden’, der udkom i 2012 og indbragte ham Nordisk Råds 
Litteraturpris i 2013. 
</p><p class=" bl-elem">
Kim Leine har desuden modtaget bl.a. De Gyldne Laurbær, Weekendavisens 
Litteraturpris, Politikens Litteraturpris og DR Romanprisen. 
</p>
</div>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2118526/litteraturredaktoeren-kim-leine-kan-ikke-holdes-nede/">Litteraturredaktøren: Kim 
Leine kan ikke holdes nede</a><br/><br/>
Og udtrykket ’mellemkrigstid’ giver en særlig mening i Kaj og Ibs tilfælde, 
for den er som en slags latensperiode, hvor de egentlig kun venter på, at de 
igen kan komme i krig og i kontakt med den virkelige virkelighed.</p><p>
Hvilket de kommer, da Danmark bliver besat af Tyskland, og nye muligheder for 
livsfare og heroisme opstår. Selv om Kaj først har skrevet om Hitler og Det 
Tredje Rige med forståelse, tilslutter brødrene sig modstandsbevægelsen. 
</p><p>
Afgørende for denne beslutning er Kajs forbindelse til en jødisk elskerinde 
fra Leipzig, Josepha. Hun bliver deporteret, mens hendes sadistiske mand, 
sagføreren Norbert Müller, sendes til Danmark som Gestapo-officer. Her står 
han for den arrestation og afhøring af Kaj, der fører til, at han kaster sig 
i afgrunden, ned i en trappeskakt, ligesom den virkelige Peter de Hemmer 
Gudme gjorde. 
</p><h3>
Siderne flyver afsted 
</h3><p>
Mødet mellem de to mænd er blot ét af de vildt usandsynlige sammentræf, som 
’Afgrunden’ er så fuld af som en 1800-talsroman, og som man må acceptere som 
en del af dens komposition. 
</p><p>
Der er så meget andet, der kører på skinner i Leines skrift: den forfinede 
råhed i beskrivelserne, den afvekslende inddragelse af fagsprog og 
forskellige dokumentariske genrer, brugen af historisk nutid, den stærke og 
– som altid – ramsaltede og fetichistiske sanselighed samt de hyppige 
gearskift i fortælletempoet, som fint formidler fornemmelsen af, at tingene 
sker af sig selv for personerne. 
</p><p>
De agerer, men regerer egentlig ikke over sig selv. Årene og siderne flyver af 
sted under læsningen, ikke mindst på grund af det veldrejede plot. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2118339/dansk-litteraturprisvinder-laenges-efter-at-blive-opfattet-som-nordmand/">Dansk litteraturprisvinder 
længes efter at blive opfattet som nordmand</a></p><p>
De apokalyptiske skriftsteder fra ’Johannes’ åbenbaring’, som indleder hvert 
kapitel, lader ikke læseren være i tvivl om, hvor det bærer hen for de to 
krigsbrødre, og det gør heller ikke den indledende rapport og 
hospitalserklæring, der gør rede for omstændighederne omkring Kaj og Ibs død 
på den samme dag, 30. november 1944. 
</p><p>
I ’Johannes’ åbenbaring’ er det to magter, der støder sammen, Satan og Gud, og 
tilsvarende tvedelinger og dueller finder man i flere former i ’Afgrunden’. 
Blandt andet i tvillingemotivet, som indbyder til at lede efter forskelle og 
ligheder. 
</p><h3>
Hvad bliver saa Facit? 
</h3><p>
Til syvende og sidst er anskuelsen dog ikke dualistisk, men monistisk, for en 
genkommende pointe i romanen er, at de stridende kræfter har samme udspring. 
Hinsides godt og ondt skildres såvel personerne som den krig, de er rundet 
af. »Din Broder er et mærkeligt Menneske, ikke noget godt Menneske, men 
heller ikke noget ondt, og hvad bliver saa Facit?«, spørger en af Kajs 
kærester, Jutta. 
</p><p>
Facittet er, at Kim Leine har begået endnu en medrivende afgrundsdyrkende 
roman, med stor forstand på uforståeligheden i menneskers adfærd. 
</p><p>
Han vender ikke sky sit blik for sindets kløfter – og ser endda både sig selv 
og læseren i øjnene med et ironisk glimt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2300047/kim-leine-mit-liv-har-handlet-meget-om-at-stikke-af-og-om-at-ankomme/">Kim Leine: »Mit liv har 
handlet meget om at stikke af. Og om at ankomme«</a></p><p>
Under et af Ibrahims hypnotiske shows bilder han en kvinde ind, at hun har 
højdeskræk: »hun hagede sig fast i ham, fuldstændigt rædselsslagen, og 
kiggede ned i en indbildt afgrund, mens latteren bragede løs nede i salen«. 
</p><p class=" bl-elem">
Det er præcis dét, romanens læsere gør: kigger ned i indbildte afgrunde, med 
Kim Leine i rollen som erfaren mesterhypnotisør. 
</p>	
</div>

</div></body></html>
