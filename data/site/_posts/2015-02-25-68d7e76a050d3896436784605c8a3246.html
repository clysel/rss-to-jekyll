---
layout:     post
title: 	    "Analyse: Vinder Wozniacki ikke den kamp, er det fiasko"
post_author:	    
post_date:	    Wed, 25 Feb 2015 15:28:36 +0100
post_site:	    politiken.dk 
post_link:	    http://politiken.dk/sport/tennis/ECE2562227/analyse-vinder-wozniacki-ikke-den-kamp-er-det-fiasko/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en lille pause oven på semifinalenederlaget til den senere Dubai-vinder 
Simona Halep fra Rumænien skal Caroline Wozniacki i dag i aktion i Qatars 
hovedstad Doha, hvor danskeren som 2.-seedet har siddet over i 1. runde. 
</p><p>
Og kommer hun ikke videre til 3. runde efter et møde med Haleps mere upåagtede 
landsmand Alexandra Dulgheru, må det betegnes som en fiasko. Intet mindre. 
</p><p><b class="ext-link">RUMÆNSK: </b><a class="embeddedlink" href="http://politiken.dk/sport/tennis/ECE2561735/wozniacki-faar-traet-modstander-i-kaotisk-turnering/">Wozniacki får træt modstander i 
kaotisk turnering</a></p><p>
Alt peger nemlig på, at Wozniacki går ind til opgøret som tårnhøj favorit mod 
ranglistens nr. 94. Dulgheru har haft en skidt sæsonstart med magert udbytte 
af sin optræden i Shenzhen, Sydney, Melbourne og Dubai, og gårsdagens sejr 
over nr. 24, franske Alizé Cornet – der spillede elendigt – er det hidtil 
bedste resultat. 
</p><div class="art-fakta article-box">
<h4 class="">
FAKTA</h4>
<h5>
CENTRE COURT I DOHA</h5>
<div class="fakta-body" data-buildingblock="embedded_factboxlink">
<p><b>2. runde </b></p><p><b>12.30:</b></p><p>
Flavia Pennetta-Agnieszka Radwanska 1-6, 1-6 
</p><p><b>Fulgt af:</b></p><p>
Petra Kvitova-Jelena Jankovic 6-3, 1-1 (JJ opgav) 
</p><p>
Caroline Wozniacki-Alexandra Dulgheru 
</p><p><b>Tidligst 17.00:</b></p><p>
Victoria Azarenka-Elina Svitolina 
</p><p class=" bl-elem">
(TV3 Sport 2 sender live fra 13.30) 
</p>
</div>
</div><p> Dulgheru er bedst på grusbane, hvor hendes to hidtidige titelgevinster 
er kommet i hus. Men det ligger langt tilbage, i Warszawa i 2009 og 2010, og 
det var efter succesen i 2010, hvor hun bl.a. besejrede Li Na i semifinalen, 
at hun spillede sin første og hidtil eneste kamp mod Wozniacki. 
</p><h3>
Schweizer roste Dulgheru 
</h3><p>
Det skete ved 3. runde af French Open, hvor arrangørerne havde glemt at hejse 
det rumænske flag på Roland Garros, mens dannebrog vajede fint i den lette 
vind på en solrig dag i Paris. 
</p><p>
Inden da havde schweiziske Timea Bacsinszky til Politikens udsendte sagt 
følgende om sin besejrer, Alexandra Dulgheru: 
</p><p><b class="ext-link">UHELD:</b><a class="embeddedlink" href="http://politiken.dk/sport/tennis/ECE2558112/afbud-rykker-wozniacki-til-svaer-lodtraekning/">Afbud rykker Wozniacki til svær lodtrækning</a></p><p>
»Hun laver meget få fejl, og hun har faktisk ingen svagheder. Måske er 
forhånden knap så god som baghånden, men den gjorde alligevel ondt på mig. 
Og så er hun altid svær at spille imod. Ingen kan lide at spille imod hende, 
fordi hun ikke spiller i samme rytme hele tiden, men varierer jævnligt«. 
</p><p>
Og Piotr Wozniacki tilføjede dengang om rumæneren: 
</p><p>
»Nu bliver det hårdere, og Dulgheru er en type, der gør lidt som en bokser med 
at kigge modstanderen i øjnene og bruge en række tricks for at drille. Men 
Caroline skal bare fokusere på sig selv«. Det sidste siger han med garanti 
til sin datter igen i dag. 
</p><p><b>Hård kamp i benene</b></p><p>
Wozniacki vandt opgøret 6-3, 6-4, men måtte slide hårdt for sejren. 
</p><p>
Det bør ikke blive nødvendigt i den aktuelle kamp mod Dulgheru, der med stor 
sandsynlighed er for træt til at holde sit bedste niveau efter to en halv 
times yderst slidsomt arbejde mod Alizé Cornet i et opgør, rumæneren vandt 
6-4, 3-6, 6-1, og hvor den 25-årige spiller fra Bukarest fik noteret en 1. 
serv-procent på 79. 
</p><p><b>Azarenka eller Svitolina venter</b></p><p>
Det sidste er flot, men hun spillede fantasiløst og med et begrænset 
slagrepertoire uden et egentligt våben. Hvis Wozniacki viser beslutsomhed i 
offensiven, og hun kan holde længde i sit spil fra baglinjen, bør det ende 
med en sikker sejr. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/tennis/ECE2555019/wozniacki-gaar--klassisk-vej-foer-semfinale/">Wozniacki går klassisk vej 
før semfinale</a></p><p class=" bl-elem">
Og så venter straks en langt hårdere opgave i enten Victoria Azarenka eller 
det 20-årige ukrainske talent Elina Svitolina. Et revancheopgør med 
Azarenka, der besejrede Wozniacki under Australian Open, må være i 
danskerens tanker. 
</p>	
</div>
</div></body></html>
