---
layout:     post
title: 	    "Det skandinaviske Cannes-håb ligger i år på skuldrene af ... Norge"
post_author:	    
post_date:	    Tue, 12 May 2015 21:25:57 +0200
post_site:	    politiken.dk 
post_link:	    http://politiken.dk/kultur/filmogtv/cannes/cannes_2015/ECE2666988/det-skandinaviske-cannes-haab-ligger-i-aar-paa-skuldrene-af--norge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Cannes 2015</h4>
<div class="fakta-body"><p>
Dette års Cannes-filmfestival bliver den 68. i rækken og kommer til at foregå 
fra 13. til 24. maj. 
</p>
<p>
De nominerede film til Guldpalmen samt instruktøren af de enkelte film: 
</p>
<ul class="rt-ul-list">
<li>'Carol'. USA, af Todd Haynes. </li>
</ul>
<ul class="rt-ul-list">
<li>'Macbeth'. England/USA, af Justin Kurzel. </li>
</ul>
<ul class="rt-ul-list">
<li>'Dheepan'. Frankrig, af Jacques Audiard. </li>
</ul>
<ul class="rt-ul-list">
<li>'The Measure of Man'. Frankrig, af Stéphane Brizé). </li>
</ul>
<ul class="rt-ul-list">
<li>'Marguerite and Julien'. Frankrig, af Valerie Donzelli. </li>
</ul>
<ul class="rt-ul-list">
<li>'The Tale of Tales'. Italien, af Matteo Garrone. </li>
</ul>
<ul class="rt-ul-list">
<li>'The Assassin'. Kina, af Hsiao-Hsien Hou. </li>
</ul>
<ul class="rt-ul-list">
<li>'Mountains May Depart'. Kina, af Jia Zhangke. </li>
</ul>
<ul class="rt-ul-list">
<li>'Our Little Sister'. Japan, af Hirokazu Koreeda. </li>
</ul>
<ul class="rt-ul-list">
<li>'The Lobster'. Grækenland, af Yorgos Lanthimos. </li>
</ul>
<ul class="rt-ul-list">
<li>'Mon roi'. Frankrig, af Maïwenn. </li>
</ul>
<ul class="rt-ul-list">
<li>'Mia madre'. Italien, af Nanni Moretti. </li>
</ul>
<ul class="rt-ul-list">
<li>'Son of Saul'. Ungarn, af Laszlo Nemes. </li>
</ul>
<ul class="rt-ul-list">
<li>'Youth'. Italien, af Paolo Sorrentino. </li>
</ul>
<ul class="rt-ul-list">
<li>'Louder Than Bombs'. Norge/Frankrig/DK/USA, af Joachim Trier. </li>
</ul>
<ul class="rt-ul-list">
<li>'Sea of Trees’. USA, af Gus Van Sant. </li>
</ul>
<ul class="rt-ul-list">
<li>'Sicario'. USA, af Denis Villeneuve. </li>
</ul>
<ul class="rt-ul-list">
<li>‘Cronic’, Mexico, af Michel Franco. </li>
</ul>
<ul class="rt-ul-list">
<li>‘Valley of love’, Frankrig, af Guillaume Nicloux.</li>
</ul>
</div>
</div>
<p>
Guldpalmen hedder <i>Gullpalmen</i> på norsk. 
</p><p>
Det er vigtig viden i Cannes lige nu. 
</p><p>
I år er norske Joachim Trier, den halvdanske instruktør, som er født i 
København og blandt andet er uddannet i London og på Den Europæiske 
Filmhøjskole i Ebeltoft, nemlig med i hovedkonkurrencen på filmfestivalen, 
som skydes i gang i morgen. 
</p><p>
Men har Joachim Triers engelsksprogede film ’Louder Than Bombs’ overhovedet en 
chance? Og kan han repræsentere de skandinaviske farver på flotteste vis i 
et år, hvor der ikke er blevet plads til danske film - efter at ellers både 
Vinterberg, Winding Refn og von Trier i de seneste år har høstet store 
triumfer i det sydfranske. 
</p><p>
Spørger man Jon Selås, filmkritiker på avisen Verdens Gang, så skyldes den 
igangværende norske fremmarch på filmområdet tre forskellige ting: 
</p><p>
»Dels nordic noir-bølgen med forfattere som Jo Nesbø. Dels mange gode 
talenter, der kommer frem nu. Og så det, at der bliver lavet mange nye film 
i Norge. Det kommer efter en periode med en bevidst satsning fra den forrige 
regering og dens kulturpolitik. Man satsede målbevidst, og man satte sig 
nogle konkrete mål. Det ser vi resultaterne af nu«, siger Jon Selås. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2630554/halvdansker-i-spil-til-guldpalme-i-cannes/">Halvdansker i spil til 
Guldpalme i Cannes</a></p><p>
Han er netop ankommet til Cannes og går langs Croisetten, da Politiken fanger 
ham. Lige som resten af de tilrejsende norske filmjournalister, omkring 
10-12 stykker, er han – naturligt nok – begejstret over, at Joachim Trier er 
med i kampen om Guldpalmen i år. 
</p><p>
»Vi er oppe at køre. Det er klart, at det er en kæmpe stor ting, at han er med 
her. Det er en bekræftelse af norsk film. Joachim Trier er en ung lovende 
instruktør, et kæmpe talent, som man vist godt kan tillade sig at kalde en 
auteur«. 
</p><p><i class=" bl-elem">Tror du, at Joachim Trier kan vinde i Cannes?</i></p><p>
»Det er et umuligt spørgsmål at svare på. Ingen, heller ikke jeg, har set 
filmen. Men det er klart, at ingredienserne er til stede. Norsk film 
repræsenterer noget nyt, og hans film har en god blanding af amerikanske og 
franske skuespillere. Og ser man på, hvad han tidligere har lavet, så er det 
i hvert fald ikke et handikap. Han er den klarest funklende stjerne, hvis 
man overhovedet kan tale om en sådan i Norge«, siger Jon Selås. 
</p><p><b>En ny norsk filmgeneration </b></p><p>
At nordmændene er oppe at køre er ingen overdrivelse. 
</p><p>
Lige som når Norge vinder i fodbold eller i håndbold eller i alt muligt andet 
sport, så er nordmændenes nationalfølelse til at tage og føle på. Det er en 
stolthed, en kollektiv stolthed, de skilter med. Også når det kommer til 
film. 
</p><p>
Over 28 sider i et spritnyt temanummer fra det norske filminstitut dedikeret 
til Cannes-festivalen hylder vores nordiske naboer sig selv. 
</p><p>
I magasinet er Joachim Trier, som tidligere har imponeret med de lavmælt 
fortalte og nærmest dagbogsagtige dramaer ’Reprise’ og ’Oslo, 31. August’, 
portrætteret over flere sider. 
</p><p>
Men han står bestemt ikke alene på siderne i magasinet. For også en håndfuld 
af landets andre filmtalenter, der turer omkring i den norske hovedstad 
eller har resten af verden som filmisk legeplads, fremhæves. 
</p><h3>
Norge har talent 
</h3><p>
Faktisk virker det, når man læser magasinet, mest af alt som om, at Norge er i 
gang med at opbygge en ny guldalder i filmmiljøet – med dygtige 
instruktører, skuespillere og producenter, som inspirerer hinanden. 
</p><p>
Lidt lige som man så det i Danmark sidst i 1990’erne, hvor dogme-bølgen først 
satte en ny standard, og en hel generation af nye filmskabere med 
udgangspunkt i filmskolen siden slog igennem - og slog dansk film fast på 
verdenskortet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2516796/coen-broedre-skal-sidde-for-bordenden-i-cannes/">Coen-brødre skal sidde for 
bordenden i Cannes</a></p><p>
I en artikel med overskriften ’Norge har talent’ giver Stine Helgeland, der er 
executive Director, Promotion &amp; International Relations i 
filminstituttet, sit besyv med om de vinde, der blæser i norsk film i disse 
dage. 
</p><p>
»Hollywood spørger, hvor alle de historier og alt det talent kommer fra i 
lille Norge. En efter en popper filmskabere op med interessante historier at 
fortælle, folk som kan realisere deres ideer på højeste niveau. Morten 
Tyldum med ’The Imitation Game’, Joachim Sandberg og Espen Rønning med 
’Pirates of the Carribean’ og Harald Zwart og Tommy Wirkonen som døråbnere 
for norsk film i udlandet«, siger Stine Helgeland. 
</p><h3>
En lysende stjerne 
</h3><p>
Joachim Triers ’Louder Than Bombs’ har taget sin titel fra et The Smiths-album 
fra 1987 og handler om en afdød krigsfotograf, hvis mand og to sønner finder 
ud af en hemmelighed om hendes fortid. 
</p><p>
På rollelisten i ’Louder Than Bombs’ finder vi blandt andre Gabriel Byrne, 
Isabelle Huppert og Jesse Eisenberg. Filmen vises i festivalpalæet i Cannes 
den 18. maj og i kampen om Guldpalmen i år er den norske instruktør oppe mod 
gamle kendinge som amerikanerne Gus van Sant og Todd Haynes, franske Jacques 
Audiard, kineserne Jia Zhang-Ke og Hou Hsiao-Hsien og italienske Paolo 
Sorrentino. 
</p><p>
Et stærkt felt. 
</p><p>
Udover Joachim Triers film, som i alt kan ses syv gange i diverse biografsale 
i Cannes i den kommende uge – for indkøbere, anmeldere, kollegaer og andre – 
så har Norge sendt et væld af film til Frankrig denne gang. Blandt andre er 
Ole Giæver, Arild Østin Ommundsen, Nils Gaup og Åse Venheim Drivenes 
repræsenteret på filmmarkedspladsen ved Cote D’Azur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2647725/amy-winehouses-far-er-rasende-over-ny-dokumentar/">Amy Winehouses far er rasende 
over ny dokumentar</a></p><p>
Men langt størstedelen af opmærksomheden retter sig mod Joachim Trier. 
</p><p>
Ikke siden Anja Breien deltog i hovedkonkurrencen i Cannes med ’Arven’ 1979 
har en norsk spillefilm nemlig haft muligheden for at løbe med Guldpalmen. 
</p><p>
»Men skal Joachim Trier næste søndag følge i fodsporene på intruktørlegender 
som Roberto Fellini, Francis Ford Coppola, Michael Haneke, Lars von Trier, 
Roman Polanski, David Lynch eller Terrence Malick, må han virkelig indfri 
forventningerne som Cannes-festivalens ledelse allerede har lagt på 
nordmandens skuldre gennem deres flotte ord«, skriver en anden norsk 
filmkritiker, kulturredaktør Mode Steinkjer, som også netop er ankommet til 
Cannes, i en kommentar i Dagsavisen i dag. 
</p><p>
Joachim Trier og hans faste manuskriptforfatter Eskil Vogts film er blandt 
andet norsk og dansk finansieret, men den er optaget på den amerikanske 
østkyst. 
</p><p>
»Joachim Trier har den fordel, at hans tidligere film ’Reprise’ og ’Oslo, 31. 
August’ nyder stor respekt på begge sider af Atlanten, og han viser filmen 
efter, at den første hektiske stjerneweekend er ovre. Mandag 18. maj om 
aftenen bliver ’Louder Than Bombs’ vist ved en galla i Cannes’ 
festivalpalads. Så viser det sig, om filmen er lige så god, som alle 
nordmænd håber og tror på«, skriver Mode Steinkjer videre. 
</p><p><b>Filmen er ikke færdig endnu</b></p><p>
Den norske kulturminister Thorhild Widvey har også meldt sin ankomst til det 
sydfranske ved premieren på Joachim Triers film. 
</p><p>
»Det her er vældigt stort – og jeg bare må være til stede«, siger 
kulturministeren til Verdens Gang. 
</p><p>
Til det norske filminstituts magasin siger hun; »Det er en stor anerkendelse 
til Joachim Trier, men også til den norske filmindustri og til Norge som 
filmnation«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cannes/cannes_2015/ECE2662967/den-nye-klovn-film-solgt-til-udlandet/">Den nye Klovn-film solgt til 
udlandet</a></p><p>
Tilbage står så bare, at man må håbe for nordmændene, og for alle os andre 
skandinaver, der hepper på Joachim Trier, at den unge nordmand så rent 
faktisk når at lave filmen færdig, før han skal vise den i Cannes. 
</p><p>
For netop nu sidder instruktøren hjemme i Norge og arbejder i døgndrift for at 
få de sidste dele af filmen klippet sammen. 
</p><p>
»Der er ikke noget dramatisk altså, men når en film skal være færdig så tæt op 
til premieren, arbejder man døgnet rundt. Vi er i fuld gang, lyden afsluttes 
straks, og så er der noget materiale, som skal gøres klart, artwork, 
merchandise, pressemateriale, og der skal arrangeres to fester«, siger 
filmens producent, Thomas Robsahm, til VG. 
</p><p class=" bl-elem">
»Der er tydeligvis store forventninger til filmen, det er fedt! Vi kommer 
derned som en lille outsider, selv om der helt klart er langt større navne 
med«, tilføjer Thomas Robsahm. Med en – for nordmænd – usædvanlig ydmyghed. 
</p>	
</div>

</div></body></html>
