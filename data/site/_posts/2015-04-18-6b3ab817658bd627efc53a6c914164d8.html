---
layout:     post
title: 	    "Interview med Wozniacki: Jeg giver tilbage hver eneste uge"
post_author:	    
post_date:	    Sat, 18 Apr 2015 13:13:15 +0200
post_site:	    politiken.dk 
post_link:	    http://politiken.dk/sport/tennis/ECE2633603/interview-med-wozniacki-jeg-giver-tilbage-hver-eneste-uge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun bor i Monaco, har fået store dele af sin tennisopdragelse i USA, er datter 
af en polsk far, og så er hun født og opvokset i Farum. 
</p><p>
Caroline Wozniacki er en verdenskvinde i ordets bogstaveligste forstand. Og 
også i sportslig sammenhæng er prædikatet passende efter sejre i turneringer 
over hele kloden. Sejre, hun vel at mærke har spillet sig til med det 
rød-hvide danske flag ud for sit navn. 
</p><p>
Det flernationale islæt og tre år uden dansk landsholdsdeltagelse kunne 
imidlertid friste en til at tro, at den danske tennisdarlings 
nationalfølelse kan ligge på et ganske lille sted. En påstand, hun selv 
afviser, da Politiken møder hende på hendes hotel i den ydmyge 
montenegrinske kystby Ulcinj, hvor hun i disse dage kæmper for sit land i 
årets Fed Cup. 
</p><p>
»Jeg føler, at jeg er dansker, og jeg har altid holdt af at stille op for mit 
land. Det er rigtigt, at jeg ikke har spillet med de seneste år, men det har 
passet dårligt ind i programmet. Inden da har jeg spillet hvert år, og jeg 
synes, det er en stor ære at få lov at spille for landsholdet«, forklarer 
hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2629769/ol-sender-wozniacki-til-tennissportens-3-verden/">OL sender Wozniacki til 
tennissportens 3. verden</a></p><p>
De seneste år er Danmarks Fed Cup-kampe ramlet sammen med enten skader eller 
en altid stram wozniackisk turneringsplan. Og så har landsholdet måttet se 
sig nedprioriteret. 
</p><p>
Men viljen til at give tilbage til det land, hvor hun tog sine første skridt 
på grusvejen mod verdenseliten, er stadig intakt, insisterer Wozniacki. 
</p><p>
»Jeg prøver at gøre rigtig meget for de unge danske spillere. Hver gang, jeg 
er i Danmark, mødes jeg med vores talenter og giver dem nogle fif. Jeg tror, 
det betyder rigtig meget for deres udvikling at se en elitespiller træne og 
få lov at stille nogle spørgsmål. På den måde synes jeg, at jeg giver rigtig 
meget tilbage til dansk tennis«, forklarer hun. 
</p><h3>
Stor pr-værdi i brandet Wozniacki 
</h3><p>
Men kontakten med det danske er sporadisk. Og det er svært ikke at have 
forståelse for Wozniackis valg. De mange penge og point til 
verdensranglisterne ligger i turneringerne hos ATP og WTA. Ikke på de danske 
træningsbaner og ikke på den pløjemark, der adskiller tennisbanen og 
landsholdets hotel i Ulcinj, Montenegro. 
</p><p>
Med årets Fed Cup har det internationale tennisforbund ITF imidlertid ramt et 
hul i Wozniackis turneringsplan. Belejligt, taget i betragtning, at hun 
ifølge forbundets regler er nødt til at stille op til de næste to 
turneringer, hvis hun vil til Rio og deltage i OL i 2016. 
</p><p>
»For at komme med skal man spille to gange for landsholdet mellem to OL. Det 
er en af grundene til, at jeg spiller her nu« forklarer Wozniacki, som kort 
efter landsholdssamlingen drager mod Tyskland, hvor næste turnering i den 
personlige kalender venter i Stuttgart. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2629767/wozniacki-vil-ikke-tvinges-til-at-stille-op-for-danmark/">Wozniacki vil ikke tvinges til 
at stille op for Danmark</a></p><p>
Der er meget, som trækker i kvinden fra Farum, for det meste af verden vil 
gerne have en bid af ’little Miss Sunshine’, som amerikanerne så fint har 
døbt hende. 
</p><p>
Senest så den amerikanske præsident, Barack Obama, så stor pr-værdi i brandet 
Caroline Wozniacki, at hun blev inviteret til kamp i den amerikanske 
præsidents baghave for at promovere hans kampagne for sundere idrætsvaner 
hos amerikanske børn. 
</p><p>
»De ringede lidt ud af det blå og inviterede mig«, mindes hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det var da en sjov oplevelse at spille tennis med USA's præsident 
</p>
</blockquote>
</div><p>
»Og det var da en sjov oplevelse at spille tennis med USA’s præsident og stort 
at få så meget tid med ham som den eneste ikkeamerikanske sportsperson. Vi 
fik snakket om alt fra tennis til maraton og børn – og så fandt jeg ud af, 
at han faktisk slår en ganske solid baghånd«. </p><h3 class="fotoheader">Wozniacki møder Obama og går til basket med NFL-stjerne</h3>
<div class="slider-container article-foto-gallery-container desk" data-ga-main-section="sport" data-mode="inline" data-ga-section="Sportsfoto" data-gallery-id="2618815">
<div class="slider">
<div class="slide">
<div class="image landscape">
<img src="http://multimedia.pol.dk/archive/00926/Obama_Easter_Egg_Ro_926384y.jpg" alt=""/>
</div>
<p class="caption">
<b>1 af 9.</b>
0-0. Caroline Wozniacki i baggrunden til højre tøver med at gå frem til den amerikanske præsident Barack Obama.
- 
<span>Foto: Pablo Martinez Monsivais</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00926/Obama_Easter_Egg_Ro_926383a.jpg" alt=""/>
</div>
<p class="caption">
<b>2 af 9.</b>
15-0. Det danske tennises rykker lidt nærmere på dagens vært, der havde inviteret til lidt påskespas i Det Hvide Hus i Washington.
- 
<span>Foto: Pablo Martinez Monsivais</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00926/Obama_Easter_Egg_Ro_926382a.jpg" alt=""/>
</div>
<p class="caption">
<b>3 af 9.</b>
15-15. Caroline Wozniacki var sammen med flere andre sportsstjerner inviteret til Det Hvide Hus for at sætte fokus på sundhed og motion blandt børn og unge.
- 
<span>Foto: Pablo Martinez Monsivais</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Obama_Easter_Egg_Ro_926379y.jpg" alt=""/>
</div>
<p class="caption">
<b>4 af 9.</b>
30-15. Wozniacki og Obama fører en hemmelig samtale om, hvordan man slår rent med baghånden. Obama, der er venstrehåndet, kommer ofte til kort med det våben, fordi hovedparten af modstanderne er højrehåndede.
- 
<span>Foto: Pablo Martinez Monsivais</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/APTOPIX_Obama_Easte_926380y.jpg" alt=""/>
</div>
<p class="caption">
<b>5 af 9.</b>
30-30. I told You so...
- 
<span>Foto: Pablo Martinez Monsivais</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Obama_Easter_Egg_Ro_926287y.jpg" alt=""/>
</div>
<p class="caption">
<b>6 af 9.</b>
40-30. Godt spillet, makker...
- 
<span>Foto: Pablo Martinez Monsivais</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Obama_Easter_Egg_Ro_926381y.jpg" alt=""/>
</div>
<p class="caption">
<b>7 af 9.</b>
Game, set &amp; match.
- 
<span>Foto: Pablo Martinez Monsivais</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Caroline_Wozniacki__926386y.jpg" alt=""/>
</div>
<p class="caption">
<b>8 af 9.</b>
Og så tog Caroline Wozniacki til Indianapolis for at følge finalekampen i den amerikanske collegeturnering i basketball. Hun så kampen sammen med J. J. Watt - en 26-årig 1,98 meter høj og 131 kilo tung NFL-spiller fra Houston Texans.
- 
<span>Foto: MG KS CN</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Caroline_Wozniacki__926385y.jpg" alt=""/>
</div>
<p class="caption">
<b>9 af 9.</b>
J.J. Watts hold fra Wisconsin tabte basketfinalen til Duke fra North Carolina.
- 
<span>Foto: MG KS CN</span>
</p>
</div>
</div>
<a class="show-full-screen" href="http://politiken.dk/2618815">Se i fuld skærm</a>
<span class="prev"/>
<span class="next"/>
</div><p>
I disse dage synes der langt til ’backyard barbecue’ i Det Hvide Hus og 
hyggesnak med verdens mægtigste mand. Rammerne er skrabede og modstanden 
svag i Fed Cuppens 3.-bedste række, hvor lodtrækningen mod lilleputterne 
Algeriet og Norge var en af de sværeste, Danmark kunne få. </p><p>
»Det er selvfølgelig ærgerligt, at vi er i den laveste gruppe. Kampene havde 
været sjovere, hvis vi havde været højere oppe og fået noget mere spændende 
modstand«, fortæller Wozniacki, der må indrømme, at det var svært at hive 
sig op til puljekampe mod turneringens mere obskure tennisnationer som 
Namibia og Mozambique. 
</p><p>
Det er dog noget nær fakta, at Danmark ikke havde befundet sig her i bagdelen 
af Fed Cup-systemet, hvis verdens nummer 5 i stedet for at glimre ved sit 
fravær havde sat tid af til at være på holdkortet de seneste tre år. Her er 
landsholdet blevet nedprioriteret til fordel for den personlige 
turneringsplan. 
</p><p>
For med Wozniackis indlemmelse i den internationale tenniselite er også kommet 
indlemmelsen i det store private turneringssystem under ATP og WTA. Stedet, 
hvor mediedækningen er tæt, sponsorerne mange og pengene store. Men også 
stedet, hvor det internationale tennisforbun, ITF, og de nationale 
tennisforbund ikke har meget at skulle have sagt – og ingen andel har i den 
økonomiske fløde, der skummes i så stor stil. 
</p><h3>
Landsholdet skal ikke være tvang 
</h3><p>
»Caroline ville formentlig ikke have været den spiller, hun er i dag, hvis 
ikke forbundet havde brugt enorme ressourcer på hendes udvikling, fra hun 
var ganske lille. I sådan en situation er det frustrerende, at vi får så 
lidt igen«, fortæller næstformand i DTF Thomas Kønigsfeldt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Wozniacki_-_sporten_928490j.jpg" alt="" border="0"/><span class="caption"><span class="f-img-caption">Landskamp. 
</span>Wozniacki har den seneste uge spillet på små og helt almindelige tennisanlæg i Montenegro. - Foto: Dansk Tennis Forbund</span></span></p><p>
Arbejdet er i gang for at få stablet kontrakter på benene til fremtidens 
største talenter, hvor de skriver under på gennem karrieren at give tilbage 
til forbundet ved blandt andet at deltage i landsholdets turneringer. For 
selv om DTF helst vil have spillere, som spiller af lyst, kan forpligtelse 
over for landsholdet vise sig som en nødvendig vej frem. En vej, et land som 
Schweiz allerede har betrådt for at sikre sig deres bedste spillere. 
</p><p>
Hovedpersonen holder dog fast i, at man ikke skal tvinge landsholdsdeltagelse 
ned over hovedet på spillerne. 
</p><p>
»Der er altid dansk flag ud for mit navn, når jeg spiller turneringer, så i 
mit hoved repræsenterer jeg Danmark hver uge«, forklarer hun. »Det er nemt 
at sidde på et kontor og udse sig, hvem man gerne vil have til at spille, og 
så indføre straffe, hvis de ikke kommer. Men tvang er ikke den rigtige måde 
at gøre noget som helst på«. 
</p><p>
Onsdag spillede Wozniacki og Danmark sig videre til sidste kamp om oprykning 
til Fed Cuppens gruppe 2 med en sejr over Norge. Lørdag venter den afgørende 
kamp med Grækenland som modstander. 
</p><p><i class=" bl-elem">Følg oprykningskampen via Dansk Tennis Forbunds twitter-konto nedenunder</i></p><div class="art-io-other">
<p>
</p><blockquote class="twitter-tweet" lang="da"><p>Fed Cup, Europa/Afrika Group 
III, oprykningsfinale, DK - Grækenland: 2. DS, Barbat - Papamichail 7-5, 
3-6, 6-6 <a href="https://twitter.com/hashtag/tennisdk?src=hash">#tennisdk</a></p>— 
Dansk Tennis Forbund (@dtftennis) <a href="https://twitter.com/dtftennis/status/589382928171454464">18. april 
2015</a></blockquote>

<p>

</p>
</div><p class=" bl-elem"/>	
</div>

</div></body></html>
