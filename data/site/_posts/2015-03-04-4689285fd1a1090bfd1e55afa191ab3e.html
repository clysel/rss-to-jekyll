---
layout:     post
title: 	    "Vestager har mødtes med Google-spids i sag om milliarderstatning"
post_author:	    Martin Bernth
post_date:	    Wed, 04 Mar 2015 07:55:00 +0000
post_site:	    www.version2.dk 
post_link:	    http://www.version2.dk/artikel/vestager-moedes-med-google-spids-i-sag-om-milliarderstatning-91789?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Den danske EU-kommissær Margrethe Vestager er godt i gang med at håndhæve sit embede som EU’s konkurrencekommissær på allerhøjeste niveau. Mandag i denne uge mødtes hun med Eric Schmidt, der er bestyrelsesformand for Google, for at drøfte en opsigtsvækkende sag, <a href="http://www.reuters.com/article/2015/03/03/us-eu-google-antitrust-idUSKBN0LZ19320150303">skriver Reuters.</a></p>

<p>Google er anklaget af adskillige internetbaserede virksomheder for på urimelig vis at udelukke dem fra søgeresultater.</p>

<p>Det er i strid med EU’s konkurrenceregler og søgegiganten er derfor i fare for at blive straffet med et bødeforlæg på ti procent af dens globale omsætning. For en virksomhed som Google svarer det til godt 44 milliarder kroner.</p>

<p>Blandt de klagende er Microsoft, forlaget Axel Springer samt en række prissammenligningssites. Forinden mødet med Eric Schmidt har Margrethe Vestager rejst rundt for at høre de talspersoner fra de forurettede parter, der repræsenterer en underskov af angiveligt tusindvis af berørte virksomheder.</p>

<p>Det er endnu hemmeligholdt, hvad de to diskuterede på mødet, men sagsforløbet har efterhånden varet i flere år, og det er op til kommissæren at beslutte, hvad næste skridt skal blive. Margrethe Vestager har tidligere givet udtryk for at sagen er meget kompleks og derfor ikke vil lade sig presse til en forhastet beslutning.</p>
  </section></div></body></html>
