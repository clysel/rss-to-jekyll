---
layout:     post
title: 	    "Flere og flere udøvende kunstnere modtager ridderkorset"
post_author:	    
post_date:	    Wed, 15 Apr 2015 22:30:39 +0200
post_site:	    politiken.dk 
post_link:	    http://politiken.dk/kultur/ECE2629608/flere-og-flere-udoevende-kunstnere-modtager-ridderkorset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>riddere af Dannebrog</p><p>Fakta</p>
<div class="fakta-body" data-buildingblock="embedded_factboxlink">
<p><b>Kulturpersoner med ridderkors, bl.a.:</b></p><p>Musiker Povl Dissing</p><p>Musiker Anne Linnet</p><p>Musiker Sebastian</p><p>Filminstruktør Per Fly</p><p>Filminstruktør Nils Malmros</p><p>Dramatiker Line Knutzon</p><p>Billedkunstner Per Kirkeby</p><p>Dramatiker Jokum Rohde</p><p>Teaterinstruktør Kirsten Dehlholm</p><p>Billedkunstner Thomas Kluge</p><p>Keramiker Bodil Manz</p><p>Kunstner Olafur Eliasson</p><p>Billedhugger Bjørn Nørgaard</p><p>Billedkunstner Michael Kvium</p><p>Skuespiller Lars Mikkelsen</p><p>Skuespiller Mads Mikkelsen</p><p>Skuespiller Søren Østergaard</p><p class=" bl-elem">Skuespiller Bodil Jørgensen</p>
</div>
</div><p>
Ib Michael sidder i sit sommerhus i Kikhavn i Nordsjælland og færdiggør en 
roman. Da han bliver ringet op og spurgt, hvordan han reagerede, da han i 
2010 blev dekoreret med ridderkorset af Dannebrog, svarer han straks. 
</p><p>
»Jamen, jeg blev da glad!«. 
</p><p>
Forfatteren forklarer: 
</p><p>
»Jeg har altid holdt meget af vores dronning. Hun er en forrygende person og 
har en stærk interesse for kunsten og bøgerne, kan jeg mærke«. 
</p><p>
På den måde er Ib Michael en af undtagelserne i denne historie. Som 
kulturperson stiller han straks op og fortæller med glæde om, at han er 
blevet dekoreret med ridderkorset af Dannebrog, modsat andre kunstnere, vi 
har kontaktet. Ib Michael fortsætter. 
</p><p>
»Fordi jeg er født i 1945 og var ung i 68, forventer mange ud fra nogle 
automatfordomme, at jeg er antiroyalist. Jeg vedkender mig mit hippieliv, og 
ja, jeg er antiautoritær. Nogle vil sige, at jeg derfor ikke kan holde af 
dronningen. Men det er forkert – det er en falsk modstilling«. 
</p><p>
Fordi dronningen ingen regeringsmagt har, repræsenterer hun eventyret, mener 
Ib Michael. 
</p><p>
»Og jeg mener godt, at man kan være antiautoritær og holde af eventyr«, siger 
han 
</p><p>
I brevet fra hoffet til Ib Michael var der ingen officiel forklaring på, hvad 
der udløste ridderkorset. 
</p><p>
»Jeg følte mig peget på af dronningen, og jeg følte, at det var en personlig 
anerkendelse. Jeg har tidligere fået tilkendegivelser af, at hun har læst 
’Troubadurens lærling’ og andre af mine bøger«. 
</p><h3>
Dronningen personligt inde over 
</h3><p>
Ib Michael fornemmelse er korrekt. Er man ansat i en årrække ved Det Kongelige 
Teater eller direktør for et stort museum, får man automatisk ridderkorset 
af Dannebrogordenen med indstilling fra Kulturministeriet, ligesom man får 
det tilbudt efter ti år i Folketinget, som minister og som topembedsmand. 
</p><p>
Men flere og flere udøvende kunstnere er ifølge hoffet blevet riddere de 
seneste årtier, og fra samme sted forlyder det, at færre takker nej. 
</p><p>
De mange ridderkors til udøvende kunstnere er især uddelt ved dronningens 
fødselsdage som såkaldte særdekoreringer. Det vil også ske i dag, hvor 
hoffet i forbindelse med dronning Margrethes 75-års fødselsdag vil 
offentliggøre navnene på omkring 35 personer, som majestæten personligt har 
udpeget, og hvoraf flere vil være kunstnere. 
</p><p>
»Når det drejer sig om disse særdekoreringer i forbindelse med fødselsdagen, 
er dronningen meget inde over«, bekræfter kabinetssekretær og kammerherre 
Henning Fode, der selv er dekoreret med storkorset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/silvanamouazan/ECE2627886/der-har-altid-haengt-et-billede-af-dig-i-vores-stue-margrethe/">Der har altid hængt et billede 
af dig i vores stue, Margrethe</a></p><p>
Indimellem vælger dronningen at fravige navne på den indstillingsliste, som de 
forskellige ministerier årligt sender til hoffet. 
</p><p>
»Nogle gange får vi navne på bordet, hvortil vi siger, nej, det er måske ikke 
lige sagen. Men det er få om året«, siger kabinetssekretæren. 
</p><p><i class=" bl-elem">Hvad kan få dronningen til at fravige en indstilling fra Kulturministeriet?</i></p><p>
»Det kan ske, hvis vi får en indstilling – og det er ikke kun fra 
Kulturministeriet, men kan også være fra andre ministerier – hvor vi herfra 
synes, at den ikke – undskyld udtrykket – er helt tung nok. Det kan være, at 
vi har en lidt anden holdning til spørgsmålet om, hvorvidt det for eksempel 
er for tidligt eller i det hele taget rigtigt at dekorere den person«, 
svarer kabinetssekretæren. 
</p><h3>
Magtmiddel under enevælden 
</h3><p>
Den oprindelige idé med Dannebrogordenen var at styrke den enevældige konge 
Christian V. Det gjorde han ved at skabe en slags loge, en orden af særligt 
betroede adelige, der aflagde kongen troskabsed og i tilgift fik et synligt 
tegn på kongens gunst. Adelens loyalitet var med til at garantere 
kongemagten. 
</p><p>
Derfor sad kongen 12. oktober 1671 i et af Rosenborg Slots gemakker på sin 
trone i rødt fløjl og var klar til den første ridderudnævnelse. Forinden var 
historikeren Thomas Bartholin blevet hyret af hoffet til at fabrikere et 
historisk værk. Her kunne man læse, at ordenen var blevet indstiftet 
allerede 450 år tidligere, nemlig 15. juni 1219 af Valdemar Sejr, da 
Dannebrog dalede ned fra himlen i Estland. Der var imidlertid tale om 
historieforfalskning eller propaganda, om man vil. 
</p><p>
»Det var et forsøg på at give Dannebrogordenen legitimitet og prestige i kraft 
af dybe historiske rødder. Historie havde en stor betydning, og det har det 
jo også i dag«, siger jurist Lars Stevnsborg, forfatter til bogen 
’Kongeriget Danmarks ordener, medaljer og hæderstegn 1670-1990’, hvor han 
beskriver ridderudnævnelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Den røde tråd er, at vi lægger vægt på, at de personer, der indstilles, har 
skabt noget originalt, banebrydende og af høj kvalitet
</p>
<p class="sender">
Lotte Kristoffersen, Kulturministeriet 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2338392/kunstnerduo-smelter-dronning-margrethe-haeder-om-til-rolex-ur/">Kunstnerduo smelter Dronning 
Margrethe-hæder om til Rolex-ur</a><br/><br/>
Adelsmændene blev råbt op, de trådte ind til kongen, de knælede, fik 
ordensbåndene om halsen, kongen rakte armen frem, og så kyssede ridderen af 
Dannebrog kongens hånd.</p><p>
»Ordensvæsnet er symbolet på nedarvede privilegier og på, at kongehuset har 
ret til at bestemme, hvem der skal have en højere rang i samfundet. Det var 
noget, der spillede en kæmpestor rolle i enevældens tid, at kongen kunne 
bestemme, hvem der var mest værd som mennesker; hvem der havde højest og 
lavest rang i samfundet«, siger Lars Hovbakke Sørensen, der er historiker, 
ph.d. og forfatter til ’En europæisk Danmarkshistorie’, der specielt har 
fokus på kongernes historie. 
</p><p>
Med århundrederne fulgte forskellige reformer af Dannebrogordenens lovtekst, 
de gamle statutter. Fra 1808 kunne almindelige borgere og ikke kun adelige 
få tildelt Dannebrogordenen, og siden har man kunnet gøre sig fortjent til 
at blive ridder af Dannebrogordenen, hvis man for eksempel som »kriger« har 
bevist »tapperhed, indsigt og mandighed«, hvis man har vist »opofrelser for 
Konge, Fædreland og medborgere« eller hvis man har opnået fremskridt inden 
for »videnskaber og kunster«. 
</p><h3>
Skal ikke kysse dronningens hånd 
</h3><p>
Ved selve grundlovens indførelse i 1848 blev der, måske nok så overraskende, 
ikke pillet ved ordensvæsnet. Ifølge historiske overleveringer, blandt andet 
bragt i Politiken 1. januar 1930, skulle kong Frederik VII have udtalt disse 
ord, da han underskrev loven: 
</p><p>
»Ja, lad saa gaa da med den frie forfatning, men retten til at uddele ordner 
beholder Fanden gale mig <i>jeg</i>!«. 
</p><p>
Kongen havde forstået, hvilken stor betydning ordensvæsnet havde for hans 
fortsatte autoritet, vurderer Lars Hovbakke Sørensen. 
</p><p>
»Da kongen blev frataget den politiske magt med enevældens afskaffelse i 1848, 
var det enormt vigtigt at beholde symbolet på, at konger stadig var noget 
særligt. Det kunne de blandt andet gøre ved at uddele ordener«. 
</p><p>
Først i 1951 fik danske kvinder mulighed for at blive riddere af 
Dannebrogordenen. 
</p><p><b class="ext-link">SE OGSÅ </b><a class="embeddedlink" href="http://politiken.dk/fotografier/historiskefoto/ECE941689/foto-dronning-margrethes-liv-i-billeder/">Foto: Dronning Margrethes liv i 
billeder</a></p><p>
De danske kvinder og mænd, der nu modtager ridderkorset, forventes at gå i 
audiens og takke dronning Margrethe. Men de skal ikke kysse hendes hånd, og 
de aflægger ikke længere den gamle troskabsed. Den blev afskaffet i 1952. 
</p><p>
De år, hvor der ikke er tale om særdekoreringer i forbindelse med dronningens 
store mærkedage, vil de forskellige ministerier typisk fodre hoffet med 
navne på oplagte kandidater inden for deres område. I Kulturministeriet har 
en sagsbehandler således ansvaret for at lave en liste og sende den videre 
til departementschefen, der derefter sender listen til hoffet. Ministeriets 
sekretariatschef Lotte Kristoffersen forklarer: 
</p><p>
»I Kulturministeriet bliver indstillingerne blandt andet lavet på baggrund af, 
at vi har bedt Kulturstyrelsen om at pege på emner. Den røde tråd er, at vi 
lægger vægt på, at de personer, der indstilles, har skabt noget originalt, 
banebrydende og af høj kvalitet«. 
</p><p>
Men, tilføjer sekretariatschefen: 
</p><p>
»Det er kongehuset, der beslutter, hvem der skal have ordenerne«. 
</p><h3>
Den stiltiende forpligtelse 
</h3><p>
Der er i dag tale om en ærestilkendegivelse, og takker man ja til at blive 
dekoreret med ridderkorset af Dannebrogordenen, tilslutter man sig samtidig 
nogle æresbegreber. Der er tale om en ærestilkendegivelse, hvor man ikke 
forpligter sig til andet end »at opføre sig ordentligt«, som 
kabinetssekretær Henning Fode formulerer det. 
</p><p>
Professor i historie ved Syddansk Universitet og Kongelig ordenshistoriograf, 
Knud J.V. Jespersen, tilføjer: 
</p><p>
»Men man kan sige, at dem, der siger ja til at modtage Dannebrogordenen, 
stiltiende accepterer en form for forpligtelse over for kongehuset. Det er 
en uskrevet regel, som er rent moralsk. Ser man på dem, der ikke ønsker at 
modtage ordener, er det en gruppe, der af politiske eller andre grunde ikke 
ønsker at bringe sig i et afhængighedsforhold og et gaveforhold til 
kongehuset«. 
</p><p>
Det sker nemlig, at kulturpersoner takker nej til at blive dekoreret med 
Dannebrogordenen. Hvor ofte det sker, kan vi ikke få oplyst. Men i 2006 
valgte både sanger Kim Larsen og skuespiller Jesper Christensen at afslå, og 
til Politiken har skuespilleren nu videresendt brevet til Kulturministeriets 
departementschef, hvori han begrunder sit afslag. Jesper Christensen skriver 
her, at han ikke kan lade sig dekorere, fordi han »mener, at selve ideen om 
at have et kongehus er en slags forbrydelse mod medlemmerne af samme og 
aldeles ude af trit med et moderne samfundssyn«. 
</p><h3>
»Mange tak, hilsen ridder Lars« 
</h3><p>
Filminstruktør Lars von Trier valgte en alternativ model. I 1997 sagde han ja 
til ridderkorset, men valgte siden at sende det tilbage. At Lars von Trier 
oprindeligt sagde ja, skyldes, forklarer han, at han ønskede at gøre det 
modsatte af, hvad der var kutyme i hans familie. 
</p><p>
»Jeg kommer fra en familie af embedsmænd, der typisk fik tilbudt ridderkorset 
og sagde nej tak, fordi de var socialdemokrater og kommunister. I min 
familie sagde man, at ordener hænger man på idioter, og når vi var i Det 
Kgl. Teater, og kongen trådte ind, lærte min far mig at »blive siddende for 
satan«. Når man er ung, vil man gøre noget andet end sin familie. Jeg valgte 
at blive katolik og prøvede at være ridder i nogle år i et forgæves forsøg 
på at rive mig løs fra arv og miljø«, siger instruktøren og tilføjer: 
</p><p>
»Jeg mente det ret alvorligt«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg skrev: Mange tak, hilsen ridder Lars. Og så skrev jeg også »tak for diagnosen«, 
fordi jeg så underforstået var en idiot
</p>
<p class="sender">
</p><p class=" bl-elem">Lars von Trier</p> 

</blockquote>
</div><p>
I stedet for at gå i audiens skrev Lars von Trier et brev til dronningen. <br/><br/>
»Jeg skrev: »Mange tak, hilsen ridder Lars«. Og så skrev jeg også »tak for 
diagnosen«, fordi jeg så underforstået var en idiot, og det er jo en 
diagnose«.</p><p>
Efter at have haft ridderkorset i 3-4 år returnerede filminstruktøren det. 
</p><p>
»Jeg vendte tilbage til mine forældres principper. Jeg returnerede 
ridderkorset som den gode kulturradikale person, jeg er, med et »venlig 
hilsen, borger Lars««, siger han. 
</p><p>
Den moralske forpligtelse, som også Lars von Trier oplevede fulgte med 
ridderkorset, kunne han ikke komme overens med. 
</p><p>
»Man kan jo ikke bide den hånd, der fodrer en. Jeg følte mig nok mere 
forpligtet til en positiv omtale af kongehuset end tidligere. Men jeg har 
indset, at mit politiske ståsted er langt til venstre, og det er ikke 
foreneligt med at have et ridderkors. Jeg er republikaner«. 
</p><p>
Kongehuset og ordensvæsnet skal afskaffes, mener Lars von Trier. Han 
understreger: 
</p><p>
»Det, jeg har at sige, er ikke personligt, men principielt. Jeg har flere 
gange mødt Frederik, og han er alle tiders fyr. Der er altid plads til ham 
på Zentropa!«. 
</p><h3>
Henderson: Sjovt og glædeligt 
</h3><p>
Andre kulturpersoner beskriver det at tage imod ridderkorset som mere 
ukompliceret. Musiker Povl Dissing modtog ridderkorset af dronning Margrethe 
i forbindelse med hendes 60-års fødselsdag og så det som en »skøn hilsen fra 
dronningen«. 
</p><p>
At den gamle protestsanger har taget imod en orden, der oprindeligt betød, at 
man sværgede troskab over for majestæten, og at man i dag »stiltiende 
accepterer en form for forpligtelse over for kongehuset«, generer ham ikke. 
</p><p>
»Det, der lå mig mest på sinde, var, at det, der gjorde mig berømt og 
berygtet, var en sang, hvor jeg sang om, at nu ville jeg gerne have en hest 
(sangen ’Giv mig en hest, mor’, red.). Pludselig fik jeg et ridderkors, og 
så passede det hele meget fint«, siger Povl Dissing. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2625903/dronningen-om-indvandrerkommentar-det-drejer-sig-ikke-om-frikadeller/">Dronningen om 
indvandrerkommentar: »Det drejer sig ikke om frikadeller« </a></p><p>
Hans kollega, sangerinden Caroline Henderson, der modtog ordenen samme år, var 
heller ikke i tvivl om, at hun skulle takke ja. 
</p><p>
»Overhovedet ikke. Dannebrogordenen er en gammel institution med stjernestøv. 
Den er noget usædvanligt. I det daglige drømmer jeg om mange ting: At være 
en god mor. At være god til mit arbejde. Men jeg har aldrig drømt om at 
blive ridder. Når et ridderkors kommer dumpende, er det sjovt og glædeligt«. 
</p><p>
Forfatter Ib Michael, der modtog ridderkorset for fem år siden, fortæller, at 
han ikke har hæftet sig synderligt ved, at Dannebrogordenen oprindeligt 
krævede troskab mod den enevældige konge, og det historiske grundlag er 
mindre vigtigt for ham. 
</p><p>
»Vi har selvfølgelig en lang nedskrevet historie, men jeg går ind for en 
dynamisk læsning af de historiske tekster – man må være sin tid«, siger 
forfatteren. 
</p><h3>
Bedstemor lå for døden 
</h3><p>
Ib Michael, Povl Dissing og Caroline Henderson er de eneste ud af i alt otte 
kulturpersoner med ridderkors, Politiken har haft kontakt med, som har 
ønsket at udtale sig. Fem andre markante kulturpersoner, der har takket ja 
til at blive riddere af Dannebrogordenen, har ikke ønsket at stå frem og 
fortælle om de overvejelser, de gjorde sig. 
</p><p>
En undskylder sig med, at hun udelukkede takkede ja, fordi hendes gamle 
bedstemor lå for døden, og at det ville gøre hende stolt. 
</p><p>
En anden fortæller, at hun sagde ja, fordi hun syntes, at det ville være et 
for stort nummer at gøre ud af det at sige nej, selv om hun er republikaner. 
</p><p>
En tredje siger, at hun ikke kan udtale sig. Fordi hun kører bil. Så fordi det 
er weekend. Så fordi hun har travlt med et kommende kulturprodukt. 
</p><p>
Men hvad er grunden til, at stadig flere udøvende kunstnere, der ud fra 
tidligere politiske tilkendegivelser kunne forventes at være republikanere, 
takker ja til at blive dekoreret med en orden, som betyder »stiltiende 
forpligtelse over for kongehuset?«. 
</p><p>
Ifølge historiker ved Saxo-Instituttet på Københavns Universitet Sebastian 
Olden-Jørgensen skyldes det, at kunstnernes antihierarkiske indstilling er 
blegnet på samme måde som hele venstrefløjsideologien. Men det kan stadig 
være svært at stå åbent frem. 
</p><p>
»Der er en oplagt splittelse mellem det menneskelige ønske om anerkendelse og 
så følelsen af, at man bør sige nej, fordi ordener kan anses for platte og 
pinlige at tale om. Man kan sige: Splittelsen viser den generelle svækkelse 
af den politiske venstrefløj«. 
</p><p>
Og så er der dronningens position. Kongehusets generelle popularitet i 
befolkningen er vokset de seneste 25 år, og dronningen står ifølge 
historikeren stærkere end nogensinde. 
</p><p class=" bl-elem">
»Når det gælder kronede hoveder, betyder anciennitet, at de får styrket deres 
position modsat for eksempel statsministre, hvor man taler om metaltræthed 
efter en kort årrække. Dronningen har med stort held etableret og fastholdt 
en slags overpolitisk position. Derfor bliver det også mere og mere 
ukontroversielt at tage imod et ridderkors og sværere og sværere at takke 
nej«, siger Sebastian Olden-Jørgensen. 
</p>	
</div>

</div></body></html>
