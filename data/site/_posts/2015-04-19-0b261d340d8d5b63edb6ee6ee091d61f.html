---
layout:     post
title: 	    "Frankfurt ydmyger Brøndby-kvinder i semifinale"
post_author:	    
post_date:	    Sun, 19 Apr 2015 16:13:47 +0200
post_site:	    politiken.dk 
post_link:	    http://politiken.dk/sport/fodbold/ECE2634447/frankfurt-ydmyger-broendby-kvinder-i-semifinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis Brøndbys kvindefodboldhold drømte om en plads i Champions League-finalen 
inden første semifinaleopgør mod 1. FFC Frankfurt i Tyskland, så blev den 
drøm effektivt aflivet af de tyske kvinder. 
</p><p>
1. FFC Frankfurt har siden grundlæggelsen i 1998 været blandt Europas absolut 
bedste klubber, og det beviste holdet i den grad mod Brøndby. 
</p><p>
De stærke tyskere knuste kvinderne fra den københavnske vestegn med hele 7-0 i 
det første opgør søndag. 
</p><p>
Tyskerne dominerede kampen fra start til slut, og allerede ved pausen var 
kampen reelt afgjort med 4-0 til hjemmeholdet på to mål af Célia Sasic, et 
af Dzsenifer Marozsan og et selvmål af Brøndbys Rikke Sevecke. 
</p><h3>
En voldsom fodboldlektion 
</h3><p>
Straks efter pausen slukkede Frankfurt eventuelle Brøndby-forhåbninger om at 
genskabe lidt spænding. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2633936/champions-league-paa-monkey-class/">Champions League på monkey 
class</a></p><p>
Tyskernes anfører Simone Laudehr gjorde det til 5-0 efter cirka et minut, og 
efter godt en time blev også 6-0, da Sasic fuldbyrdede sit hattrick. 
</p><p>
Men Sasic var ikke færdig. 20 minutter før tid gjorde hun det også til 7-0, og 
det lignede næsten barmhjertighed fra tyskernes træner, da Sasic blev taget 
ud efter 75 minutter. 
</p><p>
Der blev da heller ikke scoret yderligere, og Brøndby kan rejse hjem fra 
Tyskland med en voldsom fodboldlektion i kufferten. 
</p><p class=" bl-elem">
Dermed ligner det en ekspeditionssag for Frankfurt at klare sig igennem 
returkampen i Brøndby, hvor danskerne omvendt skal forsøge at pynte på 
resultatet. 
</p>	
</div>

</div></body></html>
