---
layout:     post
title: 	    "Chris Anker har frit spil til at udfordre Giro d'Italia-kongen"
post_author:	    
post_date:	    Mon, 06 Apr 2015 19:40:47 +0200
post_site:	    politiken.dk 
post_link:	    http://politiken.dk/sport/cykling/ECE2617632/chris-anker-har-frit-spil-til-at-udfordre-giro-ditalia-kongen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens de forventede hovedpersoner til hæder i det samlede klassement bestræbte 
sig på at slippe helskindet gennem dagens strabadser, kunne den 24-årige 
australier Michael Matthews (Orica-GreenEdge) strække armene jublende i 
vejret som vinder af den 162 km lange 1. etape i Baskerlandet Rundt med 
start og mål i Bilbao. 
</p><p>
Og det med at nå sikkert frem var absolut ingen selvfølge, for cirka 300 meter 
fra mål indtraf et større styrt, som dog ikke berørte aktører med ambitioner 
i det overordnede regnskab. 
</p><p>
66 af de 150 fuldførende ryttere nåede til vejs ende i første gruppe, og i 
spurten henviste Matthews suverænt den polske verdensmester Michal 
Kwiatkowski (Etixx-Quick Step) til andenpladsen, mens russeren Ilnur Zakarin 
(Katusha) blev nr. 3. 
</p><h3>
Nairo Quintana er den store favorit 
</h3><p>
Sæsonens niende WorldTour-arrangement, der slutter på lørdag med en 18,3 km 
enkeltstart, har sidste års colombianske Giro d’Italia-konge Nairo Quintana 
(Movistar) som den mest oplagte favorit, og han var da også ligesom 
størstedelen af de øvrige aspiranter til de endelige topplaceringer med hjem 
i hovedfeltet. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2608709/tour-de-france-stjerne-slaas-for-at-indfri-forventninger/">Tour de France-stjerne slås 
for at indfri forventninger</a></p><p>
Quintana, der op til løbet ikke har lagt skljul på, at han stiller op i 
Baskerlandet for at føje endnu en attraktiv triumf til den, han hentede i 
Tirreno-Adriatico, noteredes for en 52.-plads, men er stadig rent 
tidsmæssigt fuldstændig ligestillet med Matthews, eftersom der ikke opereres 
med bonussekunder i den spanske styrkeprøve. 
</p><p>
Det gælder således også vinderne af bjergkonkurrencen i sidste års Tour de 
France, polakken Rafal Majka (Tinkoff-Saxo), der registreredes som nr. 26 og 
lige til det sidste havde selskab af tre holdkammerater – landsmanden Pawel 
Poljanski, schweizeren Oliver Zaugg og Chris Anker Sørensen, der er eneste 
danske deltager i løbet. 
</p><p>
Tinkoff-Saxo har inden denne opgave lagt en strategi, der giver alle i truppen 
mulighed for at gribe ud efter lykken, for selv om Majka nok er det 
ubetinget største navn, er han han først og fremmest med som forberedelse 
til klassikerne i Ardennerne senere på måneden, så i hvert fald på papiret 
har Chris Anker frit spil til at udfordre Quintana og Co. 
</p><h3>
Sæsonens anden sejr til Matthews 
</h3><p>
Det var sæsonens anden sejr til U23-verdensmesteren fra 2010, der også slog 
til på 3. etape i Paris-Nice, hvor han ligeledes sluttede som vinder af 
pointkonkurrencen. 
</p><p>
Matthews gjorde desuden et stærkt indtryk med en podieplads i Milano-Sanremo 
kun overtrumfet af tyskeren John Degenkolb (Giant-Alpecin) og nordmanden 
Alexander Kristoff (Katusha). 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2601798/dcu-sportschef-det-danske-islaet-forsvinder-med-riis/">DCU-sportschef: Det danske 
islæt forsvinder med Riis</a></p><p>
Sidste år vandt Matthews 3. etape i Baskerlandet Rundt i morgendagens målby 
Vitoria-Gasteiz, men den helt store succesoplevelse solede han sig i under 
Giro d’Italia. 
</p><h3>
Forsvarede Giro-førertrøje uventet længe 
</h3><p>
Her erobrede han på 2. etape med start og mål i Belfast den lyserøde 
førertrøje fra sin canadiske holdkammerat Svein Tuft, der dagen ingen havde 
været først over stregen, da Orica-GreenEdge vandt holdløbet. 
</p><p>
Stik mod forventning formåede australieren at forsvare sin position helt frem 
til 8. etape, og ydermere noteredes han også for gevinst to dage tidligere 
på den skrappe færd til Montecasino. 
</p><p>
Efter 10. etape var det imidlertid slut med Matthews’ kræfter, hvilket bl.a. 
skyldtes, at han havde været udsat for et slemt styrt. 
</p><h3>
Uheldig før Tour-start - etapevinder i Vueltaen 
</h3><p>
Han var klar til at tage fat på Tour de France og var med holdet i Leeds, men 
under træningen på de engelske landeveje var han atter uheldig at vælte, så 
Orica-GreenEdge i hast måtte hidkalde en substitut. 
</p><p>
I stedet kastede Matthews sig ud i Vuelta a España, og her kørte han sig 
ligeledes i førertrøjen efter at have vundet 3. etape. På Den iberiske Halvø 
indskrænkede australierens periode på tronen sig dog til tre dage, men han 
kom gennem de tre ugers strabadser til finalen i Santiago di Compostella. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2608432/langt-udbrud-giver-omsider-lasse-norman-og-co-grund-til-jubel/">Langt udbrud giver omsider 
Lasse Norman og Co. grund til jubel</a></p><p>
Selv om Michael Matthews ikke vil være i nærheden af Quintana og de øvrige 
klassementskandidater, når der sættes punktum for Baskerlandet Rundt på 
lørdag, kan det sagtes tænkes, at der de nærmeste dage atter venter ham 
hyldest i førertrøjen. 
</p><h3>
Aktiviteterne på den internationale scenes skrues i vejret 
</h3><p>
Med Baskerlandet Rundt er aktiviteterne på den internationale cykelscene 
skruet yderligere i vejret. 
</p><p>
Klassikerspecialisterne fortsætter deres kampagne længere nordpå i Europa med 
Scheldprijs på onsdag og Paris-Roubaix på søndag, 
</p><p>
I morgen går det franske firedages arrangement Circuit de La Sarthe i gang, og 
helt uden for konkurrencesøgelyset er en stribe af Nairo Quintanas vante 
rivaler i de store rundture som spanieren Alberto Contador (Tinkoff-Saxo) – 
vinder af Baskerlandet Rundt sidste år – briten Chris Froome (Sky) og 
italieneren Vincenzo Nibali (Astana) forsamlet på Tenerife, hvor de med 
fælles hotel som base træner i cirka 2.000 meters højde i området omkring 
vulkanen Teide. 
</p><h3>
Richie Porte topper fortsat hierarkiet 
</h3><p>
Baskerlandet Rundt er det niende af de 27 løb, der indgår i WorldTour, og 
efter gårsdagens Flandern Rundt ser den nye rangliste således ud: 
</p><p>
1. Richie Porte (Sky) 303 point, 2. Alexander Kristoff (Katusha) 233, 3. 
Geraint Thomas (Sky) 184, 4. Niki Terpstra (Etixx-Quick Step) 140, 5. 
Domenico Pozzovivo (Ag2r-La Mondiale) 136, 6. Peter Sagan (Tinkoff-Saxo) 
136, 7. Rigoberto Uran (Etixx-Quick Step) 133, 8. John Degenkolb 
(Giant-Alpecin) 132, 9. Rohan Dennis (BMC) 114, 10. Alberto Contador 
(Tinkoff-Saxo) 114. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2587101/staerk-fuglsang-staar-paa-taersklen-til-flot-worldtour-facit/">Stærk Fuglsang står på 
tærsklen til flot WorldTour-facit</a></p><p>
Dermed er Rohan Dennis, der vandt sæsonens første WorldTour-arrangement på 
hjemmebane i Tour Down Under den højst placerede af deltagerne i den 
aktuelle styrkeprøve. 
</p><h3>
Tre danskere er med på WorldTour-ranglisten 
</h3><p>
Quintana følger ikke langt efter på 11.-pladsen med 106 point, mens 
Kwiatkowski og hollænderen Bauke Mollema (Trek) som nr. 13 og 14 har 
henholdsvis 89 og 84 point. 
</p><p class=" bl-elem">
Tre danskere er blandt de 89 ryttere, der foreløbig er registreret i denne 
sammenhæng. Jakob Fuglsang (Astana), der ligesom adskillige andre 
etapeløbsryttere lige nu opholder sig på Tenerife, er nr. 39 med 32 point, 
Matti Breschel (Tinkoff-Saxo), som er travlt optaget af klassikerne, nr. 43 
med 22 og debutanten Magnus Cort, der ligeledes er i gang på de 
nordeuropæiske landeveje, er blandt de udøvere, der fra nr. 74 til 89 har 
scoret et enkelt point. 
</p>	
</div>

</div></body></html>
