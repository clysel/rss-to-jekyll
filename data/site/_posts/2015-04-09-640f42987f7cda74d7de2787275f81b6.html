---
layout:     post
title: 	    "Danskerne overlevede krigen med vilde bær og mad fra grøftekanten"
post_author:	    
post_date:	    Thu, 09 Apr 2015 13:19:30 +0200
post_site:	    politiken.dk 
post_link:	    http://politiken.dk/mad/ECE2619947/danskerne-overlevede-krigen-med-vilde-baer-og-mad-fra-groeftekanten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lav mad af de råvarer, der er i sæson og lokalt producerede. Sådan lød et af 
de vigtigste råd til de danske husmødre for 75 år siden. Efter de tyske 
tropper krydsede de danske grænser, blev de danske husmødre tvunget til at 
bruge de råvarer, der voksede op af den danske muld. 
</p><p>
»Det var det nye nordiske køkken under tvang. På grund af 
rationeringsordningen, som blev indført i 1939, var husmødrene tvunget til 
at bruge varer, der er produceret i Danmark, og de importerede varer blev 
pludselig en knap ressource«, siger Nina Bauer, der er madhistoriker. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan drage mange madmæssige paralleller til tiden omkring besættelsen og 
tankerne bag det Ny Nordiske Køkken
</p>
<p class="sender">
Nina Bauer, madhistoriker 
</p>
</blockquote>
</div><p>
Hun skrev i 2012 et speciale om, hvordan danskerne spiste under besættelsen. 
Og her ser hun store sammentræf med den madtrend, der er rullet hen over det 
ganske land de seneste 11 år. </p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Rationeringsm_rker_926685y.jpg" alt="" border="0"/><span class="caption"><span class="f-img-caption">Ration. 
</span>Sådan så mærkerne ud. Rationeringen under 2. verdenskrig begyndte i efteråret 1939. Husstandene fik udleveret rationeringsmærker en gang om måneden. For at få udleveret familiens ugentlige eller månedlige rationeringer skulle rationeringsbogen medbringes.</span></span></h3><h3>
Tvunget til nyt nordisk 
</h3><p>
Krigen var langt væk, da Claus Meyer og Rene Redzepi med flere i 2004 
udformede et manifest for det nye nordiske køkken. De mente, at dansk 
gastronomi var gået i stå, og var nødt til at genopfinde sig selv. 
</p><div class="art-fakta article-box">
<h4 class="">
Udpluk </h4>
<h5>
Manifest for Nyt Nordisk Køkken</h5>
<div class="fakta-body" data-buildingblock="embedded_factboxlink">
<ul class=" bl-elem"><li>At det nye nordiske køkken skal bygge på råvarer, som bliver særligt 
fremragende i vores klimaer, landskaber og vande. </li><li class=" bl-elem">At det skal afspejle de skiftende årstider i måltiderne. </li></ul>
</div>
</div><p/><p>
»Man kan drage mange madmæssige paralleller til tiden omkring besættelsen og 
tankerne bag det nye nordiske køkken. Under besættelsen udkommer der en del 
kogebøger, som opfordrer folk til at gå ud i naturen og plukke vilde bær og 
urter, samle mad i grøftekanten og eksempelvis bruge mågeæg. Forskellen var, 
at det var ikke noget, som husmødrene gjorde med egen god vilje. Det var de 
tvunget til«, siger Nina Bauer. 
</p><p>
Det gav en renæssance til de råvarer, som blev dyrket i den danske muld eller 
voksede vildt. Pastinakker, rødbeder, persillerødder, gulerødder, 
knoldselleri og kartofler blev brugt i et væk. Det lagde, ligesom det ny 
nordiske manifest, et fundament for stor opfindsomhed i køkkenerne. 
</p><p>
For hvad skulle man bruge alle de knolde til? 
</p><p>
Statens Husholdningsråd udsendte derfor løbende opskrifter, som blandt andet 
bød på grøn biksemad med suppevisk og småtskårne supperødder, lys 
rodurtebudding, hvor persillerod og pastinak var repræsenteret og 
rodurtefrikadeller. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2614122/er-danskerne-virkelig-europas-naerigste/">Er danskerne virkelig Europas 
nærigste?</a></p><h3>
Forlængede smøret med kartofler 
</h3><p>
Men passionen for at genopdage og bruge de danske råvarer var ikke den samme i 
1940, som den er i dag. Rationeringsordningen blev hurtigt forhadt i 
samfundet. Specielt kødordningen gav husmoren hovedpine i køkkenet. 
</p><p>
Den ugentlige kødration på kun 65 gram leverpostej, 265 gram svinekød, 300 
gram hakkekød og 50 gram filet var langt mindre, end hvad en normal 
husholdning var vant til. 
</p><p>
Det tvang husmoren til at strække kødrationerne ved at blande kartofler, 
havregryn eller rasp i frikadellerne. 
</p><p>
»Og kartoffelmos røg i smøret. Det gav nogenlunde samme konsistens, men man 
kan kunne selvfølgelig ikke bruge det til at stege med. I stedet blev det 
brugt til brødet. Der skulle jo spares, og der blev alle midler taget i 
brug«, siger Nina Bauer. 
</p><p>
I kogebogen 'Krisemad' fra 1942 af Kaja Pedersen står der blandt andet, at der 
tages »hensyn til den gældende levnedsmiddelrationering samt til, at en del 
fødemidler - der tidligere anvendtes meget - slet ikke eller næsten ikke 
findes mere. Ligeledes er der taget hensyn til brændsel forbruget, men ikke 
mindst til priserne, således at vi vælger de billigste fødevarer og sørger 
for, at disse rækker længst muligt«. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Slagterforretning_926686y.jpg" alt="" border="0"/><span class="caption"><span class="f-img-caption">Slagtermester 
</span>Mortensen's forretning på Falkoner Allé, var en af de få slagterforretninger, der havde åbent under slagternes tirsdagslukning.Tirsdag var nemlig ugens fiskedag. Og den var så udbredt i mange hjem, at slagterne valgte at holde lukket. Foto. Arkiv</span></span></h3><h3>
Bøffen blev pludselig lavet af selleri 
</h3><p>
Derfor gik der mode i at lave velkendte kødklassikere som bøf og frikadeller 
udelukkende af grøntsager. 
</p><p>
»Selleribøf har jo absolut intet med en bøf at gøre, men det er godt eksempel 
på, at man gerne ville camouflere tingene, så det lød mere appetitligt«, 
siger Nina Bauer. 
</p><p><b class="ext-link">Kokkerer krigsmad </b><a class="embeddedlink" href="http://politiken.dk/mad/ECE2620082/4-retter-der-maettede-danskerne-under-besaettelsen/">4 retter der mættede danskerne 
under besættelsen</a></p><p>
Og når kransekagen skulle formes, blev knuste tvebakker eller et tørt 
franskbrød æltet sammen med flormelis og mandelessens som erstatning for 
marcipan og mandler, der var umulige at komme i nærheden af. Af samme årsag 
blev den vel nok mest kendte erstatningsvare, Richs kaffe, udviklet. 
</p><p>
Det var et ristet produkt af cikorierod blandet med rug og sukkerroer. Farven 
lignede, men drikken var uden koffein, og smagen lå milevidt fra den rigtige 
kaffe. 
</p><p>
»Folk vænnet sig til at drikke den. Og da rigtig kaffe igen var til at komme i 
nærheden af efter krigen, blev kaffeerstatningen stadig solgt. Folk skulle 
nemlig vende sig til smagen af rigtig kaffe, og det skete ganske langsomt«, 
siger Nina Bauer. <a class="embeddedlink" href="http://politiken.dk/mad/ECE2620082/4-retter-der-maettede-danskerne-under-besaettelsen/"/></p><h3>
Mange af retterne blev hurtigt fortrængt 
</h3><p>
Selvom krigen sluttede i 1945, var rationeringsordningen stadig en del af 
hverdagen i flere år. Langsomt blev flere og flere fødevarer undtaget 
ordningen, men de sidste rationeringer på dagligvarer forsvandt først 
omkring 1952. Her fik danskerne dog meget travlt med at lægge krigsmaden bag 
sig. 
</p><p>
»Efter krigen bliver der virkelig set ned på den mad, som blev spist under 
krigen. Og det er noget, som forplanter sig i den danske madkultur i 
årtierne efter. Det bliver langt mere moderne at spise konserverede ananas 
eller pærer i stedet for friske danske æbler.« 
</p><p class=" bl-elem">
»Og det er først inden for de sidste 11 år, at den tendens for alvor er vendt. 
I dag har de lokaltproducerede sæsonråvarer fået en høj status, hvorimod 
importerede varer ikke har samme status som tidligere«, siger Nina Bauer. 
</p>	
</div>

</div></body></html>
