---
layout:     post
title: 	    "Museum i USA solgte ved en fejl værk af Rubens"
post_author:	    
post_date:	    Mon, 30 Mar 2015 12:30:07 +0200
post_site:	    politiken.dk 
post_link:	    http://politiken.dk/kultur/kunst/ECE2609803/museum-i-usa-solgte-ved-en-fejl-vaerk-af-rubens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ærgrelse. Det må være den følelse, som dominerer på The Metropolitan Museum i 
New York. 
</p><p>
Et portræt, som museet solgte for to år siden, fordi eksperterne mente, at det 
var et middelmådigt maleri fra det 19. århundrede, har nu vist sig at være 
et originalt værk af Rubens. Det bekræfter museet Rubenshuis i Antwerpen, 
Belgien, efter at det næsten 400 år gamle børneportræt har været underlagt 
tekniske undersøgelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2609438/politikere-vil-tillade-salg-af-museernes-kulturarv/">Politikere vil tillade salg af 
museernes kulturarv</a></p><p>
I Danmark mener Venstre også, at danske museer ligesom de amerikanske bør 
kunne sælge ud af samlingerne, selv om man risikerer, at der sker bommerter 
som på museet på 5th Avenue. 
</p><p>
»Der kan altid ske fejl, men risikoen for, at nogen begår en enkelt fejl, bør 
ikke betyde, at man holder sig fra at lade den sunde fornuft råde. Der er 
bugnende samlinger med ens eksemplarer af genstande rundt omkring på arkiver 
og magasiner, der bare står og samler støv. Lad os få det solgt, så museerne 
kan få nogle midler og samlingerne blive opdateret«, siger Venstres 
kulturordfører, Michael Aastrup Jensen. 
</p><h3>
Uansvarligt 
</h3><p>
Det er ikke i sig selv nyt, at Venstre ønsker, at museer kan sælge deres 
genstande. Derimod er det nyt, at samtlige borgerlige partiers 
kulturordførere stiller sig bag Venstre, og at også Socialdemokraterne nu 
ser mildt på ideen. Både Mette Bock (LA), Alex Ahrendtsen (DF) og Lars 
Barfoed (K) tilkendegiver over for Politiken, at de principielt ser det som 
en mulighed, man skal give museerne. Heller ikke Socialdemokraternes 
kulturordfører, Troels Ravn, er afvisende, men »vil gerne være med til at 
drøfte ideen«. 
</p><p>
Men kulturminister Marianne Jelved (R), der i så fald skulle give tilladelsen, 
afviser og mener, at ideen »nærmer sig det uansvarlige«. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil bryde helt klart med meningen med museerne
</p>
<p class="sender">
Marianne Jelved, kulturminister (R) 
</p>
</blockquote>
</div><p>
»Det vil bryde helt klart med meningen med museerne. De skal opbevare gestande 
fra vores fortid, og det skal gøres på en måde, så de også kommer kommende 
generationer til glæde«, siger ministeren og henviser til den internationale 
museumsorganisation ICOM’s etiske kodeks, som Danmarks har tilsluttet sig. 
Her understreges det, at museumssamlinger forvaltes på samfundets vegne, og 
at de ikke må behandles som »realiserbare aktiver«. </p><p>
Maleriet i USA, der har vist sig at være af Rubens, ville The Metropolitan 
Museum netop gerne af med. Det blev sat til salg af museet sammen med 15 
andre ældre malerier, for at museet kunne få ny kapital på indkøbskontoen. 
Flere Rubens-eksperter havde gennem tiden kigget nøje på maleriet og 
konkluderet, at det ikke var gammelt nok til at være en original, skriver 
The Art Newspaper. Siden viste en dateringsundersøgelse af træet, det er 
malet på, at det var fra det 19. århundrede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2443215/formand-for-danske-museer-staten-boer-sikre-kulturarven/">Formand for Danske Museer: 
Staten bør sikre kulturarven</a></p><p>
Men under auktionen på Sotheby’s skete der noget uventet. Portrættet, der var 
vurderet til mellem 20.000 og 30.000 dollars, blev budt op til 626.000 
dollars (svarende til 3,4 millioner kroner). Den nye ejer, en britisk 
kunstsamler, troede på ægtheden og underkastede maleriet endnu en uvildig 
dendrokronologisk undersøgelse, og derefter var dommen en anden. 
Ifølgemuseet Rubenshuis er portrættet af pigen malet på træ, der er fældet 
mellem 1608 og 1615. Ved en fejl havde genstanden for den første 
dateringsanalyse været træet fra maleriets nyere bagbeklædning, der var sat 
på for at stabilisere værket. 
</p><h3>
Danskere kigger mod USA 
</h3><p>
I USA er det efterhånden normal praksis, at museer sælger kunst fra 
samlingerne for at få råd til ombygninger eller drift. I Europa, hvor de 
offentlige tilskud er større, er situationen en anden. I Holland må 
kunstmuseer imidlertid gerne udskille værker fra deres samlinger, hvis de 
kan få en særlig tilladelse og samtidig finder andre værker af højere 
kvalitet. Og nu er der også politisk opbakning til, at en ny model indføres 
i Danmark. 
</p><div class="art-fakta article-box">
<h4 class="">
Fakta</h4>
<h5>
Museumsloven</h5>
<div class="fakta-body" data-buildingblock="embedded_factboxlink">
<p><b>Når et museum</b> modtager en museumsgenstand, bliver den registreret 
og bliver derved en del af <b>museets samling</b>.
</p><p>
Ifølge museumslovens <b>paragraf 14</b> må et statsanerkendt museum ikke udskille 
museumsgenstande til andre end statslige eller statsanerkendte museer, medmindre 
<b>kulturministeren giver tilladelse</b> til dette. 
</p><p class=" bl-elem">
Der står ikke noget særligt i museumsloven om, at museer ikke må sælge 
genstande. 
</p>
</div>
</div><p>
»Vi mener, at der skal åbnes op, fordi mange museer, især de kulturhistoriske, 
har mange eksemplarer af de samme ting: pileøkser, sten, våben. Og i stedet 
for stædigt at holde fast i, at alt er uerstatteligt, vil der være en stor 
gevinst for Museumsdanmark, hvis vi kunne sælge fra, og samlingerne kunne 
blive nyere og bredere«, siger kulturordfører Michael Aastrup Jensen (V). 
</p><p>
I Organisationen Danske Museer har man endnu ikke en officiel holdning til 
spørgsmålet, om museerne skal kunne sælge fra samlingerne, forklarer 
direktør Nils M. Jensen. Men man er gået i gang med at diskutere, hvordan 
man kan udskille museumsgenstande, når de ikke passer ind på et givent 
museum. I næste uge skal han til USA for at mødes med The American Alliance 
of Museums. 
</p><p>
»Vi er interesseret i at tale med amerikanerne på grund af de etiske 
diskussioner, de står med i museumskredse, og for at høre, hvordan de 
håndterer dem«, siger han. 
</p><p>
Danske museer må ikke udskille museumsgenstande, medmindre kulturministeren 
giver særlig tilladelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2445534/kulturarven-smuldrer-paa-museerne-men-jelved-melder-hus-forbi/">Kulturarven smuldrer på 
museerne, men Jelved melder hus forbi</a></p><p>
Ifølge Kulturstyrelsen er antallet af ansøgninger fra statsanerkendte museer 
om at få lov til at udskille genstande steget siden 2010, og de seneste år 
har man haft et halvt hundrede udskillelsessager. Derimod har man ikke 
modtaget ansøgninger fra museer, der handlede om salg, oplyser 
specialkonsulent i Kulturstyrelsen Hans Henrik Landert. 
</p><p class=" bl-elem">
Det ægte portræt af Rubens, der nu er ejet af en britisk rigmand, kan for 
tiden ses på Rubenshuis. Efter også at have fået undersøgt maleteknikken har 
eksperterne på Rubenshuis konkluderet, at det er et original Rubens-værk, 
der formentlig forestiller den flamske malers ældste datter Clara Serena, 
der døde som 12-årig. Det er malet omkring 1623 og måske bestilt som et 
posthumt portræt for at mindes det døde barn. 
</p>	
</div>

</div></body></html>
