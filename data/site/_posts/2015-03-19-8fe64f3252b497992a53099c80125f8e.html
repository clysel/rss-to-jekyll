---
layout:     post
title: 	    "Guide: Fire dyk i søen med nyskabende musik"
post_author:	    
post_date:	    Thu, 19 Mar 2015 13:43:57 +0100
post_site:	    politiken.dk 
post_link:	    http://politiken.dk/ibyen/koncert/ECE2594595/guide-fire-dyk-i-soeen-med-nyskabende-musik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Spillestedet jazzhouse skiller sig ud på mange måder. En af dem er, at de 
lader folk udefra overtage spillestedets programplanlægning i en periode. 
</p><p>
Sidste år var det den norske jazzmusiker Paal Nilssen-Love, der stykkede 
indholdet i Jazzhouse sammen. 
</p><p>
I år er det internet-radiostationen The Lake, der rykker ind i Niels 
Hemmingsens gade for at kuratere programmet fra 19. til 30. marts. Ligesom i 
radioen vil The Lake rive skel ned og bryde med musikalske vanetænkning. 
</p><p>
Her er fire koncerter, der kan åbne dine øre på ny. Men husk at få 
nysgerrigheden med hjemmefra. 
</p><p id="ib-409889"/><p/><p>
På åbningsaften er østrigske Christian Fennesz og norske Arve Henriksen sat i 
stævne som duo. Fennesz skaber utrolige lydlandskaber i et melodisk 
krydsfelt af ambient, drone, støj og klassisk musik. Guitaristen fra Wien 
får modspil fra trompetisten fra norske Stranda, der befinder sig i samme 
eksperimenterende felt af langsomt udfoldet lydflader, men med en mørkere 
tone. Sammen kan de skabe et lyddesign, der i vælde strækker sig fra 
østrigske alper til norske fjelde. 
</p><p id="ib-409890"/><p/><p>
Selv om The Lake sætter progressiv musik på programmet, betyder det ikke, at 
døren er lukket for pop. Den mere søde side af sagen kan man få hos blandt 
andet engelske Dean Blunt. Efter at have været den ene halvdel af duoen, 
Hype Williams, har hemmelighedskræmmeren Blunt (vi ved kun, at det ikke er 
hans rigtige navn) fundet sit eget, ståsted i den alternative popmusik. Det 
er ikke pop i hitliste-forstand, men fængende sange af den hypnotiske og 
gådefulde slags, der finder nye lydveje hen til et omkvæd. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/koncert/ECE2591919/stroem-festival-rykker-til-albertslund/">Strøm 
Festival rykker til Albertslund </a></p><p id="ib-570541"/><p/><p>
Mellem The Lakes koncert-serie af finsk kammerpop, engelsk lydkunst og danske 
digtoplæsninger er der også fundet plads til en hollandsk cellist. Ernst 
Reijseger er kendt for at lave musik til Werner Herzogs film, men når han 
gæster Jazzhouse bliver det med celloen over knæet og i selskab med 
pianisten Harmen Franjee og den senegalesiske multiinstrumentalist, Mola 
Sylla. Skibet går til Afrika og tilbage igen i en høj bølgegang af hard bop, 
avantgarde og toner fra Senegal. 
</p><p id="ib-448251"/><p/><p>
Hvis jeg skal udpege et hovednavn i The Lakes indryk på Jazzhouse, er det 
Manuel Göttshcing. Den 62-årige tyske musiker var som bandleder i det 
komiske krautrockband, Ash Ra Tempel i 1970’erne med til at inspirere hele 
den ambientmusik, der har Brian Eno som udgangspunkt. Og i 1984 skabte han 
som solist værket, ’E2-E4’, der med sine repeterende mønstre blev en af de 
bærende sten i fundamentet til både techno og house. Der er med andre ord 
tale om en af musikhistoriens måske mere oversete, men ikke desto mindre 
væsentlige og visionære musikere. 
</p><p class=" bl-elem"><b class="ext-link">LÆS OGSÅ</b><a class=" bl-elem" href="http://politiken.dk/ibyen/byliv/ECE2584282/disse-8-fede-ting-sker-i-byen-denne-uge/">Disse 
8 fede ting sker i byen denne uge</a></p>	
</div>
</div></body></html>
