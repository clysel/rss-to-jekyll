---
layout:     post
title: 	    "Presset stiger på Superligaens dommere"
post_author:	    
post_date:	    Fri, 08 May 2015 11:26:41 +0200
post_site:	    politiken.dk 
post_link:	    http://politiken.dk/sport/fodbold/ECE2660967/presset-stiger-paa-superligaens-dommere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kritik har selv de bedste fodbolddommere måttet finde sig i, siden den første 
mand i sort lod ærten trille i fløjten til en dansk divisionskamp i 1912. 
Senest skete det mandag aften, hvor Randers FC’s træner, Colin Todd, angreb 
dommer Jakob Kehlet efter to røde kort og et nederlag på 5-2 til FC 
Midtjylland. 
</p><p>
»Jeg frygtede på forhånd denne kamp på grund af dommeren. Og jeg fik desværre 
ret i mine bange anelser«, lød det fra den 66-årige brite. 
</p><p><b class="ext-link">SMÆK:</b><a class="embeddedlink" href="http://politiken.dk/sport/fodbold/superligaen/ECE2654782/fcm-saetter-rekord-i-storsejr-over-randers-ni-mand/">FCM sætter rekord i storsejr over 
Randers' ni mand</a></p><div class="art-quote article-box">
<p class="quote"/>
<blockquote>
<p class="quote-txt">
Det er helt naturligt at blive konfronteret med egne kendelser, men der er en 
detaljeringsgrad i kritikken, som ikke var der tidligere
</p>
<p class="sender">
Dommer Kenn Hansen 
</p>
</blockquote>
</div><p>
Men til forskel fra de mishagsytringer, der måtte have været efter kampene i 
1912, har Colin Todd og hans trænerkolleger – ja, hele fodbolddanmark – i 
dag en unik mulighed for at vende og dreje en hvilken som helst 
dommerkendelse i lyd og billeder fra syv eller otte forskellige vinkler. 
Intet synes at undslippe kameramændenes altseende øjne. </p><p>
De senere års udvikling i tv-produktionerne har med andre ord øget presset på 
fodbolddommerne i Superligaen. 
</p><p><b>Mere at diskutere</b></p><p>
»Mængden af opmærksomhed på os er vel nærmest ligefrem proportionel med 
antallet af kameraer, som filmer kampen. Jo mere man kan se, des mere er der 
at diskutere. Da vores forgængere dømte, blev deres kendelser kun gransket 
på stadion – så hvis folk accepterede dommen der, så gik den«, siger 
Superligaens højest rangerede Uefa-dommer, Kenn Hansen. 
</p><p><b class="ext-link">GRÆNSEN:</b><a class="embeddedlink" href="http://politiken.dk/sport/fodbold/superligaen/ECE2621251/bramfrie-udtalelser-giver-superligaen-kuloer---men-de-kan-godt-gaa-for-langt/">Bramfrie udtalelser giver 
Superligaen kulør - men de kan godt gå for langt</a></p><p>
I dag udgør omkring 12 kameraer og 20 mikrofoner det tekniske setup til en 
helt almindelig kamp i Superligaen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke så tit, vi støder på det, men det sker, at det bliver personligt, 
når trænere, spillere eller holdledere giver udtryk for, at det er den 
pågældende dommer mere end hans kendelser, som er problemet
</p>
<p class="sender">
Dommer Michael Johansen 
</p>
</blockquote>
</div><p>
»Der er et klart større pres på en topdommer i dag end for 10-15 år siden. Det 
er helt naturligt at blive konfronteret med egne kendelser, men der er en 
detaljeringsgrad i kritikken, som ikke var der tidligere. I dag går man i 
langt højere grad kampen igennem med en tættekam bagefter«, siger Kenn 
Hansen. </p><p>
Det sker blandt andet i tv-studierne efter superligakampene, hvor 
kommentatorer dissekerer diverse domme. Og det gør de, fordi det 
interesserer folk, siger Kim Mikkelsen, ledende redaktionschef på TV3 Sport. 
De afspejler blot den bevågenhed, som klubber, medier og især fans retter 
mod dommerkendelser ved blandt andet at diskutere dem på sociale medier. 
</p><p>
»Vi sætter fokus på det, der interesserer folk, uden at det bliver hysterisk«, 
siger Kim Mikkelsen, som ikke mener, at tv-studiernes gennemgang af 
kendelser lægger et unødigt tungt pres på dommerne. 
</p><p><b>Kritik må ikke blive personlig</b></p><p>
Pres og kritik skal dommerne kunne håndtere, fastslår de selv. Værre er det, 
når utilfredsheden med en dommer bliver personlig, mener Michael Johansen, 
der ud over sit hverv med kort og fløjte også er talsmand for 
superligadommerne. 
</p><p>
»Det er ikke så tit, vi støder på det, men det sker, at det bliver personligt, 
når trænere, spillere eller holdledere giver udtryk for, at det er den 
pågældende dommer mere end hans kendelser, som er problemet. Det er vi ikke 
begejstrede for, fordi det på en eller anden måde bliver en negativ spiral«, 
siger Michael Johansen. 
</p><p><b>To spilledages karantæne</b></p><p>
Det måske mest omtalte eksempel fra Superligaen var, da den daværende 
SønderjyskE-træner, Carsten Broe, i 2008 omtalte dommeren Jesper Bæk 
Overgaard som en »lille tyksak«, der »havde store problemer med at følge med 
og derfor konstant befandt sig langt fra begivenhedernes gang«. Det gav to 
spilledages karantæne. Samme straf fik Lars Søndergaard, da han på Twitter 
satte spørgsmålstegn ved dommer Anders Poulsens integritet, når han dømte i 
København. 
</p><p>
Det er Fodboldens Disciplinærinstans under DBU, der tager stilling til, 
hvornår en spiller, træner eller leder træder over stregen og »bringer 
spillet i miskredit«, som det hedder i fodboldforbundets disciplinære 
bestemmelser 1i, stk. b. 
</p><p><b>Der skal være spillerum </b></p><p>
»Og her går der en grænse, når det bliver personligt. Men der skal også være 
et spillerum, hvor aktørerne kan få afløb. Den præcise grænse er derfor 
altid en afvejning«, siger formand Jens Hjortskov. 
</p><p>
Har den disciplinære instans overvejet at vurdere, hvor Colin Todds kommentar 
om Jakob Kehlet ligger i forhold til den grænse? 
</p><p class=" bl-elem">
»Det er ikke noget, vi har på nuværende tidspunkt«. 
</p>	
</div>

</div></body></html>
