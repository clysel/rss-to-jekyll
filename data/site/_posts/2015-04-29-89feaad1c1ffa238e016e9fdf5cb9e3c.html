---
layout:     post
title: 	    "Røde Kors i Nepal: »Folk er så utålmodige, at de er på grænsen til at plyndre vores forsyninger«"
post_author:	    
post_date:	    Wed, 29 Apr 2015 20:02:54 +0200
post_site:	    politiken.dk 
post_link:	    http://politiken.dk/udland/ECE2648817/roede-kors-i-nepal-folk-er-saa-utaalmodige-at-de-er-paa-graensen-til-at-plyndre-vores-forsyninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kampklædt nepalesisk politi måtte i dag på arbejde for at opretholde ro i 
hovedstaden Kathmandu, hvor befolkningens desperation stiger efter lørdagens 
voldsomme jordskælv, der i skrivende stund har kostet flere end 5.000 
mennesker livet og ifølge Unicef har sendt knap to millioner børn i akut 
nød. 
</p><div class="art-fakta article-box">
<h4 class="fallback">fakta</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag middag lokal tid blev Nepal ramt af et jordskælv, der målte 
7,8 på skalaen. Det havde epicentrum midt mellem landets to største 
byer, Pokhara, og hovedstaden Kathmandu. Cirka 80 km fra hver by.</li><li>5.000 personer har mistet livet, og antallet ventes at stige. 10.000 er meldt såret. 
Værst er det gået ud over hovedstaden, hvor mange bygninger er 
styrtet sammen, og vejene ødelagt.</li><li>Flere templer og andre bygninger på UNESCOs liste over verdensarv er 
blevet beskadiget eller er styrtet helt sammen.</li><li>Jordskælvet kunne også mærkes i Indien, Tibet, Bangladesh og 
Kina, og det har også kostet liv i andre lande end Nepal.</li><li>Skælvet udløste den værste enkeltstående katastrofe ved 
Mount Everest nogensinde. Verdens højeste bjerg ligger cirka 200 km 
væk fra jordskælvets epicentrum. Rystelserne udløste der 
en serie laviner, der dræbte mindst 18 personer og sårede 
flere end 60.</li><li>Nødhjælp og internationale nødhjælps- og redningsarbejdere 
i hobetal er ankommet til Nepal. En stribe lande har besluttet at yde økonomiske 
bidrag til det fattige land.</li><li class=" bl-elem">På grund af landets dårlige infrastruktur og ødelæggelserne 
fra jordskælvet er det svært at få hjælpen frem til 
de ramte borgere.</li></ul>
</div>
</div><p>
Og ifølge Røde Kors' generalsekretær, Anders Ladekarl, der i går ankom til 
Kathmandu og i dag har været rundt i og omkring hovedstaden, er nepaleserne 
så utålmodige, fordi de ikke føler, de får hjælp nok, at de næsten vil gøre 
hvad som helst. </p><p>
»Folk er så utålmodige, at de er på grænsen til at plyndre vores forsyninger, 
fordi de simpelthen vil have det nu og her«, siger han på en telefon fra det 
jordskælvshærgede land. 
</p><p>
»De synes ikke, de får nok hjælp. Og det gør de heller ikke, men logistikken 
med både at få ting ind og ud er så vanskelig, at det er svært at gøre 
tingene hurtigere« siger han. 
</p><h3>
Hundredtusindvis af mennesker sover på gaden 
</h3><p>
Lørdagens jordskælv var det værste i Nepal i 80 år og målte 7,8 på skalaen. 
Det var så kraftigt, at rystelserne kunne mærkes i Indien, Tibet, Bangladesh 
og Kina. 
</p><p>
Den nepalesiske regering har ifølge avisen The Guardian lovet befolkningen 
gratis bustransport ud af byen, og det skaber kaos i Kathmandu, fordi 
efterspørgslen efter at komme væk er så stor. 
</p><h3 class="tvheader">Se video: Mand overlever 62 timer i nepalesisk ruin</h3>
<p/><p>
»Det første, der slår en, er, at folk stadig sover på gaden. Der er 
hundredtusindvis af mennesker, der sover ude på gaden. Men det bliver færre 
og færre, fordi folk simpelthen rejser hjem«, siger Anders Ladekarl og 
fortsætter: 
</p><p>
»Der kører armadaer af busser ud af byen med folk, der vender hjem – enten til 
lavlandet for at være i sikkerhed der, eller til deres familier for at se, 
om de er i god behold og hjælpe med til genopbygningen. Samtidig er inderne 
i gang med at evakuere alle de indiske statsborgere. Alene i dag er der kørt 
400 busser afsted til Indien«. 
</p><h3>
»Folk er fuldstændig traumatiserede«
</h3><p>
Kathmandu er ikke totalt ødelagt, ligesom Port-au-Prince var efter jordskælvet 
i Haiti, fortæller Røde Kors-generalsekretæren. 
</p><div class="art-quote article-box">
<p class="quote"/>
<blockquote>
<p class="quote-txt">
Vi mødte en mor, som fortalte, at hun fik tre af sine børn ud, da jordskælvet 
ramte. Da hun så skulle ind efter sin tiårige datter, der var i bad, braste 
huset sammen om ørerne på hende. Datteren døde.
</p>
<p class="sender">
Anders Ladekarl, generalsekretær i Røde Kors. 
</p>
</blockquote>
</div><p>
Man kan godt køre igennem store dele af byen, hvor kun enkelte huse er 
ødelagt, men pludselig kommer man ind i et af de områder, hvor alt er 
ødelagt, fortæller han. </p><p>
»Folk er fuldstændig traumatiserede. Vi mødte en mor, som fortalte, at hun fik 
tre af sine børn ud, da jordskælvet ramte. Da hun så skulle ind efter sin 
tiårige datter, der var i bad, braste huset sammen om ørerne på hende. 
Datteren døde, og nu sad de så der og kiggede ud i luften ved det, der var 
tilbage af deres hus«. 
</p><p>
Kvinden bor nu under en kæmpe presenning sammen med 125 andre nepalesere, der 
mistede deres hjem under jordskælvet. 
</p><p>
De har ikke andet end det, de havde på, da katastrofen ramte og det, de lige 
har kunnet grave ud fra ruinerne. Mange deler de få ting, de har kunnet få 
fat i i bestræbelserne på at få lidt mad, noget vand eller ly for den regn, 
der falder over Kathmandu, da Politiken taler med Anders Ladekarl. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Nepal_Earthquake_On_932349y.jpg" alt="" border="0"/></span></p><p>
Eftersom der mange steder ikke er adgang til rent drikkevand, forsøger 
nepaleserne at tappe regnvandet for at få noget at drikke. Men regnen er 
langt fra udelukkende positiv. 
</p><p>
Vandmasserne fra oven gør nemlig hjælpearbejdet meget vanskeligere – både i 
forhold til at grave de sidste lig ud af bygningerne, men også i forhold til 
både logistik og de sundhedsrisici, der rammer efter en katastrofe som 
lørdagens jordskælv, fortæller Anders Ladekarl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2648060/mad-og-vand-naar-frem-til-ramte-landsbyer-i-nepals-bjerge/">Mad og vand når frem til ramte 
landsbyer i Nepals bjerge</a></p><p>
»Regnen gør det meget vanskeligere at få nødhjælpen ud i landet. Der er 
allerede meldt om jordskred flere steder, og eftersom det regner rigtig 
meget ude i bjergområderne, besværliggør det logistikken omkring 
hjælpearbejdet endnu mere«, siger Anders Ladekarl og fortsætter: 
</p><p>
»Og så har vi meget store bekymringer omkring sanitet - rent vand og 
muligheden for at komme af med afføring. Der er allerede konstateret flere 
tilfælde af alvorlig diarré, og man frygter for kolera. Hvis der ikke meget 
hurtigt kommer fokus på saniteten, er det en helt åbenlys fare. 
</p><h3>
Både forfærdelige og opmuntrende historier i Kathmandu 
</h3><div class="art-quote article-box">
<p class="quote"/>
<blockquote>
<p class="quote-txt">
Ingen har længere noget håb om, at der overlevende under murbrokkerne fra de 
sammenstyrtede huse
</p>
<p class="sender">
Anders Ladekarl, generalsekretær i Røde Kors. 
</p>
</blockquote>
</div><p>
I hovedstaden går folk rundt og kigger apatisk på det, der engang var deres 
huse, fortæller Anders Ladekarl. </p><p>
»Folk er dybt traumatiserede og aner ikke, hvad de skal bruge resten af deres 
liv til. Der er stadig gang i redningsarbejdet, men man søger først og 
fremmest efter lig. Ingen har længere noget håb om, at der overlevende under 
murbrokkerne fra de sammenstyrtede huse«, siger han. 
</p><p>
»Vi var vidner til, at to lig blev gravet ud af ruinerne. Lige ved siden af 
stod en kvinde, som var fuldstændig knust, fordi det var hendes mand og 
mandens mor, der blev gravet ud«, siger Anders Ladekarl. 
</p><p><b class="ext-link">FØR OG EFTER-BILLEDER</b><a class="embeddedlink" href="http://politiken.dk/udland/ECE2645206/foer-og-efter-billeder-jordskaelv-laegger-verdensarv-i-ruiner/">Jordskælv lægger 
verdensarv i ruiner</a></p><p>
Men midt i al elendigheden og de forfærdelige menneskeskæbner er der dog også 
lyspunkter. 
</p><p>
»Vi så også et hus, hvor facaden var væk. Man kunne se en sofa, der stod halvt 
ude af huset, og vi mødte kvinden, der havde siddet i sofaen, da jordskælvet 
ramte, og hendes mand, der havde ligget inde i sengen i rummet bagved. De 
var overlevet - simpelthen fordi det kun var facaden af huset, der røg«, 
siger han. 
</p><h3>
Røde Kors fokuserer på presenning og hjælp til de sårede 
</h3><p>
For Røde Kors er hovedfokus lige nu at få mad, medicin, presenninger og andre 
ting ind i Nepal. Men myndighederne i landet har ændret reglerne tre gange 
inden for de sidste 24 timer, hvilket gør, at der er mange af Røde Kors’ 
folk, der fortsat venter på at få landingstilladelser, så de kan komme ind 
og begynde nødhjælpsarbejdet. 
</p><p>
»Der er så stort pres på lufthavnen i Kathmandu, at en masse af de helt 
nødvendige ting simpelthen ikke kommer ind i lige nu. Og det bliver en 
kæmpe, kæmpe udfordring for denne her operation, at lufthavnen ikke kan tage 
imod de største fly«, siger Anders Ladekarl. 
</p><p>
»Vores fokus lige nu er på presenninger og sårede. Der er nu registreret 
13.700 sårede, og det kan sundhedsvæsenet overhovedet ikke magte. Vi har 
allerede fået en kirurgisk klinik ind og har to andre og et felthospital 
siddende i køen i lufthavnen«. 
</p><p>
»Vi deler 100.000 stykker presenninger ud. Der er simpelthen ikke plads til 
telte i Kathmandu, så der er behov for presenninger, så folk kan bo under 
dem«, siger han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Nepal_Earthquake_932348y.jpg" alt="" border="0"/><span class="caption"><span class="f-img-caption">Nepal. 
</span>Det er presenninger, som disse, Røde Kors, deler ud. FOTO: AP</span></span></p><p>
Den danske regering har i dag besluttet at øge det samlede danske bidrag til 
Nepal, så det nu er oppe på 31,3 millioner kroner. 
</p><p class=" bl-elem">
Den nye bevilling kommer ifølge Udenrigsministeriet efter, at FN onsdag kom 
med en nødhjælpsappel på over 2,8 milliarder kroner til indsatsen de 
kommende tre måneder. 
</p><p class="art-ext-other">

</p>	
</div>

</div></body></html>
