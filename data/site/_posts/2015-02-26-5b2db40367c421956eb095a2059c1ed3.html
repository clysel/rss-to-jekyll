---
layout:     post
title: 	    "Ryanair buhet ud: Flere hundrede demonstranter foran Arbejdsretten"
post_author:	    
post_date:	    Thu, 26 Feb 2015 18:45:33 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2565508/ryanair-buhet-ud-flere-hundrede-demonstranter-foran-arbejdsretten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De røde faner smældede i luften foran arbejdsretten i dag, da et par hundrede 
mennesker fra en bred alliance af danske fagforbund demonstrerede med krav 
om overenskomster til Ryanairs ansatte i Danmark. 
</p><p>
»Hvis det bliver i orden at ansætte uden overenskomster, vil det være en bombe 
under det danske arbejdsmarked. Så vil andre også til at konkurrere på 
arbejdsvilkår«, sagde en af de fremmødte, Lone Skov Al Awssi, som er 
salgskonsulent i SAS. 
</p><p><b class="ext-link">KONTRAKT </b><a class="embeddedlink" href="http://politiken.dk/oekonomi/arbejdsmarked/ECE2563253/stewardesser-maa-leje-deres-uniformer-af-ryanair/">Stewardesser må leje deres uniformer af 
Ryan Air</a></p><p>
Og mens demonstranterne, som stort set alle var klædt i orange og gule 
arbejdsveste, sang fællessang ude på gaden, sad repræsentanter for 
Flyvebranchens Personale Union, FPU, til bords med Ryanairs irske 
personaledirektør Eddie Wilson i retten indenfor. 
</p><div class="art-quote article-box">
<p class="quote"/>
<blockquote>
<p class="quote-txt">
Indtil videre er vi rigtig glade for resultatet, og ser frem til en fornuftig 
afgørelse
</p>
<p class="sender">
Thilde Waast, formand for FPU 
</p>
</blockquote>
</div><p/><p>
Her skulle arbejdsretten nemlig tage stilling til, om den konflikt mod netop 
Ryanair, som fagforbundet LO har varslet, er lovlig eller ej. Det kom der 
dog ikke noget svar på ved første retsmøde, kunne formanden for FPU Thilde 
Waast bagefter fortælle de fremmødte. 
</p><p>
»Arbejdsretten har taget sagen ind som en hastesag, og vi skal mødes næste 
gang den 26. marts. Vi har kun drøftet det processuelle i arbejdsretssagen, 
men indtil videre er vi rigtig glade for resultatet, og ser frem til en 
fornuftig afgørelse«, sagde hun til stor jubel og applaus. 
</p><h3>
Buhet ud af demonstranterne 
</h3><p>
Ryanairs personaledirektør, derimod, holdt fast i mantraet om, at Ryanair 
allerede har aftaler med alle deres ansatte og lagde dermed ikke op til 
deciderede forhandlinger med de danske fagforeninger. 
</p><div class="art-quote article-box">
<p class="quote"/>
<blockquote>
<p class="quote-txt">
Den måde, vi har opereret på i hele Europa, med vores egne kollektive aftaler 
med vores egne mennesker, vil fortsætte
</p>
<p class="sender">
Eddie Wilson, personaledirektør i Ryanair 
</p>
</blockquote>
</div><p/><p>
»Den måde, vi har opereret på i hele Europa, med vores egne kollektive aftaler 
med vores egne mennesker, vil fortsætte«, sagde han efter mødet til den 
fremmødte presse, indtil demonstranterne buhede ham ud. 
</p><p><b class="ext-link">MØDE </b><a class="embeddedlink" href="http://politiken.dk/oekonomi/arbejdsmarked/ECE2554183/ryanair-skal-moedes-med-dansk-flyfagforening/">Ryanair skal mødes med dansk 
flyfagforening</a></p><p>
Helle Bendtsen er tillidsrepræsentant for ca. 180 medarbejdere i Københavns 
lufthavn, og var en af demonstrationens medarrangører. Hun forklarede, at 
det var meget vigtigt for fagbevægelsen at markere sig i sagen om 
flyvepersonalet. 
</p><p>
»Det her handler jo om nogle mennesker, der skal kunne skabe sig en 
tilværelse. Og hvis ikke Ryanair vil i dialog, så kommer der jo til at ske 
nogle andre ting. Strejker og blokader er der jo helt faste procedurer for, 
og hvis arbejdsretten siger OK for det – så er der frit spil for at gøre 
det«, sagde hun. 
</p><h3>
Kamp om gode arbejdsforhold 
</h3><p>
Tidligere har Ryanair slået fast, at de vil tage sagen til EU-retten, hvis de 
ikke får medhold af den danske arbejdsret. Og skulle de danske fagforeninger 
strejke eller lave blokader, vil Ryanair ganske enkelt bare finde et andet 
sted at operere. 
</p><p>
Ryanair lægger også stor vægt på, at de ved at åbne en base i København skaber 
en række nye arbejdspladser i Danmark. Men den melding bed ikke på en af de 
fremmødte, Ulla Jeppesen, som er formand i HK IT, Medier og Industri. 
</p><p class=" bl-elem">
»Hensynet til antallet af arbejdspladser går altså ikke over hensynet til gode 
arbejdsforhold. Derfor er det afgørende vigtigt, at fagbevægelsen står 
sammen om det her«, sagde hun. 
</p>	
</div>
</div></body></html>
