---
layout:     post
title: 	    "Hospitalsansat er sigtet efter tre dødsfald på sygehus"
post_author:	    
post_date:	    Thu, 12 Mar 2015 15:22:08 +0100
post_site:	    politiken.dk 
post_link:	    http://politiken.dk/indland/ECE2584887/hospitalsansat-er-sigtet-efter-tre-doedsfald-paa-sygehus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En sag om mistænkelige dødsfald på Nykøbing Falster Sygehus drejer sig om tre 
mulige drab og et drabsforsøg.
</p><p>
Det fremgår af retsbogen fra grundlovsforhøret i Retten i Nykøbing Falster 2. 
marts.
</p><p>
Retten fastslår, at der er »begrundet mistanke« om, at kvinden er skyldig i 
drab i forbindelse med, at 'A' afgik ved døden, samt i drabsforsøg på 'B'.
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2570603/kvinde-faengslet-for-mistaenkelige-doedsfald-paa-sygehus/">Kvinde fængslet for mistænkelige 
dødsfald på sygehus</a></p><p>
Derimod var der i grundlovsforhøret ikke begrundet mistanke om, at hun har 
dræbt yderligere to personer, der døde på Nykøbing Falster Sygehus.
</p><p>
Den 29-årige sigtede kvinde blev varetægtsfængslet efter grundlovsforhøret, 
som foregik bag dobbelt lukkede døre, og derfor har der hidtil ikke været 
detaljer fremme om, hvad sigtelsen konkret drejer sig om.
</p><p>
Hun kærede på stedet afgørelsen til landsretten, som skal behandle sagen 
fredag.
</p><p class=" bl-elem">
Det var Nykøbing Falster Sygehus, der i første omgang kontaktede politiet 
angående mistænkelige dødsfald.
</p>	
</div>
</div></body></html>
