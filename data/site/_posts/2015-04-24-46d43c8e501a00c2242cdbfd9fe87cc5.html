---
layout:     post
title: 	    "Italienske myndigheder: Terrormistænkte planlagde angreb mod Vatikanet"
post_author:	    
post_date:	    Fri, 24 Apr 2015 17:50:55 +0200
post_site:	    politiken.dk 
post_link:	    http://politiken.dk/udland/ECE2641842/italienske-myndigheder-terrormistaenkte-planlagde-angreb-mod-vatikanet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En selvmordsbombemand var allerede ankommet til Rom. 
</p><p>
Indrejsen var en del af en større plan, som flere personer i Italien 
angiveligt tog del i, og som de talte om kunne munde ud i et terrorangreb på 
Vatikanet i den italienske hovedstad. 
</p><p>
Men angrebet, der skulle have fundet sted i 2010, blev droppet. Indtil videre 
af uvisse årsager. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har ingen beviser, men vi har en kraftig mistanke
</p>
<p class="sender">
Mario Carta, leder af det italienske politis efterforskning af terrorcelle 
</p>
</blockquote>
</div><p>
Det siger den italienske anklager Mauro Mura til et pressemøde i byen Cagliari 
i Sardinien, efter at politiet tidligere i dag foretog adskillige razziaer 
fordelt ud over hele landet. Aktionen var rettet mod omkring 20 personer. Ni 
af de mistænkte er det lykkedes politiet at anholde, mens flere formodes at 
have forladt Italien. </p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2374824/aerkebiskop-romero-blev-myrdet-i-el-salvador-nu-bryder-paven-tavsheden-og-vil-goere-ham-til-helgen/">Ærkebiskop Romero blev myrdet 
i El Salvador: Nu bryder paven tavsheden og vil gøre ham til helgen </a></p><p>
Blandt andet den formodede pakistanske bombemand, som af ukendte årsager 
forlod landet igen efter at være ankommet til Rom. 
</p><p>
Oplysningerne har politiet fra telefonaflytninger af de mistænkte. 
</p><p>
»Vi har ingen beviser, men vi har en kraftig mistanke«, forklarer Mario Carta, 
der leder politiets efterforskning, og som ifølge AP tilføjer, at det i de 
opsnappede opkald fremgik, at man ville udføre »stor jihad i Italien«. 
</p><p/><h3>
Formodes at stå bag terror i Pakistan 
</h3><p>
De omkring 20 personer er alle mistænkt for at »være inspireret« af 
terrornetværket al-Qaeda og for også at ville foretage terrorangreb i 
Pakistan rettet mod den pakistanske regering. Ifølge de italienske 
myndigheder er det for nogles vedkommende ikke kun blevet ved inspirationen. 
De har udført terrorangreb, lyder anklagen. 
</p><p>
Adskillige mistænkes for at have været ansvarlige for »flere blodige 
terrorhandlinger i Pakistan« - blandt andet et bombeangreb i oktober 2009, 
hvor flere end 100 mennesker blev dræbt på et marked i den pakistanske by 
Peshawar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE806075/rullende-bombe-eksploderer-i-pakistan/">Rullende bombe eksploderer i 
Pakistan</a></p><p>
To af personerne havde angiveligt også tætte bånd til al-Qaeda-lederen Osama 
bin Laden, siger anklageren Mauro Mura. Angiveligt så tæt, at man i 
opsnappede telefonopkald kunne høre dem spørge ind til terrorlederens 
helbred. 
</p><p/><h3>
Vatikanet ikke bekymret 
</h3><p>
Ifølge politiet har efterforskningen af de omkring 20 mistænkte stået på siden 
2005. 
</p><p>
De anholdte efter dagens razziaer, som blev foretaget syv forskellige 
italienske provinser, er alle enten pakistanere eller afghanere og havde 
adgang til et stort antal våben, oplyser chefanklageren Mauro Mura videre. 
</p><p>
At det ikke lykkedes politiet at anholde alle de mistænkte, som nu er 
eftersøgte, skyldes ifølge det italienske nyhedsbureau ANSA, at nogle blev 
advaret af medsammensvorne, da politiet begyndte at få ransagningskendelser 
indhentet. 
</p><p>
ANSA rapporterer videre, at der skulle være tale om to og ikke en 
selvmordsbomber, som var rejst ind i landet, men begge oplysninger er ikke 
blevet bekræftet eller kommenteret af myndighederne. 
</p><p>
Vatikanet, som i den seneste tid har opgraderet sine 
sikkerhedsforanstaltninger, har dog allerede været ude og kommentere de nye 
oplysninger. 
</p><p>
Den romersk-katolske kirkes hovedsæde tager det køligt. I hvert fald ifølge en 
udtalelse fra Vatikanets talsmand Federico Lombardi, som er blevet sendt ud 
i dag i kølvandet på politiets pressemøde i Cagliari 
</p><p>
»Ud fra hvad vi ved, drejer det sig om hypoteser, som går tilbage til 2010, og 
som ikke endte med at ske. Derfor har det ingen relevans i dag, og det 
danner ikke grundlag for en konkret bekymring«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE174281/muslimer-protesterer-mod-pave-udtalelser/">Muslimer protesterer mod 
pave-udtalelser</a></p><p class=" bl-elem">
På det tidspunkt, hvor angrebet var planlagt til, kæmpede Pave Benedikt den 
16. stadig med reaktionerne fra det muslimske samfund, efter han på en tale 
i tyske Regensburg fire år forinden havde citeret en byzantinsk kejser fra 
det 15. århundrede, som karakteriserede nogle af profeten Muhammeds 
budskaber som »onde og inhumane« - særligt at »troen, som han prædiker, skal 
udbredes med sværdet«. 
</p>	
</div>

</div></body></html>
