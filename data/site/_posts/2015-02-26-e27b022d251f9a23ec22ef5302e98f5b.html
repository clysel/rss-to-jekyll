---
layout:     post
title: 	    "Kirsten Hammanns nye roman er en skideskæg parforholdsgyser"
post_author:	    
post_date:	    Thu, 26 Feb 2015 13:19:19 +0100
post_site:	    politiken.dk 
post_link:	    http://politiken.dk/kultur/boger/ECE2564085/kirsten-hammanns-nye-roman-er-en-skideskaeg-parforholdsgyser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Kirsten Hammann: Alene hjemme. Gyldendal, 320 sider, 299,95 kroner.
</p></div>
</div><p>
Fra cirka 4-års-alderen ved ethvert normalt opdraget barn, at man ikke kan 
tude sig til hverken velfærdsgoder eller kærlighed her i livet. Ikke engang 
en lakridspibe på vej ud af SuperBrugsen kan man længere hyle sig til. 
</p><p>
Sara er 38 år. Alligevel græder hun konstant. Så øjnene hæver og kinderne 
hovner. Mest i enrum, men også i selskab med kæresten, Philip: 
</p><p>
»Han sidder her kun, fordi hun tvinger ham med sin gråd, kvindernes våben nr. 
1 til alle tider, i alle kulturer, garanteret allerede i stenalderen har 
kvinderne kunnet lamme deres mænd med tårer«. 
</p><p>
Også den enlige Frederikke ovenpå hyler og skriger, så Philip og Sara ikke kan 
undgå at blive opmærksomme på hendes eksistens og hendes akutte behov. 
</p><p>
Som til forveksling ligner Saras: den praktiske startpakke med mand, baby i 
maven og lejlighed på Østerbro. Og hvem vil ikke gerne være den hjælpsomme 
nabo – banke et skab op for Frederikke, låne hende en halv kop sæd? 
</p><h3>
Masochistiske fornøjelser 
</h3><p>
Regnestykket i Kirsten Hammanns nye skideskægge parforholdsgyser, ’Alene 
hjemme’, er så simpelt, at man nægter at lægge 2 og 1 sammen før til 
allersidst. 
</p><p>
Det er faktisk en af de masochistiske fornøjelser ved at læse hendes roman: at 
man på en måde ved, hvor (galt) det kan ende, og alligevel klamrer sig til 
fornægtelsen i empatisk, men anspændt godtroenhed: »Nej, <i>det 
</i>gør han ikke!«. At man, som altid hos Hammann, forledes til tvivlsom 
sympati med det virrehoved, hvis indre forfatteren, helt uden fine 
fornemmelser, nu viser os rundt i. 
</p><p><b class="ext-link">LÆS INTERVIEW MED KIRSTEN HAMMANN</b><a class="embeddedlink" href="http://politiken.dk/magasinet/interview/ECE2546465/jeg-kan-ikke-skrive-noget-uden-at-klaede-folk-af/">»Jeg kan 
ikke skrive noget uden at klæde folk af«</a></p><p>
I dette tilfælde altså Sara, som observerer, konspirerer og sludrer i én lang 
selvopfyldende undergangsprofeti, der veksler mellem klummegenrens satiriske 
fynd og dommedagens traurige basuneren. Og som – selvfølgelig – spiller på 
både det private og det globale endeligt. 
</p><p>
Heller ikke her føler man sig på udebane, tænk bare på Mette, der skulle redde 
både verdens fattige og sit weekendægteskab i Hammanns 5. roman, ’En dråbe i 
havet’. 
</p><h3>
Tættere på katastrofen 
</h3><p>
I ’Alene hjemme’, den 7., er vi måske rykket lidt tættere på katastrofen: »Nu 
skal mennesker dø, menneskeheden skal uddø. Det er sket tusind gange før, at 
en art bukker under, får vrøvl med det genetiske materiale, bliver spist af 
skadedyr eller drevet på flugt«, forlyder det. 
</p><p>
For Sara følger da med, læser bøger og burde egentlig også bruge sin 
journalistuddannelse til »noget«. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Hun skal bare hele tiden sove. Eller tude. Eller i Irma </p>

</blockquote>
</div><p>
Hun skal bare hele tiden sove. Eller tude. Eller i Irma. Eller til det 
eksotiske, eksemplarisk nøjsomme Bhutan, fordi hendes rige selfmade kæreste 
da gerne vil betale 34. 000 for, at hun »gør noget for sig selv«.</p><p>
Endelig er der jo det barn, hun gerne vil have, selv om Philip har to i 
forvejen, og overboen er så lækker i sammenligning med Sara, der »er 
firkantet og grim og har svært ved at trække vejret«. 
</p><p>
Ja, som i egen selvforståelse er så forkert skruet sammen, at ryggen pukler, 
lemmerne smerter, og læseren uvægerligt kommer til at tænke på hunmonstret 
Ruth i Fay Weldons feministiske selvtægtskomedie ’En hun-djævels 
bekendelser’. 
</p><h3>
Den usikre kvinde 
</h3><p>
Som skoleeksemplet på dansk litteraturs usikre kvinde forstår og nærmest 
fremprovokerer den selvpineriske Sara på den ene side kærestens retræte: 
»Åh, den stakkels Philip – at komme træt hjem til en dørmåtte med kjole og 
sminke på. Sidde og spise over for den, lugte til den, se alt det lort, der 
med tiden er blevet tværet ud i den«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2562431/kvindelige-forfattere-loeber-med-baade-publikum-og-penge/">Kvindelige forfattere løber 
med både publikum og penge</a></p><p>
Samtidig med at hun sprayer sig med feromoner for at ægge ham til parring. Dog 
ikke skridtet, for hun »er sikker på han ikke kan lide det« ... og »det kan 
føles direkte ulækkert og skamfuldt at blive slikket i kussen af en, der 
hellere vil være fri. Som et barn, der bliver tvunget til at spise sin 
havregrød og mærker, den vokse i munden, men ikke kan komme ud at lege, før 
han har taget nogle skefulde«. 
</p><h3>
Smudslitteratur 
</h3><p>
Og hermed når vi frem til det, der trods alt er den største fornøjelse ved at 
læse Hammann: hendes hedenske humor, det djævelske drilleri, der får læseren 
til at spytgrine fra sofaens dyb. 
</p><p>
Når Kirsten Hammann er mest nådesløs fræk og konkret, skriver hun simpelthen 
smudslitteratur i ordets kulturradikale og bedste betydning: frigørende og 
frivolt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2500685/litteraer-verdensomsejling-bringer-nyt-om-litteraturen-anno-2015/">Litterær verdensomsejling 
bringer nyt om litteraturen anno 2015</a></p><p>
Bortset lige fra alt det klynkeri, altså. For selv om Philip også tager sig en 
lille tudetur til sidst, er det påfaldende, så gammeldags grådkvalte 
kvinderne er. (Er de flasket op med amerikansk film og dårlig litteratur?). 
</p><p class=" bl-elem">
Jeg kender da ingen moderne voksne kvinder, der tror, at de kan tude sig til 
hverken opmærksomhed eller sex. Kunne Hammann ikke sætte ind med lidt 
tidssvarende pigeopdragelse? 
</p>	
</div>
</div></body></html>
