---
layout:     post
title: 	    "Forrygende Contador knækker Froome i første store bjergduel"
post_author:	    
post_date:	    Fri, 20 Feb 2015 19:47:18 +0100
post_site:	    politiken.dk 
post_link:	    http://politiken.dk/sport/cykling/ECE2556672/forrygende-contador-knaekker-froome-i-foerste-store-bjergduel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forventningerne var skruet voldsomt i vejret op til dagens kongeetape i Ruta 
del Sol i kraft af de to aktører, der var udset til at indtage hovedrollerne 
i det med spænding imødesete show.
</p><p>
Og de tidligere Tour de France-vindere og forventede forgrundsfigurer også i 
den kommende sommers styrkeprøve på de franske landeveje, spanieren Alberto 
Contador (Tinkoff-Saxo) og briten Chris Froome (Sky), levede i finalen på de 
157,6 km fra Motril til Alto de Hazzellanas i maksimal grad op til deres ry 
som to af de seneste sæsoners førende etapeløbsskikkelser.
</p><h3>
Froome sad for langt tilbage
</h3><p>
På den sidste halvdel af den knap 17 km lange stigning op mod målet i 1.689 
meters højde udspilledes et drama så nervepirrende, at det var en langt 
større begivenhed værdig, og det var Contador, der trak sig ud af denne 
årets første store bjergduel som en klar vinder.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2554790/contador-og-co-i-fuld-kontrol-inden-barsk-kongeetape/">Contador og Co. i fuld kontrol 
inden barsk kongeetape</a></p><p>
Med 7,3 km tilbage forcerede Bjarne Riis’ og Oleg Tinkovs superstjerne på et 
tidspunkt, da Froome sad for langt tilbage til at kunne svare igen, og 
Contador oparbejdede hurtigt et forspring på cirka et halvt minut.
</p><p>
Froome bragte sig med stærk støtte fra den britiske mester Peter Kennaugh 
tilbage som spanierens eneste reelle forfølger, men Sky-kaptajnen evnede 
aldrig på det kolde bjerg i Sierra Nevadas nationalpark, hvor sneen endnu 
talte sit tydelige sprog om årstiden, aldrig afgørende at formindske 
Contadors forspring.
</p><h3>
Contador fører nu med
</h3><p>
Den 32-årige spanier krydsede målstregen med armene udstrakt i jubel, og først 
19 sekunder senere kæmpede Froome sig til vejs ende, mens franskmanden 
Romain Bardet på tredjepladsen var slået med 1.39 minut. Derefter fulgte 
spanieren Benat Intxausti (Movistar) med minus på 1.59 minut, landsmanden 
Mikel Nieve (Sky) 2.02, hollænderen Wilco Kelderman (Lotto-Jumbo) 2.05, 
Merhavi Kudus, Eritrea (MTN-Qhubeka) 2.15, Kennaugh 2.16, østrigeren 
Sebastian Reichenbacher (IAM) 2.30 og spanieren Sergio Pardilla (Caja Rural) 
2.42.
</p><p>
Det betyder, at Contador i den samlede stilling nu er 27 sekunder foran 
Froome, mens den resterende del af top-10 ser således ud: 3. Intxausti 1.59 
minut, 4. Bardet 2.13, 5. Kennaugh 2.28, 6. Nieve 2.30, 7. Kanstantin 
Siutsou (Sky) 3.19, 8. Sylvain Chavanel (IAM) 3.41, 9. Nicolas Edet 
(Cofidis) 4.10, 10. Gorka Izaguirre (Movistar) 4.19.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2553145/contador-slaar-froome-og-erobrer-foerertroejen-i-saesondebut/">Contador slår Froome og 
erobrer førertrøjen i sæsondebut</a></p><p>
Ivan Basso er på 11.-pladsen 4.25 minutter bagud. Tinkoff-Saxos og løbets 
eneste danske deltager Michael Valgren satte lidt over 17 minutter til og er 
som nr. 87 noteret for et minus på 27.46 minutter.
</p><h3>
Fremragende indsats af Ivan Basso
</h3><p>
Ud over at indbringe Tinkoff-Saxo årets første sejr, afslørede etapen også, 
hvilken klog investering det var af det russiske mandskab op til denne sæson 
at engagere Riis’ tidligere topnavn, den italienske veteran Ivan Basso.
</p><p>
Det var den 36-årige italiener, der med Contador på hjul skabte hullet i 
front, da den skrappeste del af stigningen meldte sig med 7,7 km tilbage, og 
da rivalerne først var distanceret, var spanieren ikke sen til kort efter at 
kaste sig ud i den afgørende solosatsning.
</p><p>
Det samarbejde, der her stilledes til skue kan vise sig af enorm værdi, når 
Basso også træder an som luksushjælper for Contador i Giro d’Italia fra 9. 
til 31. maj.
</p><h3>
Endnu en bjergfinale venter i morgen
</h3><p>
I morgen venter endnu en bjergfinale, om end den ikke er af ligeså skrap 
karakter som den netop overståede.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2551298/gigantduellen-mellem-contador-og-froome-skydes-i-gang-i-dag/">Gigantduellen mellem Contador 
og Froome skydes i gang i dag</a></p><p>
I Maracena tager rytterne fat på løbets længste etape, som efter 199,8 km 
slutter på 1. kategorstigningen Alto de las Allanadas i 1.018 meters højde.
</p><p class=" bl-elem">
Den sidste klatretur er 4,4 km lang, og inden skal feltet i det kuperede 
terræn passere yderligere tre bjergspurter. Men det vil undre meget, om 
Contador og Tinkoff-Saxo-kollektivet lader den samlede sejr glide sig af 
hænde i de to styrkeprøver, der endnu er tilbage i Ruta del Sol.
</p>	
</div>
</div></body></html>
