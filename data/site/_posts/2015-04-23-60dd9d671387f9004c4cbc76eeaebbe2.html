---
layout:     post
title: 	    "Nødråb fra 30 skatteankenævn: Borgernes klager bliver syltet"
post_author:	    
post_date:	    Thu, 23 Apr 2015 08:25:26 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2638472/noedraab-fra-30-skatteankenaevn-borgernes-klager-bliver-syltet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Landets 30 lokale skatteankenævn sender nu et fælles nødråb til 
skatteminister, Benny Engelbrecht (S). 
</p><p>
Overalt i landet oplever ankenævnene dramatiske fald i antallet af klagesager, 
til trods for at danskernes klager over Skats afgørelser hober sig op i 
tusindvis i den nye centrale klageinstans, Skatteankestyrelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ved med sikkerhed, at der er et par tusinde klagesager, der venter på 
behandling
</p>
<p class="sender">
Richard Petersen, Foreningen af Danske Skatteankenævn 
</p>
</blockquote>
</div><p/><p>
Dermed må flere tusinde danskere vente i uvished, mens det system, der skulle 
sikre en hurtigere behandling af borgernes klager over Skat, ser ud til at 
være blevet endnu en bureaukratisk udfordring. 
</p><h3>
Klagesager slår alle rekorder 
</h3><p>
Fra hovedkvarteret i København skulle den nye ankestyrelse ellers – ifølge 
planen – behandle og fordele klagesagerne mellem de lokale skatteankenævn og 
Landsskatteretten. Men 15 måneder efter ankestyrelsens start, får de lokale 
ankenævn så få sager, at mange må aflyse møderne. 
</p><p>
»Mange nævn har intet haft at lave i ni måneder,« lyder det i en fælles 
henvendelse til skatteministeren fra Foreningen af Danske Skatteankenævn 
(FDS), der udtrykker sin dybe bekymring for borgernes retssikkerhed i et 
klagesystem, hvor sagsbehandlingstiderne nu har passeret 12 måneder. 
</p><p>
»Vi oplever, at skatteankenævnenes medlemmer bliver kontaktet af lokale 
borgere, der ikke kan forstå, at deres klager ikke bliver behandlet. Og vi 
kan ikke hjælpe dem, for vi ved heller ikke, hvad der sker«, siger Richard 
Petersen næstformand i FDS bestyrelse. 
</p><p>
»Vi ved med sikkerhed, at der er et par tusinde klagesager, der venter på 
behandling. Men de sidder uhjælpeligt fast i ankestyrelsens systemer, og der 
er ikke noget, der tyder på, at det bliver bedre foreløbig. Derfor føler vi 
os forpligtet til at fortælle regeringen, hvor slemt det står til«, siger 
han. 
</p><p>
Som Politiken kunne fortælle tidligere på måneden, slår antallet af 
skatteklager alle rekorder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2623295/fanget-i-klagesystem-vores-liv-er-sat-paa-pause/">Fanget i klagesystem: »Vores 
liv er sat på pause«</a></p><p>
På bare et år – fra 2013 til 2014 – er antallet af verserende og uafsluttede 
klagesager steget fra 17.500 til mere end 25.000, en stigning på 45 procent. 
Det fremgår af den første årsrapport fra den nye Skatteankestyrelse, der 
blev oprettet med det klare mål, at effektivisere klagebehandlingen, 
nedbringe sagsbehandlingstiderne og sikre kvalitet og ensartethed i 
afgørelserne. Men Skatteankestyrelsen er ikke i nærheden af at indfri 
målene. 
</p><div class="art-quote article-box">
<p class="quote"/>
<blockquote>
<p class="quote-txt">
Vi håber på, at det bliver bedre i år. Men det er klart, at når vi henvender 
os til skatteministeren, så er det fordi, vi er stærkt bekymrede
</p>
<p class="sender">
Richard Petersen, Foreningen af Danske Skatteankenævn 
</p>
</blockquote>
</div><p/><p>
Styrelsens sagsbehandlere skulle hver især afgøre og lukke 66 klagesager om 
året, men ifølge årsrapporten har de kun nået 38 sager i 2014. 
</p><h3>
Ingen sager på 7 af 11 møder 
</h3><p>
»Det ser ud som om man har besluttet sig for at behandle de ældste sager 
først, og eftersom Landsskatterettens sager er betydelig ældre end vores, 
har man koncentreret sig om dem, og dermed de facto udsultet de lokale 
klageinstanser«, siger Richard Petersen, der selv er fast medlem af 
skatteankenævn Sydsjælland. Her var der ikke en eneste sag at behandle på 7 
af nævnets i alt 11 møder sidste år. 
</p><p>
I 2013 behandlede de lokale ankenævn næsten 1.800 sager ud af en samlet 
sagsbunke på godt 1.900 klagesager. Sidste år realitetsbehandlede nævnene 
431 sager, og der var stadig mindst 1.700 uafsluttede klagesager ved årets 
udgang, oplyser Richard Petersen. 
</p><p>
»Nu håber vi på at det bliver bedre i år, men det er klart, at når vi 
henvender os til skatteministeren, så er det fordi, vi er stærkt bekymrede«, 
siger han og tilføjer: 
</p><p>
»Vi er alvorligt bange for at denne praksis i sidste ende lukker de lokale 
skatteankenævn, som ellers netop er en krumtap i det nye klagesystem, 
politikerne har vedtaget. I så fald bliver hele klagebehandlingen samlet hos 
én central styrelse i København, som ikke er underlagt nogen form for tilsyn 
og kontrol. Det er ikke godt for klagesystemet og det er bestemt ikke godt 
for borgernes retssikkerhed. Det virker ærligt talt som et absurd teater, 
når man ét sted i systemet kæmper for at få has på en voksende bunke af 
klagesager – mens den anden del af systemet ikke får nogle sager at arbejde 
med«. 
</p><h3>
Minister: Nu skal der strammes op 
</h3><p>
Skatteminister Benny Engelbrecht er ikke tilfreds med udviklingen: 
</p><p>
»Jeg forstår udmærket godt de lokale ankenævns frustration. Vi må bare 
konstatere, at den nye ankestyrelse ikke er oppe i det gear, vi havde håbet 
på. Så det skal blive bedre, og det ved jeg, at styrelsen tager alvorligt. 
Det, jeg har fået at vide af direktøren, er, at der bliver lagt en konkret 
plan til maj, som også skal anvise læsningerne på de her udfordringer. 
Selvfølgelig er der en vis indkøringsperiode i en ny styrelse, men nu skal 
vi altså op i gear.«
</p><p>
»Rent politisk synes jeg, det er for tidligt at begynde at tage initiativer 
til at lave forandringer i systemet, men hele konstruktionen skal evalueres 
i 2016 – og så må vi se, om der er kommet styr på tingene«. 
</p><p><i class=" bl-elem">Går det dårligere end du havde forventet? </i></p><p>
»Ja det gør det. Jeg havde forventet, at man var tættere på målet, selv om der 
er nye rutiner og nye medarbejdere, men nu er der altså flere af 
medarbejderen der har været der lige så længe som den nuværende minister, så 
vi må sige, at hvedebrødsdagene er ovre. 
</p><p><i class=" bl-elem">Er tålmodigheden ved at nå en grænse? </i></p><p>
»Det er ikke helt forkert tolket. Sagsbehandlingstiderne skal ned. 
Produktionen skal op. Det er kravet«. 
</p><h3>
Direktør erkender problemet 
</h3><p>
Skatteankestyrelsen forklarer blandt andet udviklingen med, at styrelsen nu 
selv træffer afgørelse i nogle af de sager, der tidligere blev håndteret i 
de lokale ankenævn. 
</p><p>
Samtidig har borgerne fået ret til selv at vælge om deres klager skal afgøres 
i et lokalt nævn eller i Landsskatteretten - og så har et nyt klagegebyr 
påvirket antallet af klager, lyder forklaringen: 
</p><p>
»Jeg forstår udmærket skatteankenævnenes frustrationer, og vi er fuldt ud 
bevidste om udfordringen. Det er også i Skatteankestyrelsens interesse få 
sager klar til skatteankenævnene«, siger Skatteankestyrelsens direktør 
Anette Hummelshøj. 
</p><p class=" bl-elem">
»I forhold til de rene skattesager arbejder Skatteankestyrelsen på en model, 
som sikrer, at vi på den ene side får behandlet de ældste sager først, men 
samtidig sørger for, at vi får leveret sager til skatteankenævnene, så 
borgerne også oplever at få deres sager igennem her«, siger direktøren, der 
mødes med FDS i næste måned. 
</p>	
</div>

</div></body></html>
