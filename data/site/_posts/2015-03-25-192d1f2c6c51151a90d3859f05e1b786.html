---
layout:     post
title: 	    "Efter Prism: Safe Harbour-aftalen skal for EU-domstolen"
post_author:	    Adam Fribo
post_date:	    Wed, 25 Mar 2015 08:00:39 +0000
post_site:	    www.version2.dk 
post_link:	    http://www.version2.dk/artikel/efter-prism-safe-harbour-aftalen-skal-eu-domstolen-115863?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>EU-domstolen skal til sommer vurdere, om den såkaldte Safe Harbour-aftale skal droppes.</p>

<p>Det skriver <a href="http://www.bbc.com/news/technology-32036533">BBC</a>.</p>

<p>Den østrigske privatlivsaktivist og advokat Max Schrems mener at Facebook og andre amerikanske virksomheder krænker europæeres privatliv via deres medvirken i NSAs overvågningsprogram PRISM.</p>

<p>Dermed lever de ikke op til Safe Harbour-aftalen, der tillader dem at lagre personoplysninger om Europæere uden for EU, hvis datasikkerheden er i overensstemmelse med EU's regler på området. Og derfor bør aftalen skrottes helt, mener Schrems.</p>

<p>En afskaffelse af aftalen vil gøre det langt mere besværligt for virksomheder som Google, Facebook og Twitter at operere i EU, da de vil være nødt til at bygge lokale datacentre til opbevaring af deres oplysninger om Europæere.</p>

<p>EU-domstolen skal efter planen tage stilling til sagen i slutningen af juni måned.</p>


  </section></div></body></html>
