---
layout:     post
title: 	    "Forskere skal undersøge, hvor farligt nattetisseri er"
post_author:	    
post_date:	    Thu, 26 Feb 2015 09:17:46 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2563036/forskere-skal-undersoege-hvor-farligt-nattetisseri-er/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
’Nykturi’ siger nok de færreste noget. En mere almindeligt ord for det samme 
er ’nattetisseri’, og det er der til gengæld mange, der kender til. Ikke 
mindst de mange ældre mennesker, der hver nat må ud af sengen flere gange 
for at tisse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2373643/klarlund-dyr-medicin-hjaelper-paa-nattetisseri/">Klarlund: Dyr medicin hjælper 
på nattetisseri</a></p><p>
Faktisk er nattetisseri den mest almindelige søvnforstyrrelse overhovedet, og 
over halvdelen af befolkningen på over 50 år lider af at skulle op og tisse 
om natten, mens andelen af nattetissere stiger i takt med alderen.
</p><p>
Det lyder måske som et trivielt problem, men det er det ifølge dr. med. Jens 
Peter Nørgaard langt fra. Han er til daglig forskningschef i urologi på 
Ferring Pharmaceuticals i København, og nu også adjungeret professor på 
Institut for Klinisk Medicin på Aarhus Universitet, hvor man nu begynder at 
forske i fænomenet. 
</p><p>
»Nattetisseri er et alvorligt problem. Det ikke bare en dum, lille, kosmetisk 
ting. Det ødelægger nattesøvnen, og det har store konsekvenser for folk. Det 
kan mærkes i hele kroppen«, siger Jens Peter Nørgaard. 
</p><p>
Professor i urologi ved Århus Universitetshospital Søren Rittig er enig i, at 
problemet er stort, men også nuanceret. 
</p><p>
»Problemet er størst hos de patienter, der vågner mere end to gange hver nat. 
Og det betyder også noget for, hvor stor skaden er, hvor lang tid man når at 
sove, inden man vågner første gang. Men det er helt klart et alvorligt 
problem. Jo oftere, man bliver forstyrret om natten, jo kortere lever man 
simpelthen«, siger Søren Rittig. 
</p><h3>
Søvn er essentielt 
</h3><p>
Hvor én dårlig nats søvn kan ødelægge en dag for de fleste, kan det være 
decideret sundhedsskadeligt, når søvnen afbrydes flere gange hver nat på 
grund af nattetisseri. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/guidersundhedogmotion/ECE1553171/sandt-eller-falsk-her-er-10-myter-om-soevn/">Sandt eller falsk: Her er 10 
myter om søvn </a></p><p>
»Søvn er meget vigtigt. Og det kan have slemme helbredsmæssige konsekvenser, 
hvis søvnen forstyrres. Sukkersyge, depression, hjerte- karsygdomme og 
cancer er alle sygdomme, der kan komme af dårlig søvn«, siger Jens Peter 
Nørgaard. 
</p><p>
Søvnforstyrrelser er så skadelige, fordi hormonsystemet forstyrres, når man 
forstyrres i søvnen. Derudover påvirkes også blodsukkeret og blodtrykket. 
</p><p>
Udover at risikoen for sygdomme øges på lang sigt, går det også udover 
livskvaliteten. 
</p><p>
»Det er jo en form for tortur, når nattesøvnen afbrydes flere gange hver nat. 
Folk kan blive fuldstændig bims af det«, siger Jens Peter Nørgaard. 
</p><h3>
Forskning i en folkesygdom 
</h3><p>
På Institut for klinisk medicin ved Aarhus Universitet har man i samarbejde 
med flere internationale forskningscentre netop søsat et stort 
forskningsprojekt om nattetisseri. 
</p><p>
Målet med projektet er at grave dybere i, hvad konsekvenserne af afbrudt søvn 
er, og hvilke mekanismer i kroppen, der er involveret. Derudover vil man 
lave genetisk forskning i, hvad nattetisseri skyldes blandt både børn og 
voksne. 
</p><p>
Søren Rittig mener, at der er store perspektiver i forskningsprojektet, som 
selv skal deltage i forskningen.
</p><p>
»Det er først i de seneste år gået op for os, hvor vigtigt døgnrytme og søvn 
er. Derfor skal vi nu undersøge, hvem der er i særlig risiko for at lide af 
nattetisseri. Det vil også kunne hjælpe med at finde frem til de rigtige 
behandlingsformer«, siger Søren Rittig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2527760/forskernes-hypoteser-derfor-har-mennesker-brug-for-soevn/">Forskernes hypoteser: Derfor 
har mennesker brug for søvn</a></p><p>
Projektet glæder også Jens Peter Nørgaard. 
</p><p class=" bl-elem">
»Det er godt, at der kommer forskning på det her område. Her er der er på alle 
måder tale om en folkesygdom, der nu får den opmærksomhed, den fortjener«, 
siger Jens Peter Nørgaard.
</p>	
</div>
</div></body></html>
