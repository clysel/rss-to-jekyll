---
layout:     post
title: 	    "Egypten dømmer Broderskabets ledere til døden"
post_author:	    
post_date:	    Mon, 16 Mar 2015 19:45:53 +0100
post_site:	    politiken.dk 
post_link:	    http://politiken.dk/udland/ECE2590139/egypten-doemmer-broderskabets-ledere-til-doeden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En domstol i den egyptiske hovedstad, Kairo, har i dag dømt 14 fremtrædende 
medlemmer af Det Muslimske Broderskab til døden.
</p><p>
Blandt de dødsdømte er bevægelsens leder, Mohamed Badie, samt bevægelsens 
talsmand, en tidligere guvernør og en prædikant.
</p><p>
De skal henrettes for at have opildnet til drab og for at have planlagt angreb 
mod politistationer, kirker og privat ejendom.
</p><h3>
Stormufti skal godkende dødsdom
</h3><p>
Netavisen Al-Ahram skriver, at Mohamed Badie er anklaget i flere retssager, 
som alle handler om urolighederne i august 2013, efter at militæret havde 
afsat den folkevalgte præsident Mohamed Mursi, der har sine rødder i Det 
Muslimske Broderskab.
</p><p>
Kuppet fik bevægelsens tilhængere til at gå på gaden og protestere mod 
afsættelsen af præsidenten, og Badie er sammen med adskillige andre anklaget 
for at være ansvarlig for vold i den forbindelse.
</p><p class=" bl-elem">
Domstolen har nu sendt sin afgørelse videre til Egyptens stormufti, der skal 
godkende den, skriver Al-Ahram. Det er almindelig procedure, når det drejer 
sig om dødsdomme.
</p>	
</div>
</div></body></html>
