---
layout:     post
title: 	    "»Jeg kan godt lide at gøre lidt grin med døden«"
post_author:	    
post_date:	    Thu, 12 Mar 2015 09:43:58 +0100
post_site:	    politiken.dk 
post_link:	    http://politiken.dk/magasinet/interview/ECE2583816/jeg-kan-godt-lide-at-goere-lidt-grin-med-doeden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i>Oj då </i>... er den stående replik i Roy Anderssons film ’En due sad 
på en gren og funderede over tilværelsen’. En umiskendelig sagtmodig svensk 
reaktion. På dansk vel nærmest ’uhadenda’, ’ups’ eller ’det var noget værre 
noget’. 
</p><p>
Og det <i>er </i>noget værre noget. Det med tilværelsen. Som den former sig og 
kan køre af sporet fra det ene øjeblik til det andet. Livet behandler ikke 
altid menneskene særlig pænt. Menneskene behandler for den sags skyld heller 
ikke altid hinanden særlig pænt. Og så er der sort uheld. Som kan ligne sort 
humor til forveksling. 
</p><h3 class="tvheader">Roy Andersson: »Humor er et våben for at overleve«</h3>
<div class="tvplayer">
<p class="tvplayer-container" data-tvarticle-id="2583425">
</p>
<p class="art-imgdesc clip-source">
Kilde: politiken.tv / Foto &amp; klip: Peter Vintergaard.
</p>
</div><p>
Som nu scenen, hvor en korpulent mand er drattet død om i færgecafeteriet. Der 
er ikke noget at stille op. Men hvad skal man stille op med det store glas 
fadøl og den overdådige rejemad, manden lige forinden har nået at købe og 
betale? Efter nogen tøven melder en herre sig som frivillig arvtager til 
fadøllen. En øl er trods alt en øl. Men Dødens Rejemad skal ingen nyde noget 
af! Slut på scene. Hvad kan man sige? Andet end ... <i class=" bl-elem">oj då? </i></p><p>
»Jeg kan godt lide at gøre lidt grin med døden«, indrømmer Roy Andersson. 
»Selv om den er så ubønhørlig. Ingen undslipper døden. Derfor skubber vi den 
foran os. Men at gøre grin med døden er en måde at håndtere dødsangsten på«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00920/Roy_Andersson_inter_920028" data-id="920028" data-imgtype="jpg" data-caption="Roy Andersson. Foto: Mads Nissen"/><p>
72-årige Roy Andersson smiler over hele sit trinde, rødmossede ansigt. Han har 
grund til at være glad. Der er dansk premiere på hans seneste film, som han 
har arbejdet på i fire år. Takket være den Guldløve, filmen i september fik 
i Venedig, går det strygende for den sidste film i trilogien om det at være 
menneske. En trilogi, som blev indledt for 15 år siden med ’Sange fra 2. 
sal’. 
</p><p>
»Det var en enorm ære. Det var første gang en svensk film fik Guldløven. Men 
faktisk har jeg fået nogle stykker før«, siger instruktøren med et listigt 
smil. 
</p><p>
Det viser sig, at det i sin tid var i Venedig, man begyndte med at belønne 
reklamefilm med guldløver. Siden flyttede prisen til Cannes, og løven 
flyttede med. Sådan en reklameløve fra Cannes har Andersson hjembragt nogle 
stykker af igennem årene. De mange år uden særlig mange spillefilm, men med 
masser af reklamefilm. 
</p><p>
Roy Andersson har en af filmbranchens mere mærkværdige karrierer. Berømmet for 
sin debut, ’En kærlighedshistorie’, i 1970. Hugget omkuld for opfølgeren 
’Giliap’ i 1975. Og så den sene genrejsning med de unikke tableauer i 
trilogien. 
</p><p>
»Det er ikke så let at være profet i sit eget land. Men vinder man en 
Guldløve, følger opmærksomheden automatisk med«, smiler Profet Andersson 
huldsaligt. 
</p><h3>
Fragmenter fanger det komplekse 
</h3><p>
»Mine film er ikke gængs storytelling, men er mere fragmentariske. Det var 
ikke fra starten planlagt som en trilogi, men alle de fragmenter, som 
tilsammen findes i de tre film, er et forsøg på at vise, hvor rigt og 
komplekst livet er. Hvilken rigdom det er at være menneske! Ikke kun i 
positiv forstand. Livet er både storslået og fuldt af elendighed. Jeg tror, 
det storslåede i tilværelsen fanges bedst igennem det fragmentariske. Derfor 
tableauet«. 
</p><div class="art-fakta article-box">
<header><h4 class="">
Seks scener fra Roy Anderssons trilogi</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Pigeon_Executive_jp_920020w.jpg" alt="" border="0"/></span></p><p><b>Selvmordets problem</b> er et filosofisk nøglespørgsmål. Hvorfor skal man 
vælge livet? Telefonen i den ene hånd, pistolen i den anden. Vælge til eller 
vælge fra? Foto fra ’Der sad en due ...’
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/sangefraandensal_920025w.jpg" alt="" border="0"/></span></p><p><b>Det hele er ved at ramle</b> i 'Sange fra anden sal'. Det er sidste udkald, 
hvis man vil undslippe samfundets sammenbrud. De rige vil væk med stor 
bagage. Men hvor kan man tage hen til slut? Foto fra 'Sange fra anden sal' 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Pigeon_Museum_jpg_920023w.jpg" alt="" border="0"/></span></p><p><b>Hvem var du, lille due?</b> Fuglen er trods alt mere udstoppet end manden. 
I baggrunden duens forfader. Konen er utålmodig. Manden er nysgerrig på 
tilværelsen. Måske en ægte phantast? Foto fra 'Der sad en due ...'
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/dulevande_920024w.jpg" alt="" border="0"/></span></p><p><b>Alene i stuen med sine guldfisk</b> sidder manden i 'Du levende' og øver 
sig på sit instrument med dets sørgmodige trutten. Konen prøver forgæves at 
råbe ham op. Sådan er livet. Foto fra 'Du levende' 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Pigeon_Monkey_jpg_920022w.jpg" alt="" border="0"/></span></p><p><b>Lidt forsøgsdyr er vi </b>vel alle. Skabningens herre bruger sin 
almagt på sælsomme måder. Så let er det at sludre i telefon, mens et andet 
levende væsen lider to skridt borte. Foto fra 'Der sad en due ...' 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Pigeon_Ferry_jpg_920021w.jpg" alt="" border="0"/></span></p><p class=" bl-elem"><b>Tilværelsens dilemma indfanget</b> i en enkelt absurd situation. Hvem 
vil ha' den døde mands rejemad? Beckett, Monty Python og malerkunstens store 
har alle lod i Anderssons absurde kabinet. Foto fra 'Der sad en due'
</p>
</div>
</div><p/><p/><p>
At arbejde med tableauer er en stil, Roy Andersson har tænkt sig at holde fast 
ved. 
</p><p>
»Jeg kan ikke slippe dette filmsprog. Det har taget lang tid for mig at finde 
det. Så medmindre der sker noget uforudset, vil jeg holde ved det. Men jeg 
kan forfine det. Jeg vil gerne opfriske det lidt og gøre scenerne mere sjove 
og smukke næste gang«, siger han og lover, at næste gang skal det være en 
kærlighedsfilm. 
</p><p><i class=" bl-elem">At udtrykke sig kort, koncist og klart og samtidig plante en tanke. Det må 
du have stor erfaring med fra dine mange reklamefilm?</i></p><p>
»Jeg laver reklamefilm med samme præcision og omhu, som jeg laver spillefilm. 
Jeg gør ingen forskel. Jeg har respekt for scenerne. Prætentionen er at 
beskrive tilværelsen. Uanset om scenen befinder sig i en reklamefilm eller 
spillefilm. Ansvaret er det samme. Jeg kan ikke få mig selv til at snyde på 
vægten. Jeg skal gøre mit bedste hver gang«. 
</p><p>
Da jeg beskriver filmens første tableau for Roy Andersson, begynder han straks 
at klukke og boble ved ’synet’. En mand står på naturhistorisk museum og 
studerer en udstoppet due, mens han uhyre omhyggeligt læser 
udstillingsteksten. Hans kone er ved at kede sig ihjel. I baggrunden står et 
Tyrannosaurus Rex-skelet. Fuglens stamfader. Det store rovdyr. Memento mori. 
Evolutionens kongerække, der via en pjusket due krones med en gråmeleret 
svensker i nusset trenchcoat. <i class=" bl-elem">Oj då.</i></p><p>
»Jeg har brugt scenen som startbillede for at gøre publikum i godt humør. Det 
er meget komisk, synes jeg«, siger Roy Andersson og ler selv, så det bobler 
ud af knaphullerne. 
</p><p>
Instruktøren og hans humor både ligner og ikke ligner filmens to gennemgående 
hovedpersoner, Sam og Jonathan. De to midaldrende sælgere, der uden at 
fortrække en mine og uden meget held trasker rundt med en varekollektion 
bestående af vampyrgebisser, gummimasker og latterposer. De vil have folk 
til at le. Messer de tonløst. Entertainere kan visselig komme i mange 
forklædninger! 
</p><h3>
Gøg og Gokke styrer stadig 
</h3><p>
»Forbillederne er jo Stan Laurel og Oliver Hardy. Gøg og Gokke. Don Quixote og 
Sancho Panca. Mus og mænd. De er to typiske Mr. Nobody. De er ikke 
vip-personer. Jeg vil tro, den ene er skilt, og at mindst en af dem har haft 
problemer med alkohol«. 
</p><p>
»Jeg så Gøg og Gokke på matiné som barn og syntes, de var <i>så</i> 
sjove. Og så tragiske! Deres ambition om at klatre socialt var tragisk, for 
de havde ikke redskaberne. De levede i en hård verden. Verden <i>er</i> 
hård. Det vil jeg beskrive i mine film. Kampen for tilværelsen. Kampen for 
at blive set og bekræftet«. 
</p><p><i class=" bl-elem">Der er megen humor i dine film, men også et barsk blik på den menneskelige 
tilværelse. Og farverne trækker du ud af billederne og ansigterne?</i></p><p>
»Jeg gør ansigterne hvide, for at gøre dem mere universelle. Som klovnen i 
cirkus, der både er et individ og repræsenterer alle, der sidder og ser på. 
Næsten alle er Mr. Nobodies«. 
</p><p>
»Jeg er vokset op i et område i Göteborg med mange af den slags triste 
ungkarlehoteller, som Sam og Jonathan bor på. Det er vigtigt for mig at være 
universel og tidløs. Tidløsheden lever hos mig i erindringen. Hvis jeg 
husker noget, bliver det tidløst og kondenseret. Kun det væsentlige bliver 
tilbage. Jeg får mine visuelle fantasier fra drømme og erindringer. Jeg 
tror, man får sit verdensbillede, når man er 11-15 år. Jeg voksede op i 
1950’erne, så 50’erne er mine stærke erindringsår, og min tidløshed er 
stærkt farvet af dem«, siger Andersson. Hvilket enhver, der har set hans 
films hengivne forhold til de grønblege og ligblå efterkrigsfarver, kan 
bevidne. 
</p><p><i class=" bl-elem">Nogle anser dine film for misantropiske?</i></p><p>
»Jeg synes snarere, de er filantropiske! Jeg er menneskeven. Jeg er ikke 
misantrop. Jeg kan gode lide mennesker, og det, synes jeg, fremgår af 
scenerne. »Det er synd for menneskene«, skrev Strindberg. Og, jo, det er det 
jo nok, fordi livet er så ubønhørligt. Vi skal jo blive gamle, skrumpe ind 
og forsvinde. Men jeg håber, mine scener vækker en følelse af ømhed«. 
</p><p>
De to rejsende i spøg&amp;skæmt fortrækker ikke en mine, men deres 
intentioner er gode nok. De vil gerne have, at folk skal more sig. Men 
underholdningsindustrien har flere ansigter. Et sted i filmen ser man en 
mærkelig scene med en gigantisk kobbertromle med messinghorn. Tromlen 
forvandler sig til et makabert jamrende musikinstrument, når man genner 
sorte slaver ind i den og fyrer op under kedlen. Er det sådan, bluesmusikken 
blev født? 
</p><p>
Må man bruge andre mennesker for sin fornøjelses skyld, bliver der spurgt i 
filmen. Livet er hårdt nok i sig selv, men der findes også strukturer, som 
gør det hårdere end nødvendigt. Mennesker er gode til at udnytte og plage 
andre mennesker, hvis de får magt til det. Også det optager klart nok stadig 
humoristen, rebellen og pessimisten Roy Andersson i hans nye film. Med dybt 
underspillet humor iført resignationens beige overfrakke. 
</p><p>
»Man skal ikke klage. Der er nogen, der har det værre«, som det hedder. 
</p><p><i>Oj då</i>. 
</p><p class=" bl-elem"><i class=" bl-elem">Publiceret 12. marts 2015</i></p>	
</div>
</div></body></html>
