---
layout:     post
title: 	    "Ny italiensk restaurant serverer maltrakterede skaldyr og skamstegt bøf"
post_author:	    
post_date:	    Fri, 10 Apr 2015 13:00:02 +0200
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2621064/ny-italiensk-restaurant-serverer-maltrakterede-skaldyr-og-skamstegt-boef/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ristorante Dal Bastardo</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
<p>
Løjtegaardsvej 99, Kastrup
</p><p>
Vi betalte 725 kr. for to
</p><p class=" bl-elem"><a class=" bl-elem" href="http://www.dalbastardo.dk" target="_blank">www.dalbastardo.dk</a></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Jeg er klar over, at man ønsker at give det italienske et »nordisk tvist«, men 
brøndkarse på en ellers helt klassisk tiramisu er for langt ude
</p>
</blockquote>
</div><p>
Medmindre der er tale om et hurtigt måltid inden flyafgang, er det ikke ofte, 
man hører, at nogen tager til Kastrup for at spise. 
</p><p>
Derfor blev jeg begejstret, da jeg læste, at en kok med en fortid på 
Michelin-stederne Kong Hans og Kokkeriet i slutningen af sidste år havde 
åbnet sit eget sted i forstaden. 
</p><p>
Og min begejstring blev kun større, da kokken, den italienskfødte Andreas 
Riis, i artiklen fortalte, at han selv havde boet i Dragør i 15 år og ville 
sørge for, at der nu kom et sted med »italienske livretter« med et »nordisk 
tvist« i lokalområdet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/anmeldelser/restaurantanmeldelser/ECE2528557/ung-koekkenchef-sender-italiensk-restaurant-tilbage-paa-toppen/">Ung køkkenchef sender italiensk 
restaurant tilbage på toppen</a></p><p>
»Det er ikke, fordi folk fra Amager ikke er tilhængere af god gastronomi, de 
plejer bare at tage ind til København, når de vil have gode spiseoplevelser 
– det behøver de ikke mere«, sagde han. 
</p><p>
Gode lokale steder uden for de store byer er noget, vi har alt for lidt af 
herhjemme. Fra min egen forstadsopvækst kan jeg tydeligt huske det 
kulinariske wasteland af pizza a la hakkebøf bearnaise og storcentercafeer 
med tørre clubsandwich. Jeg ankom derfor næsten højstemt til smørhullet 
mellem Kastrup Lufthavn og E20, hvor Dal Bastardo ligger på første sal af 
Zleep Hotel. 
</p><p>
Okay, lufthavnshotellet <i>var</i> forudsigeligt kønzzzløst, men i 
restauranten var der gjort et oprigtigt forsøg på at gøre det hyggeligere. 
Brune Chesterfield-sofaer, sorte Eames-stole og levende lys kæmpede en brav 
kamp mod det hvide rums institutionslofter og de nedrullede grå persienner, 
som skærmede for udsigten til en sportshal. 
</p><h3 class="fotoheader">Se billeder fra Ristorante Dal Bastardo</h3>
<div class="slider-container article-foto-gallery-container desk" data-ga-main-section="mad" data-mode="inline" data-ga-section="Restaurantanmeldelser" data-gallery-id="2621128">
<div class="slider">
<div class="slide">
<div class="image landscape">
<img src="http://multimedia.pol.dk/archive/00926/IBY_Dal_Bastardo__2_926854y.jpg" alt=""/>
</div>
<p class="caption">
<b>1 af 6.</b>
<span>Foto: Anders Rye Skjoldjensen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/IBY_Dal_Bastardo__3_926855y.jpg" alt=""/>
</div>
<p class="caption">
<b>2 af 6.</b>
<span>Foto: Anders Rye Skjoldjensen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Madanmeldelse_-_Dal_926870y.jpg" alt=""/>
</div>
<p class="caption">
<b>3 af 6.</b>
<span>Foto: Anders Rye Skjoldjensen</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00926/Madanmeldelse_-_Dal_926864y.jpg" alt=""/>
</div>
<p class="caption">
<b>4 af 6.</b>
<span>Foto: Anders Rye Skjoldjensen</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00926/Madanmeldelse_-_Dal_926863y.jpg" alt=""/>
</div>
<p class="caption">
<b>5 af 6.</b>
<span>Foto: Anders Rye Skjoldjensen</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00926/Madanmeldelse_-_Dal_926871y.jpg" alt=""/>
</div>
<p class="caption">
<b>6 af 6.</b>
<span>Foto: Anders Rye Skjoldjensen</span>
</p>
</div>
</div>
<a class="show-full-screen" href="http://politiken.dk/2621128">Se i fuld skærm</a>
<span class="prev"/>
<span class="next"/>
</div><p/><h3>
Skaldyrene var maltrakterede 
</h3><p>
Da kokken kom ud af køkkenet for at præsentere menuen, steg forventningerne 
igen. Fuld af indlevelse fortalte han om sit fokus på enkelhed og italiensk 
kvalitet. Stedets øl var fra hans hjemby, Biella i Norditalien, og kødet var 
fra to italienske kvægracer, som efter hans udsagn var »de allerbedste«. 
</p><p>
»Alle varer er fra Italien. Det smager bare lidt bedre«, sagde han og gav et 
vidende, engageret indtryk. 
</p><p>
Da en skålfuld linguine med alt godt fra havet kom på bordet, var det 
imidlertid svært at se eller smage. Skaldyrene var ilde tilberedt. 
’Maltrakteret’ beskriver bedst blåmuslingerne, som var gået helt i stykker 
og manglede deres oprindelige runde og fyldige form, mens små blæksprutter 
var blevet gummiagtige af for meget varme. Til trods for at pastaen havde et 
godt bid i behold, smagte retten som ’alt godt fra frostposen’ – hverken 
enkelt, italiensk eller havfrisk. 
</p><p>
En varmrøget kyllingeroulade holdt sin form fint, selv om den visse steder var 
lidt for tør. Rouladen havde dog fået så meget røg, at det smagte, som om 
man havde bappet på en cigar snarere end spist en forret. 
</p><h3>
Pommes fritterne var blege og bløde 
</h3><p>
Bedre blev det ikke med hovedretterne, hvor vi valgte det højt priste 
italienske kød. 
</p><p>
Entrecoten havde vi bestilt medium rare, men den ankom på sine bedste steder 
medium og andre steder well done. Kødet faldt fra hinanden i bittesmå tørre 
stykker i munden, når man tyggede på det. Bizart. Pommes fritterne var blege 
og bløde. Sørgeligt. Hvidløgsmayonnaisen var mundrimpende sur. Misforstået. 
</p><p>
En entrecote på 350 gram med fritter og sauce koster 285 kroner på Dal 
Bastardo. For en 20’er <i>mindre </i>kan man få det samme på Retour 
Steak, der laver nogle af Københavns bedste bøffer. Det kan man så sidde og 
tygge på, mens man kigger ud på sportshallen. 
</p><p>
Det lykkedes også køkkenet at træde det amerikanske køkken over tæerne. En 
burger blev serveret i en misforstået mørk bolle med samme konsistens som 
Schulstads rugklapper – for tør og hård til at opsuge både sauce og 
grillsaft. Bøffen smagte som frikadelle, og så var burgeren fyldt med alt 
muligt vegetarisk krimskrams såsom peberfrugt og cherrytomater, der intet 
har at gøre i den amerikanske nationalspise. Burgeren faldt fra hinanden, og 
der var alt for meget mayo i. 
</p><h3>
Brøndkarse på tiramisu er for langt ude
</h3><p>
Tiramisuen blev også omtalt i høje toner. Den var tilberedt med italienske 
småkager frem for de traditionelle savoiardi-kiks, hvilket skulle være 
»meget lækrere«. Den italienske klassiker blev imidlertid også serveret med 
et drys grøn brøndkarse. Jeg er klar over, at man ønsker at give det 
italienske et »nordisk tvist«, men brøndkarse på en ellers helt klassisk 
tiramisu er for langt ude. Tiramisuen manglede i øvrigt lethed og havde et 
alt for voldsomt kakaodrys. 
</p><p>
Stedets crème brûlée havde for meget sukker på toppen. Skøjtebanen af sukker 
var tyk og satte sig fast i tænderne. Samtidig var der sjusket med 
gasbrænderen, så sukkerkrystallerne i kanten slet ikke var smeltet. 
</p><p>
Under desserterne fik kokken et lift hjem, og så var han væk. Vi var overladt 
til servitricen, som, i stedet for at rydde bordet og give os regningen, 
tjekkede sin telefon i 20 minutter. 
</p><p>
Det var med en følelse af at være blevet udsat for en dygtig 
brugtvognsforhandlers retorik, jeg tog E20 væk fra Kastrup tilbage mod byen. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2361545/smart-italiener-overbeviser-ikke-med-kul-pasta-og-udkogt-spinat/">Smart italiener overbeviser 
ikke med kul-pasta og udkogt spinat</a></p>	
</div>

</div></body></html>
