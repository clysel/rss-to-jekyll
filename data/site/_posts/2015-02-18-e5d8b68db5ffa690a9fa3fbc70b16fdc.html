---
layout:     post
title: 	    "Borgerligt terrorudspil er en »udstrakt hånd« til regeringen"
post_author:	    
post_date:	    Wed, 18 Feb 2015 08:07:50 +0100
post_site:	    politiken.dk 
post_link:	    http://politiken.dk/indland/politik/ECE2551351/borgerligt-terrorudspil-er-en-udstrakt-haand-til-regeringen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med fem punkter melder de fire borgerlige partiledere sig på banen med deres 
bud på, hvad der her og nu kan gøres for at modvirke fremtidige terrorangreb 
på dansk jord. 
</p><p>
Det sker i en kronik i Jyllands-Posten, hvor Lars Løkke Rasmussen (V), 
Kristian Thulesen Dahl (DF), Anders Samuelsen (LA) og Søren Pape Poulsen (K) 
slår til lyd for flere ressorucer til politiet og efterretningstjenesterne, 
bedre udstyr og træning til betjente, bedre samarbejde mellem danske og 
udenlandske myndigheder, mere moderne teknologi til terrorbekæmpelse samt en 
styrket indsats for at undgå radikalisering i fængslerne. 
</p><p>
Siden terroranslagene i København i weekenden har de første dage været nærmest 
politik-fri. Partierne har i respekt for de døde og sårede værnet om 
borgfreden og signaleret sammenhold partierne imellem. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kan i hvert fald sige fra de konservatives side, at vi kommer med noget 
mere og noget mere konkret
</p>
<p class="sender">
Søren Pape Poulsen 
</p>
</blockquote>
</div><p/><p>
Men det ser ud til, at den politiske hverdag nu begynder at indfinde sig igen. 
</p><h3>
Pape: Mere konkrete forslag forude 
</h3><p>
I kronikken fra de fire borgerlige partiledere er der ikke sat beløb på, hvor 
mange ekstra resourcer, politiet og efterretningstjenesterne skal have, ud 
over »de nødvendige«. 
</p><p>
Ligeledes er partilederne heller ikke konkrete i forhold til, hvilken moderne 
teknologi, myndighederne skal have mere af, ud over, at de er »åbne overfor 
at give myndighederne bedre muligheder for målrettede initiativer«. 
</p><p><b class="ext-link">ANALYSE </b><a class="embeddedlink" href="http://politiken.dk/indland/politik/ECE2550774/analyse-saa-har-thorning-proevet-hyldest-i-faelledparken/">Så har Thorning prøvet hyldest i 
Fælledparken</a></p><p>
Formand for de konservative Søren Pape Poulsen erkender over for Politiken, at 
kronikken ikke glimrer ved at være speciel konkret. 
</p><p>
»Det er sådan set bare et signal om, at vi på baggruund af den tragiske 
begivenhed er klar til at komme videre forstået på den måde, at hvis der er 
noget, der ikke fungere omkring politiets materiel, deres uddannelse eller 
ressourcer til politi og efterretningstjeneste, så er vi klar til at 
diskutere det med regeringen. Det er en udstrakt hånd«, siger han og 
tilføjer: 
</p><p>
»Så kan hvert parti have noget hver især, og jeg kan i hvert fald sige fra de 
konservatives side, at vi kommer med noget mere og noget mere konkret. Men 
det her er for at sige, at vi partier er klar til at række hånden frem og 
samarbejde med regeringen, så de skal bare sige til, når de er klar«. 
</p><h3>
EL vil have kulegravet <i class=" bl-elem">cross over</i></h3><p>
Ud over kronikken fra de borgerlige er Enhedslisten også her til morgen på 
banen med et politisk udspil, ligesom SF er på vej med forslag. Regeringen 
er angiveligt ligeledes ved at lægge sidste hånd på et samlet udspil. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/fokus_danmark/fokus_terror/ECE2550870/enhedslisten-kraever-forbindelse-mellem-bander-og-ekstremister-undersoegt/">Enhedslisten kræver 
forbindelse mellem bander og ekstremister undersøgt</a></p><p class=" bl-elem">
Enhedslisten kræver en kulegravning af, om henholdsvis politiet og 
efterretningstjenesterne er tilstrækkelig opmærksom på det <i>cross 
over</i>, der tilsyneladende sker mellem 'almindelig' bandekriminalitet til 
religiøs ekstremisme. Netop den formodede nu dræbte terrormand i weekenden, 
Omar Abdel Hamid el-Hussein, havde tidligere frekventeret bandemiljøerne. 
</p>	
</div>
</div></body></html>
