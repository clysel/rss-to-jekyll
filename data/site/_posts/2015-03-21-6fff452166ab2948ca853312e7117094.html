---
layout:     post
title: 	    "Billeder: Islamisk Stat har ødelagt 1.600 år gammelt kloster"
post_author:	    
post_date:	    Sat, 21 Mar 2015 09:55:15 +0100
post_site:	    politiken.dk 
post_link:	    http://politiken.dk/kultur/ECE2597904/billeder-islamisk-stat-har-oedelagt-1600-aar-gammelt-kloster/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den ekstremistiske gruppe Islamisk Stat (IS) har tilsyneladende smadret dele 
af et kristent kloster i Irak. Klosteret blev for cirka 1.600 år siden.
</p><p>
For få dage siden blev der lagt billeder ud på internettet, som viser 
eksplosioner ved klosteret. Det skriver den britiske avis The Independent.
</p><p>
»Nyheden gør os dybt bedrøvede. Igen rammer IS os i hjertet med terror og 
barbari. Ikke alene foragter IS vores religiøse overbevisninger, men også 
vores litteratur og kunst, som virkelig gav så meget til verden«, siger 
Diana Yaqco, talsperson for en assyrisk rettighedsgruppe, til avisen.
</p><h3>
Enestående bibliotek
</h3><p>
IS tiltvang sig kontrol over det historiske bygningsværk kort tid efter, at 
bevægelsen i 2014 indledte sin offensiv i det nordlige Irak.
</p><p>
Mar Behnam, som klosteret hedder, ligger cirka 30 kilometer sydøst for byen 
Mosul, der kontrolleres af Islamisk Stat.
</p><p>
Klosteret indeholdt blandt andet et enestående bibliotek.
</p><p>
Det blev i sin tid bygget ved gravstedet for den assyriske martyr og helgen 
prins Behnam og hans søster Sarah.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2576515/unesco-om-is-oedelaeggelser-menneskehedens-forhistorie-smadres-systematisk/">Unesco om IS' ødelæggelser: 
Menneskehedens forhistorie smadres systematisk</a></p><p>
I juni sidste år var der beretninger om, at militante IS-folk have fjernet 
kors og brændt forhistoriske dokumenter fra klosteret.
</p><p>
En katolsk præst, der indtil for tre år siden havde ansvaret for klosteret, 
fortalte i den forbindelse, at »terroristerne fra Islamisk Stat kan 
finde på alt«.
</p><p>
»De vil ødelægge alt, hvis de ikke bliver stoppet«, fortalte han.
</p><p>
I juli truede IS først med at slå munkene i klosteret ihjel, før de smed dem 
på porten. Familier, der boede i klosteret, blev også forvist. Klosterets 
mure bærer nu inskriptionen 'Islamisk Stats ejendom'. 
</p><p><b class="ext-link">OVERBLIK</b><a class="embeddedlink" href="http://politiken.dk/kultur/ECE2565968/her-er-de-mest-berygtede-kulturoedelaeggelser-i-moderne-tid/">Her er de mest berygtede 
kulturødelæggelser i moderne tid</a></p><p>
Stedet blev i 1986 renoveret og blev i mange år herefter besøgt af tusindvis 
af kristne og muslimske pilgrimme.
</p><p>
Der er de seneste måneder dukket adskillige videoer op, hvor medlemmer af IS 
tilsyneladende ødelægger andre historiske monumenter og arkæologiske fund.
</p><p class=" bl-elem">
/ritzau/
</p>	
</div>
</div></body></html>
