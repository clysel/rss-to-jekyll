---
layout:     post
title: 	    "Dansk cykelhold bestjålet for alt og må forlade løb"
post_author:	    
post_date:	    Sun, 22 Feb 2015 10:29:58 +0100
post_site:	    politiken.dk 
post_link:	    http://politiken.dk/sport/cykling/ECE2557783/dansk-cykelhold-bestjaalet-for-alt-og-maa-forlade-loeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Glæden over gårsdagens fine præstationer på 1. etape i det franske to dages 
arrangement Tour du Haut Var havde endnu ikke lagt sig hos det danske 
cykelmandskab Cult Energy, da humøret dykkede helt ned i kulkælderen.
</p><p>
Da holdets mekanikere her til morgen skulle til at gøre cyklerne klar, 
opdagede de til deres bestyrtelse, at tyve i nattens løb havde brudt ind i 
lastvognen, som stod parkeret ved hotellet, og havdee tømt den for alt, hvad 
de overhovedet kunne bruge.
</p><h3>
Kan kun håbe på et mirakel
</h3><p>
»Vi er nærmest i chok«, siger Cult Energys sportslige leder Michael Skelde, 
der må se i øjnene, at gerningsmændene er sluppet af sted med værdier for 
flere hundrede tusinde kroner.
</p><p>
»Vi havde med store forventninger set frem til at skulle i gang med dagens 
etape, men nu må vi i bogstaveligste forstand i stedet vente tomhændede 
hjem«.
</p><p><b class="ext-link">LÆS OG SÅ</b><a class="embeddedlink" href="http://politiken.dk/sport/cykling/ECE2557529/dansk-hold-fortsaetter-med-at-levere-topresultater/">Dansk hold fortsætter med at 
levere topresultater</a></p><p>
»Der bliver ikke mere cykelløb for os i denne weekend, og jeg frygter, at vi 
heller ikke bliver klar til det belgiske storløb Het Nieuwsblad på lørdag«.
</p><p>
»Det eneste, vi lige nu kan gøre, er at håbe på et mirakel«.
</p><h3>
Havde taget forholdsregler
</h3><p>
»Det er jo ikke første gang, dette sker for et cykelhold, så vi havde taget 
vores forholdsregler ved at køre en bil helt op til bagsmækken af 
lastvognen«.
</p><p>
»Vi regnede med, at det derfor ville være umuligt for nogen af få adgang til 
den, men tyvene må åbenbart have skubbet bilen væk. I hvert fald er de 
kommet ind ved at bryde låsen op og har taget alt, hvad de kunne komme i 
nærheden af«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2554866/dansk-cykelboss-fryder-sig-over-top-10-facit-og-staerk-offensiv/">Dansk cykelboss fryder sig 
over top-10 facit og stærk offensiv</a></p><p>
»Cykler, hjul og alt andet, hvad de ellers kunne anvende, er simpelthen væk. 
Nu venter vi på politiet, som skal se på sagen. Meget andet kan vi ikke 
stille op lige nu«.
</p><h3>
Havde klaret sig fint på 1. etape
</h3><p>
Cult Energy var sluppet fin fra start i Tour du Haut Var med en fjerdeplads 
til tyskeren Fabien Wegmann på gårsdagens etape, ligesom både landsmanden 
Linus Gerdemann og danske Rasmus Guldhammer var med hjem i den første store 
gruppe på henholdsvis 9.- og 23. pladsen.
</p><p class=" bl-elem">
I dag skulle rytterne så have været ude på den afgørende styrkeprøve med start 
og mål i Draguignan, men Tour du Haut Var må altså fortsætte uden Cult 
Energy, hvis øvrige deltagere i løbet var svenskeren Gustav Larsson, 
franskmanden Romain Lemarchand og den danske trio Michael Reihs, Troels 
Vinther og Martin Mortensen.
</p>	
</div>
</div></body></html>
