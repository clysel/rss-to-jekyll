---
layout:     post
title: 	    "20-årigt stortalent sikrer sæsonens første danske sejr"
post_author:	    
post_date:	    Fri, 17 Apr 2015 19:01:40 +0200
post_site:	    politiken.dk 
post_link:	    http://politiken.dk/sport/cykling/ECE2632978/20-aarigt-stortalent-sikrer-saesonens-foerste-danske-sejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Sæsonens første danske gevinst i et landevejsløb på den internationale terminsliste er omsider i hus.</p><p>Ikke en af de mest opsigtsvækkende ganske vist, men en, der under alle omstændigheder sikrer vigtige point til den kontinentale europæiske rangliste og samtidig peger frem mod flere lovende bedrifter.</p><p>Det var det 20-årige stortalent Søren Kragh Andersen (Team Trefor-Blue Water) der susede sejrrigt over stregen på den 122 km lange 1. etape fra Kemperland til Zierikzee i det hollandske todages arrangement ZLM Roompot Tour, der indgår i Den Internationale Cykelunions Nations Cup for U23-landshold.</p><h3>Michael Carbel på fjerdeplads</h3><p>Søren Kragh henviste i spurten belgieren Daan Myngheer (Verandas Williams) og den engelske landsholdsrytter også på bane Owain Doull (Team Wiggins) til de to andre podiepladser, mens Cult Energys Michael Carbel sluttede som nr. 4.</p><p>Den vindende dansker scorede otte ranglistepoint for etapetriumfen og sikrer sig yderligere to for at bære førertrøjen, når løbet i morgen formiddag fortsætter med en 24,8 km enkeltstart i Kemperland for at slutte med en etape på 177 km, der har start og mål i Goes.</p><p>I forvejen har Søren Kragh 16 point for sin sjetteplads i Volta Limburg Classic for et par uger siden.</p><h3>Storebror med fremme i Frankrig</h3><p>Mens Søren Kragh Andersen optrådte i landsholdstrøjen på de hollandske landeveje, var hans tre år ældre bror Asbjørn og den firedobbelte verdensmester på bane, 30-årige Alex Rasmussen, i det vanlige Team Trefor-Bluewater dress, da de gjorde sig positivt bemærket i det franske Tour du Loir-et-Cher.</p><p>På den 209 km lange 3. etape fra Freteval til Vendôme blev de to i finalen overrumplet af den franske duo Yann Guyot (Armée de Terre) og Thomas Rostollan (Aix-en-Provence), der nåede til vejs ende med et forspring på 13 sekunder til en kvartet med Alex Rasmussen og Asbjørn Kragh som de hurtigste.</p><p>Dermed hentede Alex Rasmussen, der er i gang med sin første sæson hos Trefor-Bluewater, to point, som var hans første i år.</p><p class=" bl-elem">De to danskere havde inden etapen sat 1.22 minut til sammenlagt og spiller derfor ingen rolle i kampen om førertrøjen, der indehaves af franskmanden Romain Cardis (Vendée U).</p>	
</div>

</div></body></html>
