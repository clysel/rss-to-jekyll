---
layout:     post
title: 	    "To passagertog stødt sammen i Schweiz"
post_author:	    Christian Østergaard
post_date:	    Fri, 20 Feb 2015 10:01:00 +0000
post_site:	    ing.dk 
post_link:	    http://ing.dk/artikel/passagertog-stoedt-sammen-i-schweiz-174264
---
<html><body><div><section class="body"><p>En togulykke 30 km fra Zürich har såret fem, heraf én alvorligt, oplyser politiet og togoperatøren SBB til <a href="http://uk.reuters.com/article/2015/02/20/uk-swiss-train-idUKKBN0LO0FD20150220?feedType=RSS&amp;feedName=worldNews">Reuters</a>. Ulykken fandt sted i den lille by Rafz nær grænsen til Tyskland klokken 6:45 fredag morgen.</p>
			<p>Der er dog stadig ikke fuldt overblik over ulykken og antallet af tilskadekomne er derfor endnu ikke sikkert. Tidligere på morgenen berettede flere internationale medier om 50 tilskadekomne. Det er endnu for tidligt at udelukke, at passagerer er døde ved ulykken, oplyser en talskvinde for politiet til <a href="http://www.wsj.com/articles/swiss-train-crash-causes-many-injuries-1424420071">Wall Street Journal</a>.</p>
			<blockquote class="twitter-tweet" lang="en">Zug-Kollision in <a href="https://twitter.com/hashtag/rafz?src=hash">#rafz</a> : Unser Reporter informiert laufend auf <a href="https://twitter.com/hashtag/radio24?src=hash">#radio24</a> <a href="http://t.co/dnCptb651E">http://t.co/dnCptb651E</a> <a href="http://t.co/SXzYLZJIlX">pic.twitter.com/SXzYLZJIlX</a>— Radio 24 (@radio24) <a href="https://twitter.com/radio24/status/568695007282122752">February 20, 2015</a></blockquote>
			<p>SBB oplyser til den schweiziske avis  <a href="http://www.nzz.ch/zuerich/unfall-zug-rafz-1.18487271">Neue Zuercher Zeitung</a>, at togene har 'flankeret' hinanden ved at støde sidelæns sammen i et sporskifte.</p>
			<p>Vidner til ulykken fortæller ifølge Neue Zuercher Zeitung, at ekspresstoget ramte lokaltoget bagfra. Billeder fra ulykkesstedet viser, at nogle passagervogne på ekspresstoget er blevet afsporet og nu krænger til den ene side, men at vognene er ikke væltet helt. Der er endnu ingen forklaring på, hvordan de to tog kunne befinde sig tæt nok på hinanden til at kollidere.</p>
			<p>Mange lokale nyhedsmedier og private har delt billeder af de to tog, der var involveret i ulykken på <a href="https://twitter.com/search?v=stream&amp;q=%23Rafz&amp;src=hash&amp;mode=photos">Twitter</a>.</p>
			<blockquote class="twitter-tweet" lang="en">Swiss train collision injures ‘scores of people’ <a href="http://t.co/iCdeXPX5pO">http://t.co/iCdeXPX5pO</a> <a href="http://t.co/100zJ8lo94">pic.twitter.com/100zJ8lo94</a>— euronews (@euronews) <a href="https://twitter.com/euronews/status/568702591737184256">February 20, 2015</a></blockquote>
		</section></div></body></html>
