---
layout:     post
title: 	    "Klarlund: Stort vægttab skal fastholdes hele livet"
post_author:	    
post_date:	    Sat, 28 Mar 2015 06:00:19 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2605003/klarlund-stort-vaegttab-skal-fastholdes-hele-livet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Spørgsmål fra Anonym: </b></p><p>
Ved hjælp af intensiv træning – vægtløftning og lignende – og et højt 
proteinindtag er det lykkedes min søn over de seneste tre år at tabe sig 37 
kg. 
</p><p>
Han har været overvægtig, siden han var 15-16 år, hvor han passerede 100 kg. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585086/klarlund-masser-af-motion-kan-forbedre-kolesteroltallet/">Klarlund: Masser af motion kan 
forbedre kolesteroltallet</a></p><p>
Først da han fik konstateret for højt blodtryk og fik at vide, at han skulle 
være far, kom motivationen til en radikal livsforandring. Han havde da i 
2012 som 27-årig nået 117 kg. Han har selv fundet sin vej – valgt de kilder, 
han har fundet troværdige. I dag vejer han som 30-årig 80 kg (er 178 cm 
høj), men er ikke sluppet af med blodtryksforhøjelsen. 
</p><p>
Foran sig har han en opgave, der varer resten af livet: at fastholde 
vægttabet! 
</p><p>
Tager det mange år, før kroppen vænner sig til den ny, lavere vægt? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2536528/klarlund-saa-meget-tager-du-paa-hvis-du-spiser-1-kilo-flaeskesvaer/">Klarlund: Så meget tager du 
på, hvis du spiser 1 kilo flæskesvær</a></p><p><b>Bente Klarlund Pedersen: </b></p><p>
Allerførst vil jeg ønske din søn tillykke med det flotte resultat. Når det er 
sagt, er jeres bekymring relevant, for rigtig mange mennesker, der har 
gennemgået et stort vægttab, ender med at tage på igen. Der er dog 
forskning, der viser, at hvis man har tabt sig i vægt som resultat af både 
diæt og motion eller motion alene, får man dels et sundere vægttab, dels 
forebygger man i højere grad vægtøgning, i modsætning til hvis man har tabt 
sig uden motion. 
</p><p>
Selv om dagligdagen er travl, er det uhyre vigtigt, at motionsdelen får en 
stor plads i vedligeholdelsen af vægttabet. Motionen skal optimalt set være 
en kombination af styrketræning, der bygger muskulatur op, samt 
udholdenhedstræning, hvor der brændes en masse energi af. Hvis der 
indimellem udføres fysisk aktivitet med høj intensitet, vil det give en 
bonusforbrænding ud over den tid, hvor man træner. Det kan være en god ide 
at dyrke motion sammen med andre. Har man en aftale om træning, skal der 
mere til at aflyse. Hvis vægten begynder at stige, skal din søn på den igen 
med den metode, der allerede har vist sig effektiv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2426681/klarlund-jo-stoerre-vi-er-jo-mere-forbraender-vi/">Klarlund: Jo større vi er, jo 
mere forbrænder vi</a></p><p>
En stor undersøgelse har vist, at der ikke er den store forskel på, hvilken 
diæt der er bedst, når man går på slankekur. Her er det vigtigste at vælge 
en kur, som man kan holde. Så længe man er i dagligt kalorieunderskud og 
motionerer meget, kan man tåle både meget protein og fedt. Nogle slankekure 
indebærer et meget højt proteinindtag, hvilket er i orden i en periode, men 
når man har nået sin ønskevægt, er det bl.a. af hensyn til tarme og nyrer 
godt at skrue lidt ned for proteinerne og sætte fokus på en rimeligt 
varieret kost med vægt på det grønne og det fiberrige. 
</p><p>
Hvis det høje blodtryk udelukkende var en konsekvens af fysisk inaktivitet og 
overvægt, ville man typisk se, at blodtrykket var faldet som følge af 
livsstilsændringen. Når det ikke er sket, er det væsentligt, at blodtrykket 
følges hos egen læge, der kan tage stilling til, om der er behov for 
behandling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2439265/klarlund-svarer-skal-jeg-spise-glutenfrit-eller-efter-blodtype/">Klarlund svarer: Skal jeg 
spise glutenfrit eller efter blodtype?</a></p><p class=" bl-elem">
Fysisk set kan kroppen fint vænne sig til den nye vægt, men en person, der har 
været meget stor igennem størstedelen af sit liv, kan faktisk godt have 
svært ved at vænne sig til en identitet som slank, ikke mindst hvis 
vægttabet er indtruffet over meget kort tid. Det kan i nogle tilfælde give 
psykologiske udfordringer, at man opfatter sig selv som en anden, end man 
er. 
</p>	
</div>
</div></body></html>
