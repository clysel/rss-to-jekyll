---
layout:     post
title: 	    "Sportsdøgnet: Uefa-sanktioner koster storklub millioner "
post_author:	    
post_date:	    Tue, 28 Apr 2015 11:02:44 +0200
post_site:	    politiken.dk 
post_link:	    http://politiken.dk/sport/ECE2646232/sportsdoegnet-uefa-sanktioner-koster-storklub-millioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold:</b> Det europæiske fodboldforbund Uefa har udstukket en bøde på 
750.000 kroner til hollandske Feyenoord efter massive uroligheder før, under 
og efter hjemmekampen mod Roma i Europa League tidligere på foråret. 
Hollænderne skal ligeledes spille deres førstkommende kamp i Europa League 
uden tilskuere på lægterne på deres De Kuip-stadion. Stadionsanktionen 
kommer til at koste klubben flere millioner kroner i tabte entreindtægter og 
omsætning. Feyenoord er nr. 3 i deres hjemlige liga og har således direkte 
kurs mod gruppespillet i næste sæsons Europa League. 
</p><p><b>Ishockey:</b> Første runde af slutspillet blev sidste stop for NHL-klubben 
New York Islanders i denne sæson. Holdet med danske Frans Nielsen tabte 1-2 
i den syvende og afgørende kamp på udebane mod Washington Capitals, som 
dermed skøjter videre til næste runde. Frans Nielsen scorede newyorkernes 
ene mål i kampen, da han i forbindelse med et hurtigt opspil sendte en 
ufarlig puck mod mål, som Braden Holtby i Capitals' mål lod slippe gennem 
benene. Nederlaget betyder, at 31-årige Frans Nielsen nu kan nå med til VM, 
der begynder denne uge i Tjekkiet. Han skal dog først have tilladelse af sin 
klub til at stille op i rødt og hvidt, og Nielsen har været en del skadet på 
det seneste, så klubbens lægestab vender muligvis tommelfingeren nedad. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li>16.15 Cykling: Romandiet Rundt – 1. etape</li><li class=" bl-elem">4.05 Basketball: NBA – playoff</li></ul><p><b>TV3+</b></p><ul><li class=" bl-elem">20.45 Fodbold, Premier League: Hull-Liverpool</li></ul><p><b>TV3 Sport 1</b></p><ul><li class=" bl-elem">20.00 Fodbold, tysk pokalturnering: Bayern München-Dortmund</li></ul><p><b>TV3 Sport 2</b></p><ul><li class=" bl-elem">2.00 Ishockey: NHL-slutspil.</li></ul><p><b>6’eren</b></p><ul><li class=" bl-elem">19.55 Fodbold, La Liga: Barcelona-Getafe</li></ul><p><b>Canal8 Sport</b></p><ul><li class=" bl-elem">21.55 Fodbold, La Liga: Athletic Bilbao-Real Sociedad</li></ul><p><b>Eurosport</b></p><ul><li>11.00 Billard: Snooker – VM</li><li>14.00 Cykling: Tour of Turkey – 3. etape</li><li>15.30 Billard: Snooker – VM</li><li class=" bl-elem">20.00 Billard: Snooker – VM</li></ul><p class=" bl-elem"/>
</div>
</div><p><b class="ext-link">Ishockey: </b>Til gengæld vil <a class="embeddedlink" href="http://politiken.dk/sport/ishockey/ECE2646292/det-danske-stortalent-spiller-vm-hvis-han-bliver-klar/">det danske 
stortalent Oliver Bjorkstrand gerne spille VM, hvis han bliver klar</a>. 
Det kræver dog, at hans juniorhold bliver slået ud af slutspillet i 
Nordamerika. NHL-klubben Columbus, der har Oliver Bjorkstrand på kontrakt, 
ser positivt på VM-planerne. </p><p><b>Håndbold: </b>Team Tvis Holstebro har allerede afløseren klar for den 
ene af Damgaard-brødrene, efter at klubben mandag meddelte, at både Allan og 
Michael Damgaard er tabt for klubben efter denne sæson. Tirsdag fortæller 
klubben, at finske Jac Karlsson kommer til fra Mors-Thy Håndbold som afløser 
for playmaker Allan Damgaard. <b class="ext-link">Læs også:</b><a class="embeddedlink" href="http://politiken.dk/sport/haandbold/ECE2645645/officielt-damgaard-broedre-skifter-til-hsv-og-magdeburg/">Damgaard-brødre 
skifter til HSV og Magdeburg</a></p><p><b class="ext-link">Fodbold: </b>Belgiske Lokerens 24-årige spiller Gregory Mertens faldt 
livløs om, angiveligt med hjertestop, under en kamp i aftes. Gennem en halv 
time ydede tililende læger hjertemassage til den unge belgier, inden han 
blev kørt på hospitalet i ambulance. Det er ikke første gang, at unge 
spillere falder om på banen. I sidste måned <a target="_blank" href="http://politiken.dk/sport/fodbold/premierleague/ECE2574340/kollapset-swansea-spiller-er-okay-efter-familierelateret-stress/">kollapsede 
Swansea-angriberen Bafetimbi Gomis</a>. 
</p><p><b>Basketball: </b>Da Cleveland Cavaliers vandt den fjerde kamp mod Boston 
Celtics natten til mandag, bookede favoritterne en plads i næste runde i 
NBA-slutspillet. Men det bliver uden to af holdets profiler til at begynde 
med. I kampen mod Boston Celtics rev den store forward Kevin Love sin 
skulder af led og er ude i et godt stykke tid, og samtidig har holdets point 
guard J.R. Smith fået to kampes karantæne af NBA. 
</p><p><b>Basketball: </b>Effektiviteten på trepointsforsøg var afgørende for, at de 
sidste fire års danmarksmestre fra Bakken Bears tabte første DM-finale 
mandag mod Horsens IC på hjemmebane med 65-74. Det mener Tuominen, der er 
cheftræner i Bakken Bears. »Deres bedste spillere spillede bedre end vores 
bedste spillere. De havde et par stykker, der spillede på et meget højt 
niveau. Bortset fra Chris Christoffersen havde vi ikke mange spillere, der 
spillede godt offensivt. 65 point på hjemmebane er ikke godt nok«. 
</p><p><b>Fodbold:</b> Mens skaderne de seneste uger er væltet ned over de danske 
U21-landsholdsspillere, var der mandag aften en mere positiv nyhed til 
landstræner Jess Thorup. Angriberen Emil Berggreen viste nemlig endnu 
engang, at han kan lave mål. Danskeren blev matchvinder, da hans klub 
Eintracht Braunschweig holdt liv i håbet om oprykning til Bundesligaen med 
en hjemmesejr på 4-2 over bundholdet Erzgebirge Aue. 
</p><p class=" bl-elem"><b>Olympisk:</b> Indien drømmer om være værter for de olympiske sommerlege, 
men det bliver ikke i år 2024. Det siger præsidenten for Den Internationale 
Olympiske Komité IOC, Thomas Bach, efter et møde med premierminister 
Narendra Modi. »Han (premierminister Modi, red.) vurderer seriøst, om landet 
kan ansøge om OL-værtsskabet, men han vil være sikker på, at landet er godt 
forberedt. Men de ville næppe nå det, før ansøgningsfristen løber ud, det er 
vi enige om. Men landet kan være en reel kandidat senere hen«, siger Thomas 
Bach. 
</p>	
</div>

</div></body></html>
