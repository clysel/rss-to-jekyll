---
layout:     post
title: 	    "19-årig fængslet for drab på sin farmor i København"
post_author:	    
post_date:	    Fri, 06 Mar 2015 14:31:07 +0100
post_site:	    politiken.dk 
post_link:	    http://politiken.dk/indland/ECE2576719/19-aarig-faengslet-for-drab-paa-sin-farmor-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Da vi kommer ud til hendes lejlighed, finder vi en død person og en mand i 
lejligheden.
</p>
<p class="sender">
Efterforskningsleder Sune Christensen 
</p>
</blockquote>
</div><p>
Det var nødværge, da en 19-årig mand på et tidspunkt i den forgangne uge 
forvoldte sin farmors død i hendes lejlighed i Københavns Nordvestkvarter.
</p><p>
Sådan forklarer den 19-årige ifølge Ekstrabladet.dk selv under dagens 
grundlovsforhør ved Retten på Frederiksberg, hvor anklagemyndigheden ved 
Københavns Politi kræver manden varetægtsfængslet for drab på kvinden.
</p><p>
Ifølge manden blev kvinden dræbt under et skænderi, hvor hun begyndte at slå 
og sparke, og hvor hun tog fat i en kniv.
</p><h3>
Varetægtsfængsles i tre uger
</h3><p>
Trods mandens forklaring om nødværge har Retten på Frederiksberg dog 
besluttet, at manden skal varetægtsfængsles i foreløbig tre uger for drabet 
på den 73-årige kvinde.
</p><p>
Det var pårørende til den ældre kvinde, som i går aftes omkring klokken 22.30 
kontaktede politiet.
</p><p>
»Pårørende kontaktede os, fordi de var nervøse for, at der skulle være sket et 
eller andet med kvinden«, fortalte central efterforskningsleder Sune 
Christensen til Ritzau i nat.
</p><p>
»Da vi kommer ud til hendes lejlighed, finder vi en død person og en mand i 
lejligheden«, lød det fra Sune Christensen.
</p><p class=" bl-elem">
Ifølge politiets sigtelse er drabet sket i tidsrummet mellem 21. februar og 5. 
marts.
</p>	
</div>
</div></body></html>
