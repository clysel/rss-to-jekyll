---
layout:     post
title: 	    "Klassikerstjerne slipper for millionbøde og karantæne"
post_author:	    
post_date:	    Thu, 07 May 2015 17:00:41 +0200
post_site:	    politiken.dk 
post_link:	    http://politiken.dk/sport/cykling/ECE2659746/klassikerstjerne-slipper-for-millionboede-og-karantaene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da en af forårets mest fremtrædende klassikerskikkelser, belgieren Greg Van 
Avermaet (BMC), torsdag gav møde for disciplinærkomitéen i det belgiske 
cykelforbund, havde han truslen om en alvorlig dopingtraf hængende over 
hovedet. 
</p><p>
Forbundets anklager krævede nemlig den 29-årige Van Avermaet udelukket i to år 
samt idømt en bøde for overtrædelse af antidopingreglementet i 2012 i 
forbindelse med den affære, der har den belgiske læge Chris Mertens som 
hovedpersonen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2653169/gigantisk-engelsk-folkefest-slutter-med-norsk-succes/">Gigantisk engelsk folkefest 
slutter med norsk succes</a></p><p>
Sagen har verseret i et par måneder, og den endelige behandling er flere gange 
blevet udsat, men da Van Avermaet i dag kunne forlade den retslige seance, 
skete det som en lettet og lykkelig mand. 
</p><h3>
Under et hårdt pres 
</h3><p>
Belgieren blev nemlig fuldstændig frifundet for de anklager, der var rettet 
mod ham om anvendelse af ulovlige medikamenter, og dermed er dommen på linje 
med den, der blev afsagt i sidste uge med cykelcrossspecialisten Tom Meussen 
som tiltalt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2652342/tour-de-france-feberen-raser-atter-i-england/">Tour de France-feberen raser 
atter i England</a></p><p>
»Jeg tror ikke, nogen kan forestille, hvilket pres jeg har været under de 
seneste måneder«, lød det fra en grådkvalt Van Avermaet, da han efter sagens 
afslutning talte med de belgiske medier. 
</p><p>
»Jeg har hele tiden vidst, at jeg var uskyldig, og det har gjort det ekstra 
hårdt at få være udsat for disse beskyldninger«. 
</p><h3>
Genoptager aktiviteterne i Belgien Rundt 
</h3><p>
»Jeg har forsøgt udadtil at agere så upåvirket som muligt, men jeg kan 
garantere for, at denne affære har plaget mig dag og nat, ligesom det har 
været en enorm belastning for min familie«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2651721/kriseramt-tour-de-france-stjerne-droener-ind-i-ny-nedtur/">Kriseramt Tour de 
France-stjerne drøner ind i ny nedtur</a></p><p>
»Nu glæder jeg mig bare til at lægge alt dette bag mig og komme videre med 
sæsonen«, sagde Van Avermaet, der i øjeblikket puster ud oven på et krævende 
forår og efter planen genoptager aktiviteterne i Belgien Rundt fra 27. til 
31. maj. 
</p><h3>
Topplaceringer i tre klassikere 
</h3><p>
Hidtil i år er Van Avermaet noteret for en enkelt sejr på en etape i , men han 
har gjort det så godt i klassikerne, at han lige nu er at finde som nr. 11 
på WorldTour-ranglisten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2637689/tre-tour-stjerner-udfordrer-klassikerspecialister-i-skrap-finale/">Tre Tour-stjerner udfordrer 
klassikerspecialister i skrap finale</a></p><p>
Det skyldes de point, han har indkørt med topplaceringer både i Flandern 
Rundt, Paris-Roubaix og Amstel Gold Race. 
</p><p>
I førstnævnte blev han nr. 3 syv sekunder efter den førende norsk-hollandske 
duo Alexander Kristoff (Katusha) og Niki Terpstra (Etixx-Quick Step). I den 
franske brostensudfordring blev det ligeledes til en tredjeplads, da han var 
med i den syvmands gruppe, der nåede samlet til mål med tyskeren John 
Degenkolb (Giant-Alpecin) som vinder foran tjekken Zdenek Stybar 
(Etixx-Quick Step). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2567764/dopingaffaere-truer-pludselig-klassikerfavorits-karriere/">Dopingaffære truer pludselig 
klassikerfavorits karriere</a></p><p class=" bl-elem">
Og Van Avermsaet rundede sit forår af med en femteplads i det hollands 
storløb. 
</p>	
</div>

</div></body></html>
