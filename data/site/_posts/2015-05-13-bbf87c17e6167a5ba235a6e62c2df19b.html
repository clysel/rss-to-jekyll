---
layout:     post
title: 	    "Kronologi: Sådan gik der småkager i dansk badminton"
post_author:	    
post_date:	    Wed, 13 May 2015 14:08:36 +0200
post_site:	    politiken.dk 
post_link:	    http://politiken.dk/sport/ECE2668141/kronologi-saadan-gik-der-smaakager-i-dansk-badminton/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Badminton Danmark har onsdag genoptaget samarbejdet med de fem topspillere 
Mathias Boe, Carsten Mogensen, Kamilla Rytter Juhl, Christinna Pedersen og 
Joachim Fischer, efter at de fem har været udelukket fra landsholdet som 
følge af en sponsorkonflikt. 
</p><p>
Her følger en kronologisk gennemgang af konflikten, der involverer de to 
konkurrerende småkageproducenter – Kjeldsen Cookies og Danisa. 
</p><p>
2012: <br/>
Mathias Boe og Carsten Mogensen indgår individuelle sponsoraftaler med 
Kjeldsen Cookies. Kontrakten siger, at spillerne ikke må reklamere for et 
konkurrerende firma. 
</p><p>
2013: <br/>
Kamilla Rytter Juhl, Christinna Pedersen og Joachim Fischer indgår 
individuelle sponsoraftaler med Kjeldsen Cookies. I kontrakterne står der, 
at spillerne ikke må reklamere for et konkurrerende firma. 
</p><p>
Forbundet indgår en kollektiv aftale med Spillerforeningen, hvor blandt andre 
Joachim Fischer har siddet med som spillerrepræsentant. Aftalen åbner 
mulighed for, at forbundet kan finde en sponsor til eksempelvis hold-VM, 
Sudirman Cup. 
</p><h3>
Uddrag fra den kollektive aftale (kilde: Politiken): 
</h3><p>
- Spillertruppen anerkender (...) at forbundet kan sætte sponsorer på 
landsholdstrøjen i overensstemmelse med nærværende aftale. 
</p><p>
- Spillere i forbundets officielle Spillergrupper og andre landsholdsaktuelle 
spillere er forpligtet til at sikre, at deres individuelle kontrakter med 
dragtsponsor ikke er i strid med nærværende aftale og dermed hindrer 
udtagelse til landshold. 
</p><p>
- Spillere med allerede indgåede aftaler i konkurrence med forbundets 
dragtsponsor skal medvirke til hurtigst muligt at sikre at kunne leve op til 
forpligtigelsen i medfør af denne bestemmelse. 
</p><p>
2015 – januar/februar: 
</p><p>
Landstræner Lars Uhre bliver kontaktet af Danisa-direktør Erik Bresling, og 
Uhre formidler kontakten til Badminton Danmark. Landstræneren modtager et 
honorar for at formidle kontakten til Danisa. 
</p><p>
Forbundets assistenttræner Jesper Larsen, der også har en rolle som 
sponsormedarbejder i forbundet, udfærdiger sponsoraftalen med Danisa. 
Larsen, der senere har opsagt sin stilling, modtager et honorar for sit 
arbejde med Danisa-aftalen. 
</p><p>
8. februar 2015: <br/>
Forbundet og Danisa indgår sponsoraftale omkring Sudirman Cup. Forbundet har 
ikke haft en sponsoraftale i flere år. 
</p><p>
4. marts: <br/>
Forbundet og Danisa indgår aftale om et sponsorat af Super Series-turneringen 
Denmark Open, der i 2015, 2016 og 2017 vil blive sponsoreret af Danisa. 
Danisa indgår samtidig sponsorater med alle danske landstrænere samt 
individuelle sponsorater med de to spillere Jan Ø. Jørgensen og 
Hans-Kristian Vittinghus. 
</p><p>
16. april:<br/>
Under forhandlinger mellem de fem spillere og forbundet tilbyder de danske 
profiler at spille i blanke trøjer uden reklamer til Sudirman Cup. Derudover 
tilbyder spillerne en økonomisk kompensation til forbundet og afsigelse af 
deres bid af sponsorpenge fra Danisa. Forslagene bliver afvist af forbundet. 
</p><p>
17. april:<br/>
Forbundet ophører samarbejdet med de fem spillere, der ikke vil blive udtaget 
til Sudirman Cup. Spillerne må stoppe træningen med landsholdet og får ikke 
længere støtte af forbundet. 
</p><p>
Spillerne erkender, at forbundet juridisk har retten på sin side, men på det 
moralske plan er frustrationen stor, da man henviser til, at forbundet 
kendte til spillernes individuelle sponsoraftaler med Kjeldsen Cookies, da 
forbundet lavede aftalen med Danisa. 
</p><p>
Team Danmark slår fast, at sagen kan få konsekvenser for badmintonforbundets 
fremtidige støttekroner (efter 2016), hvis ikke dansk badminton lever op til 
de sportslige målsætninger. 
</p><p>
De fem spillere risikerer at gå glip af næste års OL i Rio de Janeiro, selv om 
det er Danmarks Idrætsforbund (DIF), der har udtagelsesretten. DIF's 
udtagelser beror på en indstilling fra badmintonforbundet, oplyser DIF. 
</p><p>
21. april:<br/>
Forbundet efterudtager seks andre spillere til Sudirman Cup og dropper 
målsætningen om medalje. 
</p><p class=" bl-elem">
13. maj:<br/>
Badminton Danmark meddeler på et pressemøde, at der er fundet en løsning i 
konflikten, og at de fem spillere er udtaget til det individuelle VM i 
Jakarta i august. 
</p>	
</div>

</div></body></html>
