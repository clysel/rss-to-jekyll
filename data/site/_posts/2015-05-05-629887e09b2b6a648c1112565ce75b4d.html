---
layout:     post
title: 	    "Hoteltjek: Charmerende Meyer-hotel hænger på madsiden"
post_author:	    
post_date:	    Tue, 05 May 2015 06:00:46 +0200
post_site:	    politiken.dk 
post_link:	    http://politiken.dk/rejser/hoteller/ECE2648006/hoteltjek-charmerende-meyer-hotel-haenger-paa-madsiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Hotel Saxkjøbing</h4>
<div class="fakta-body" data-buildingblock="embedded_factboxlink">
<p><a href="http://www.hotel-saxkjobing.dk" target="_blank">Hotel Saxkjøbing</a>, 
Torvet 9, 4990 Sakskøbing 
</p><p><b>Plus</b></p><ul><li>Lækker restaurant </li><li>Pæne værelser </li><li class=" bl-elem">Hyggelig gårdhave </li></ul><p/><p><b>Minus</b></p><ul class=" bl-elem"><li>For simpel morgenmad </li><li class=" bl-elem">Ventetid i restauranten om aftenen </li></ul>
</div>
</div><p>
Sakskøbing synes forladt sådan en søndag, men i restauranten på Hotel 
Saxkjøbing er der travlt, og det er også populært at sidde udenfor i 
gårdhaven til det gamle bindingsværkshus, centralt beliggende på byens torv. 
</p><p>
Jeg er indlogeret på Hotel Saxkjøbing med min mand og vores to børn, og 
drengen på det lille portræt, som vi møder i receptionen, er grunden til, at 
vi er her. Han hedder Claus Meyer, og ejer hotellet med vinimportør Ebbe 
Frahm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/hoteller/ECE2622867/hoteltjek-en-oase-i-aarhus/">Hoteltjek: En oase i Aarhus</a></p><p><b>Indretning og pris:</b> Jeg har via booking.com bestilt et 4-personers 
værelse i hotellets anneks, da man her kan få et værelse med dobbeltseng og 
i forlængelse heraf et værelse med to enkeltsenge. Prisen er 1.350 kr. inkl. 
morgenmad. Men ved ankomsten får vi anvist et værelse i hovedbygningen, som 
består af ét værelse med dobbeltseng, en enkeltseng og en ekstra opredning. 
Så er fidusen med to værelser i ét væk. Receptionisten kan ikke se, at vi 
har bestilt til annekset, men der står »anneks« på min kvittering, så han er 
sød at flytte os. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Hotel_Sax-foto_2_932065y.jpg" alt="" border="0"/><span class="caption"><span class="f-img-caption">Foto: 
</span>Kristine Jægesen Wilkens</span></span></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/hoteller/ECE2603018/hoteltjek-bo-i-stilen-fra-1960erne/">Hoteltjek: Bo i stilen fra 
1960'erne </a></p><p><b>Faciliteter og service:</b> Aftenens middag bliver en skøn oplevelse i 
selskab med Claus Meyers mad, om end vi undrer os over, at sommerbukken er 
udsolgt klokken 18. Men bøffen af velhængt oksefilet og de nye lollandske 
kartofler smager himmelsk. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Hotel_Sax-foto_3_932066y.jpg" alt="" border="0"/><span class="caption"><span class="f-img-caption">Foto: 
</span>Kristine Jægesen Wilkens</span></span></p><p>
Det samme gør morgenmaden, der indtages ved lange plankeborde under smukke 
lysekroner. Til gengæld er udvalget en anelse simpelt – <i>for</i> 
simpelt. Antallet af marmelader er stort, men én slags brød, ud over 
rugbrød, er ikke prangende, når man tænker på, at brød er et af Meyers 
vartegn. 
</p><p>
Familiens yngste savner de skåle med røræg og pølser, der ses på hotellets 
hjemmeside. Til gengæld er der pandekager, men man skal selv bage dem. Det 
gider manden ikke, så gæt, hvem der får den opgave ... 
</p><p class=" bl-elem"><b>Konklusion:</b> Hotellet er pænt og enkelt indrettet, men morgenmaden var <i>for 
</i>enkel – ikke mindst i forhold til prisen. Lange ventetider under 
middagen aftenen forinden trak også ned i den samlede bedømmelse. 
</p>	
</div>

</div></body></html>
