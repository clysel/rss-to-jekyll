---
layout:     post
title: 	    "Bagmænd bag hypet tv-dokumentar er selv kommet under angreb"
post_author:	    
post_date:	    Tue, 17 Mar 2015 16:55:14 +0100
post_site:	    politiken.dk 
post_link:	    http://politiken.dk/kultur/filmogtv/ECE2590666/bagmaend-bag-hypet-tv-dokumentar-er-selv-kommet-under-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Beregnende, snu og iskold. 
</p><p>
Disse ord har indtil nu klæbet til den mordmistænkte Robert Durst, der som 
hovedfigur i HBO-dokumentaren 'The Jinx' udstilles som manden, der har tre 
mord på samvittigheden. 
</p><p>
Men efter visningen af sjette og sidste afsnit af serien søndag aften i USA 
(mandag i Danmark) retter seere og tv-kommentatorer nu blikkene mod seriens 
skabere og anklager dem for lav moral, for at være sensationshungrende og 
for at være manipulerende. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/tv/kultur/ECE2588926/dokumentar-foerer-til-anholdelse-af-ejendomsmillionaer-for-drab/">Dokumentar fører til anholdelse 
af ejendomsmillionær for drab</a></p><p><i class=" bl-elem">OBS! Der kan forekomme plot spoilers i det følgende: </i></p><p>
I sidste afsnit bliver det nemlig tydeligt, at den blodtørst (»I need fresh 
blood«), der synges om i seriens introsang af bandet Eels, måske i lige så 
høj grad handler om tv-folkene som om hovedpersonen Durst. 
</p><p>
For instruktør Andrew Jarecki og producer Marc Smerling iscenesætter 
virkeligheden for at skabe mest muligt højspændt drama på skærmen. Det mener 
blandt andre Rebecca Mead, der <a target="_blank" href="http://www.newyorker.com/culture/cultural-comment/robert-dursts-grotesque-confession">skriver 
for The New Yorker</a>, der kalder finalen for »kvalmende«. <a target="_blank" href="http://www.thedailybeast.com/articles/2015/03/16/what-are-the-jinx-s-filmmakers-trying-to-hide.html">Jason 
Lynch fra The Daily Beast</a> mener serieskaberne har en fordækt dagsorden, 
mens <a target="_blank" href="http://www.theatlantic.com/entertainment/archive/2015/03/the-jinx-finale-a-voyeuristic-thrill-ride/387901/">David 
Sims i The Atlantic skriver</a>, at det sidste afsnit balancerer mellem 
undersøgende journalistik og rendyrket sensation. 
</p><h3>
Manipulerer med rækkefølge 
</h3><p>
I sidste afsnit er der to tydelige eksempler på det, kritikerne kalder 
manipulation af tidsrækkefølge. 
</p><p>
Hvorfor kommenterer den mordmistænktes advokat håndskriften i to afgørende 
breve (bevisbyrder), før Robert Durst selv har fået dem forlagt? Og hvorfor 
fremstilles det som om, Robert Durst indvilliger i et sidste interview som 
tak for, at filmskaberne hjælper ham, da han bliver anholdt for at komme for 
tæt på sin brors hjem, når han reelt blev anholdt efter interviewet? Kort 
sagt: Hvorfor fordrejer serieskaberne tidsrækkefølgen? 
</p><p>
Andrew Jarecki kan i <a target="_blank" href="http://artsbeat.blogs.nytimes.com/2015/03/16/the-jinx-ending-robert-durst-andrew-jarecki/">et 
interview med New York Times</a> ikke give et klart svar på den ombyttede 
rækkefølge og siger blot »Yeah, jeg tror, jeg bliver nødt til at vende 
tilbage til dig med et ordentlig svar på det«. 
</p><p>
Manipulationen synes unødvendig og som et brud på troværdigheden, lyder 
kritikken. Især når serieskaberne netop bruger meget energi og plads i 
serien på at rekonstruere nøjagtige tidsforløb for at bevise, at Robert 
Durst for eksempel sagtens kunne være i Los Angeles på tidspunktet for 
mordet på sin veninde Susan Berman. 
</p><h3>
En underlig bekendelse 
</h3><p>
Sidst, men ikke mindst, kritiseres den spektakulære afslutning på serien, hvor 
Robert Durst taler videre på toilettet, mens mikrofonen på hans skjorte 
fortsat er tændt, og blandt andet kommer med noget, der ligner en 
tilståelse. Kan man overhovedet bruge denne småvrøvlende monolog til noget 
som helst? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE2588873/lydoptagelse-fra-toilet-skaber-tv-historie-i-hbo-dokumentar/">Lydoptagelse fra toilet skaber 
tv-historie i HBO-dokumentar</a></p><p>
For det første er det slet ikke sikkert, at optagelserne kan bruges i en 
retssag, da interviewet formelt var afsluttet, og Durst ikke selv var 
vidende om, at han blev optaget. 
</p><div class="art-fakta article-box">
<h4 class="">
Robert Dursts afsluttende monolog</h4>
<p class="fakta-body" data-buildingblock="embedded_factboxlink">
»There it is. You're caught. You're right, of course. But you can't imagine. 
Arrest him. I don't know what's in the house. Oh, I want this. What a 
disaster. He was right. I was wrong. And the burping. I'm having difficulty 
with the question. What the hell did I do? Killed them all, of course«.
</p>
</div><p>
For det andet: Hvad er det egentlig han siger. Jo, han siger »Hvad fanden har 
jeg gjort? Slået dem alle ihjel, selvfølgelig«. Men falder ordene som en 
form for gengivelse af, hvordan omverdenen reagerer på ham? Imiterer han 
blot interviewerens holdning til ham? For i monologen optræder også 
forvirrede sætninger som »du har ret, selvfølgelig«, »arrester ham«, »han 
havde ret, jeg tog fejl«. </p><p>
Men <i>hvis </i>optagelserne kan bruges til at fælde ham, synes det dybt 
problematisk, at seriens skabere Andrew Jarecki og Marc Smerling i første 
omgang hævdede, at de opdagede optagelserne fra badeværelset for et par år 
siden. Og nu har ændret det til »for et par måneder siden«. I følge 
makkerparret har de for længst overdraget optagelserne til politiet, der dog 
ikke har handlet på 'bekendelsen', hvilket også synes bemærkelsesværdigt. 
</p><h3>
Aflyser interview 
</h3><p>
Spørgsmålene tårner sig op, men det er vanskeligt at få svar, da duoen aflyste 
flere interviews mandag - blandt andet i Tonight Show med Jimmy Fallon. I 
stedet har de udsendt en fælles erklæring, hvor det lyder, at de formentlig 
vil blive indkaldt som vidner, hvis det ender med en ny retssag mod Robert 
Durst, og at de derfor ikke mener, det er forsvarligt at udtale sig. 
</p><p>
Men det synes hyklerisk, da de i de seneste måneder har givet talrige 
interviews om Durst og sagen til medier over hele verden (blandt andet til 
danske <a target="_blank" href="http://soundvenue.com/film/2015/03/the-jinx-instruktoer-robert-durst-ville-ikke-have-mig-til-at-rense-ham-139977">Soundvenue</a>). </p><p>
Fra tv-stationen HBO, der sender 'The Jinx', er der dog stor ros til seriens 
skabere for at have skabt fornyet interesse om Robert Dursts historie i 
offentligheden og fra retssystemets side. I en udtalelse søndag lød det fra 
ledelsen: 
</p><p>
»Vi kan simpelthen ikke sige nok om det brillante stykke arbejde, Andrew 
Jarecki og Marc Smerling har gjort med at produktionen af 'The Jinx'«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2581212/hbo-dokumentar-bringer-nye-beviser-paa-bordet-i-genaabnet-mordsag/">HBO-dokumentar bringer nye 
beviser på bordet i genåbnet mordsag</a></p><p class=" bl-elem">
Også Janine Pirro, der som offentlig anklager har brugt en stor del af sin 
karriere på at få Robert Durst bragt for retten, er fuld af lovord til 
mændene bag serien og har i <a target="_blank" href="http://www.bloomberg.com/politics/features/2015-03-13/will-an-hbo-documentary-finally-nail-bobby-durst-">et 
interview med Bloomberg.com</a> fortalt, at hun til instruktør Andrew 
Jarecki har sagt: »Du får en Oscar. For han har gjort, hvad retssystemet i 
tre stater ikke har formået«. 
</p>	
</div>
</div></body></html>
