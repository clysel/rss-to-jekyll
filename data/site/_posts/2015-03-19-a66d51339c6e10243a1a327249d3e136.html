---
layout:     post
title: 	    "Marvin Gayes børn: Far ville have støttet os"
post_author:	    
post_date:	    Thu, 19 Mar 2015 16:37:56 +0100
post_site:	    politiken.dk 
post_link:	    http://politiken.dk/kultur/ECE2594454/marvin-gayes-boern-far-ville-have-stoettet-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et åbent brev underskrevet »kærlighed og respekt, Nona, Frankie og Marvin III« 
er det seneste træk i copyright-fejden mellem den amerikanske soulkonge 
Marvin Gayes familie og hitmagerne Robin Thicke og Pharrell Williams. 
</p><p>
I brevet forklarer Marvin Gayes tre børn deres bevæggrunde for den retsag, der 
i sidste uge endte med, at Robin Thicke og Pharrell Williams skulle betale 
knap 51 millioner kroner til Gaye-familien. 
</p><p>
Gaye-børnene skriver, at Thicke og Williams kunne have søgt om tilladelse til 
at bruge sangen på en passende måde, og at Gaye-familien ville have hilst en 
samtale forud for udgivelsen af 'Blurred Lines' velkommen. Men der var ingen 
samtale forud for 'Blurred Lines', og Gaye-børnene skriver, at Thicke og 
Williams har »tvunget dem ind i retten«. 
</p><p>
Til gengæld ønsker Marvin Gayes børn at stoppe rygterne om, at de skulle 
barsle med et sagsanlæg mod Pharrell Williams sang 'Happy': 
</p><p>
»Det er 100 procent forkert. Vi gør absolut intet krav på 'Happy'«, som der 
står i det åbne brev, der er tilgængeligt på musikmagasinet 
Rolling Stones hjemmeside. 
</p><p><a class=" bl-elem" href="http://www.rollingstone.com/music/news/marvin-gayes-children-what-our-father-would-say-about-lawsuit-20150318#ixzz3UpG27Yux" target="_blank">LÆS 
BREVET VIA ROLLING STONE HER</a></p><p>
Ved jurydomstolen i Los Angeles fik familien medhold i, at Thicke og Williams 
overtrådte loven ved at bruge den samme ’feeling’ fra Marvin Gayes sang ’Got 
to Give It Up’ fra 1977 i deres kæmpehit ’Blurred Lines’ fra 2013. Men begge 
parter har gjort indsigelser mod dommen, skriver <a href="http://www.thewrap.com/robin-thicke-files-motion-for-new-blurred-lines-trial-gaye-family-seeks-injunction/" target="_blank">magasinet 
The Wrap</a>. Robin Thickes og Pharrell Williams' advokat har sagt, at man 
vil begære en ny retssag inden for de kommende uger og har kaldt dommen 
»inkonsekvent«. 
</p><p>
Marvin Gayes families advokat har til gengæld indsendt en begæring om en 
ændring af dommen, så den også kommer til at inkludere rapperen T.I. - der 
er medforfatter på 'Blurred Lines' - samt distributionsleddet, herunder Star 
Trak Entertainment, Universal Music Distribution, UMG Recordings og 
Interscope Records. 
</p><p><b>Sangskrivning begynder med en ren tavle</b></p><p>
Endelig ønsker Gaye-familien, at der bliver nedlagt forbud mod fremtidigt salg 
af 'Blurred Lines'. 
</p><p>
Herhjemme og i USA har dommen vakt vrede. Musikere og eksperter frygter, at 
den kan være med til at hæmme musikkens udvikling. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/musik/ECE2592295/copyrightsag-i-usa-kan-haemme-musikere/">Copyrightsag i USA kan hæmme 
musikere</a></p><p>
Det åbne brev fra Marvin Gayes børn indeholder også nogle værdiladede 
betragtninger. Blandt andet skriver de, hvordan de mener sangskrivning 
normalt foregår - nemlig som en organisk proces, der begynder med en »ren 
tavle«: 
</p><p>
»En sangskriver kommer med hans eller hendes egen historie og begynder så det 
kreative arbejde ved en ren tavle for at sikre sangen sin originalitet og 
integritet«, skriver de, »hvis hr. Thicke og hr. Williams havde forsøgt at 
skabe en ny sang og ved et tilfælde var kommet til at lade 'Got to Give It 
Up' sive ind i deres arbejde, i stedet for med vilje at have 'skrevet en 
sang med den samme groove', ville vi formodentlig have en anden form for 
samtale nu«. 
</p><p>
Deres far, som »skrev fra sit hjerte« ville, hvis han stadig var i live, 
omfavne den nye teknologi, der er til rådighed for musikere og for fans, der 
kan streame »en sang med et øjebliks varsel«, skriver Marvin Gayes børn i 
brevet. Men de mener også, at deres far ville støtte deres kamp for 
rettigheder: 
</p><p>
»Han ville være agtpågivende i forhold til at værne om kunstnerens rettigheder 
- som en hellig forpligtelse ikke kun i forhold til kunstneren, men også i 
forhold til at fremme og støtte innovation. Vores far gav anerkendelse til 
dem, der fortjente den«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/musik/ECE2582380/pharrell-og-robin-thicke-naegter-at-boeje-sig-i-retsopgoer-med-marvin-gayes-arvinger/">Pharrell og Robin Thicke 
nægter at bøje sig i retsopgør med Marvin Gayes arvinger</a></p><p>
Gaye-børnene skriver også om, at musikken har en integritet, som skaberen har 
indlejret i tonerne. En integritet, der skal bevares: 
</p><p>
»Store kunstnere som vores far skrev deres musik til at kunne holde. Men vi, 
som har ansvaret for at beskytte disse skatte, er forpligtede til at være 
vagtsomme i forhold til at bevare musikkens integritet, så fremtidige 
generationer forstår, hvor den musik kommer fra, og så de føler den effekt 
af musikken, som kunstneren gik efter at skabe. Vi er også forpligtede til 
at sikre, at musikken bevarer sin værdi«. 
</p><p><b class="ext-link">MILLIONBØDE </b><a class="embeddedlink" href="http://politiken.dk/kultur/musik/ECE2582237/millionboede-stjerner-bag-megahit-kopierede-marvin-gaye/">Stjerner bag megahit kopierede 
Marvin Gaye</a></p><p><b>Robin Thickes far blander sig</b></p><p>
På Twitter har Robin Thickes far, Alan Thicke, kommenteret på 
copyright-stridighederne med følgende tweet: 
</p><p class=" bl-elem">
»Jeg ville ønske, jeg kunne have talt sagen til ro med Marvin Gaye, så ingen 
af vores unger blev røvrendt«. 
</p>	
</div>
</div></body></html>
