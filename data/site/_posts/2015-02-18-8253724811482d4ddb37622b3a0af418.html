---
layout:     post
title: 	    "Økonomer tror på forår trods flad ledighed"
post_author:	    
post_date:	    Wed, 18 Feb 2015 15:36:22 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2552549/oekonomer-tror-paa-foraar-trods-flad-ledighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der kan vejres tøbrud på det danske arbejdsmarked, mener økonomer, selv om der 
ikke er blevet færre arbejdsløse. 
</p><p>
For trods stagnerende ledighedstal, viser en ny opgørelse fra Danmarks 
Statistik, at beskæftigelsen samtidig er steget med 12.000 personer. De 
bidrager til, at der det seneste år samlet set er kommet 59.000 flere 
danskere i arbejde. Beskæftigelsen er, sådan som den måles i den såkaldte 
Arbejdskraftundersøgelse, dermed på det højeste niveau i fem år, og det 
giver grund til at stole på forårsfornemmelserne, lyder det: 
</p><div class="art-quote article-box">
<p class="quote"/>
<blockquote>
<p class="quote-txt">
I Region Hovedstaden er beskæftigelsen på ingen måde lav længere.
</p>
<p class="sender">
Steen Bocian, Danske Bank 
</p>
</blockquote>
</div><p>
»Tallene viser, at det går i den rigtige retning, for flere i den 
erhvervsaktive alder er kommet i arbejde«, siger Erik Bjørsted, 
chefanalytiker i Arbejderbevægelsens Erhvervsråd. </p><p>
Opgørelsen viser, at i alt 190.000 danskere stod uden job i fjerde kvartal af 
2014, svarende til 6,6 procent af arbejdsstyrken. Når fremgangen i 
beskæftigelsen ikke afspejles i tilsvarende forbedrede ledighedstal, skyldes 
det ifølge Erik Bjørsted, at arbejdsstyrken er blevet større. Forklaringen 
er primært, at flere ældre bliver i arbejde efter indfasningen af 
tilbagetrækningsreformen fra 2011, som afskaffede efterlønnen og forhøjede 
pensionsalderen. 
</p><p>
Samtidig er flere studerende trådt ud på arbejdsmarkedet, anfører 
chefanalytikeren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2538020/ledigheden-stiger-trods-kvart-million-flere-i-job-i-usa/">Ledigheden stiger trods kvart 
million flere i job i USA</a></p><p>
Han hæfter sig ved, at fremgangen ikke blot dækker over flere deltidsjob, 
sådan som det tidligere har været tilfældet. 
</p><p>
»Man kunne godt have frygtet, at det mest var deltidsjobs, der trak 
fremgangen, men cirka 38.000 af de 59.000 er faktisk personer, som arbejder 
på fuld tid«, siger Erik Bjørsted. 
</p><h3>
København på niveau med 2008 
</h3><p>
Også Danske Banks cheføkonom Steen Bocian mener, at tallene viser tegn på 
bedring på arbejdsmarkedet og en økonomi »på vej ud af krisen«. I 
hovedstadsområdet giver det slet ikke mening at tale om krise længere, lyder 
det her: 
</p><p>
»I Region Hovedstaden er beskæftigelsen på ingen måde lav længere«, siger han 
med henvisning til, at beskæftigelsen i 2014 næsten nåede det høje niveau 
fra 2008, hvor dansk økonomi sydede på kanten af overophedning. 
</p><p>
Cheføkonomen peger dog på, at tallene for slutningen af 2013 viste et noget 
overdrevet fald, som tilsvarende får den nye fremgang til at fremstå større, 
end den reelt er. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2502351/beskedent-fald-i-arbejdsloesheden-kan-ikke-rokke-ved-ledighedsprocenten/">Beskedent fald i 
arbejdsløsheden kan ikke rokke ved ledighedsprocenten</a></p><p>
Men opgørelsen afspejler en klar tendens, konstaterer cheføkonom Bo Sandberg 
fra Dansk Byggeri. 
</p><p>
»Uanset hvilken af arbejdsmarkedsstatistikkerne, man betjener sig af, har vi i 
2014 haft en flot beskæftigelsesvækst, som dog pudsigt nok ikke understøttes 
af et opsving i form af økonomisk vækst eller fremgang i privatforbrug«, 
siger han. 
</p><h3>
Flere svage ledige bekymrer 
</h3><p>
Arbejderbevægelsens Erhvervsråd kan dog også finde bekymrende hår i den ellers 
lune beskæftigelsessuppe. 
</p><p>
Gruppen af de svageste arbejdsløse, er nemlig vokset til 70.000 personer det 
seneste kvartal. Det er de såkaldte ’øvrige AKU-ledige’, der ikke er del af 
dagpengesystemet, og som ikke tæller med, når ledigheden normalt opgøres. 
Derfor omtales de tit som de ’skyggeledige’, og de har ofte andre sociale 
problemer end blot et manglende arbejde, sammenfatter Erik Bjørsted: 
</p><p>
»Her udvikler tallene sig ikke ligeså positivt, og næste skridt må være, at vi 
får de svagere grupper med på vognen. Der må vi blandt andet se, hvad 
Carsten Koch-udvalget kommer med«, siger han med henvisning til regeringens 
særlige beskæftigelsespolitiske udvalg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2539918/arbejdsloese-aendrer-saa-meget-karakter-at-det-kan-blokere-vejen-til-et-nyt-job/">Arbejdsløse ændrer så meget 
karakter, at det kan blokere vejen til et nyt job </a></p><p class=" bl-elem">
Her skal eksperter sammen med repræsentanter fra arbejdsmarkedets parter i 
løbet af foråret komme med nye forslag til, hvordan også de hårdest ramte 
ledige, der ikke er arbejdsmarkedsparate i dag, kan komme ind på 
arbejdsmarkedet. 
</p>	
</div>
</div></body></html>
