---
layout:     post
title: 	    "Australier dræbt i kamp mod Islamisk Stat"
post_author:	    
post_date:	    Wed, 25 Feb 2015 23:31:43 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2563920/australier-draebt-i-kamp-mod-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
En australsk statsborger er blevet dræbt i Syrien. 
</p><p>
Han var rejst til det krigsramte land for at tilslutte sig de kurdiske styrker 
i kampen mod Islamisk Stat og mistede livet i kampe nær byen Tal Hamis i den 
nordøstlige del af Syrien. 
</p><p>
Det oplyser Det Syriske Observatorium for Menneskerettigheder ifølge flere 
nyhedsbureauer. 
</p><p>
Observatoriet, der har base i London, forklarer, at australieren blev dræbt 
under et angreb tirsdag mod den kurdiske YPG-millits. Først onsdag blev 
mandens identitet bekræftet. 
</p><p>
En anonym kurdisk kilde bekræfter dødsfaldet over for nyhedsbureauet Reuters. 
</p><h3>
Kæmper på kurdisk side 
</h3><p>
Et ukendt antal vesterlændinge befinder sig lige nu i Irak og Syrien, hvor de 
deltager på kurdisk side i kampen mod Islamisk Stats krigere. 
</p><p>
»YPG rekrutterer ikke aktivt udlændinge, men folk fra Canada, Storbritannien, 
USA, Spanien, Australien, Holland, Østrig og Frankrig er rejst til Syrien 
for at slutte sig til dem,« siger Rami Abdel Rahman, leder af Det Syriske 
Observatorium for Menneskerettigheder ifølge Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2559457/amerikansk-afsloering-af-angrebsplaner-i-irak-moeder-haard-kritik/">Amerikansk afsløring af 
angrebsplaner i Irak møder hård kritik</a></p><p>
I december meddelte Australien, at 20 af landets statsborgere, som var rejst 
til Irak og Syrien for at slutte sig til Islamisk Stat, var blevet dræbt. 
</p><p>
Kurderne bekæmper Islamisk Stat på flere fronter med støtte fra den 
amerikanskledede koalition, der bomber fra luften. 
</p><p>
Senest har de kurdiske Peshmerga-styrker givet udtryk for, at de er klar til 
at tage kampen om mod Islamisk Stat om nøglebyen Mosul i det nordlige Irak. 
</p><p class=" bl-elem">
Beskeden kom fra Masrour Barzani, der står i spidsen for det regionale 
kurdiske sikkerhedsråd, efter en anonym amerikansk embedsmand afslørede, at 
irakiske og kurdiske tropper er klar til at genindtage Mosul i april eller 
maj. 
</p>	
</div>
</div></body></html>
