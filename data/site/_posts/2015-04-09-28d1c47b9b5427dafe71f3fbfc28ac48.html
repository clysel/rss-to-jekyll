---
layout:     post
title: 	    "Læserne: Her er de bedste feriestrande"
post_author:	    
post_date:	    Thu, 09 Apr 2015 12:50:46 +0200
post_site:	    politiken.dk 
post_link:	    http://politiken.dk/rejser/laesertip/ECE2613437/laeserne-her-er-de-bedste-feriestrande/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver uge beder vi læserne om tips til et emne. I sidste uge efterlyste vi de 
bedste feriestrande rundt omkring i verden. Se læsernes bud herunder:
</p><h3>
1. <b>Topkvalitet i Myanmar </b></h3><p>
Når man på ferie møder berømte badestrande, bliver man ofte skuffet i forhold 
til strande i Danmark – bortset fra temperaturen. En markant undtagelse 
herfra er Ngapali i Myanmar, som vi besøgte i februar 2013. Alt var 
topkvalitet: Klart vand, fine bundforhold, god temperatur, ingen store 
dønninger og en bred, ren strandbred. Derudover var der mange 
strandrestauranter med friske fiskeretter og til en pris, så man næsten 
skammede sig. 
</p><p><i class=" bl-elem">Arne Jakobsen, Ishøj </i></p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/nyheder/ECE2601762/turister-stroemmer-til-myanmar-men-er-landet-klar/">Turister strømmer til Myanmar, 
men er landet klar?</a></p><h3>
2. <b>Bountyland</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/2_ColumbiaPanama_Sa_925475y.jpg" alt="" border="0"/><span class="caption"><span class="f-img-caption">Panama. 
</span>San Blas Islands’ over 300 øer er mere eller mindre ubeboede. Læserfoto: Sara Schou Holm</span></span>
For at krydse grænsen mellem Columbia og Panama skal man sejle forbi San Blas 
Islands. Det er en gruppe af over 300 øer, som alle er omringet af hav så 
blåt, at selv de mest skandinaviske øjne ikke kan konkurrere. Øerne består 
ikke af andet end palmer, som de ses på farverige postkort, og sandstrande, 
der ligner det midterste af en Bounty-bar. De fleste af øerne er ubeboede, 
medmindre man medtæller de tusinder af farvestrålende fisk, som lever i det 
omliggende koralrev. 
</p><p><i class=" bl-elem">Sara Schou Holm, København </i></p><h3>
3. <b>Skildpadder og solnedgang</b></h3><p>
Man kommer ikke uden om Hawaii, som har nogle af de smukkeste og bedste. Tag 
nu f.eks. stranden nedenfor Quest Paki Resort på vestkysten af øen Maui i 
nærheden af Kaanapali. At gå langs stranden i det bløde sand og bade her om 
dagen i det altid klare vand, måske i selskab med en skildpadde og farverige 
fisk, er en vidunderlig oplevelse og noget, alle burde prøve. Om aftenen kan 
man nyde den smukke solnedgang akkompagneret af bølgernes blide brusen, de 
farverige fugles hyggelige fløjten og suset fra palmerne. 
</p><p><i class=" bl-elem">Frank Juel Pedersen, Hvidovre</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/usa/ECE1917571/smusch-smusch-smusch-her-kommer-du-i-zen-paa-hawaii/">Smusch, smusch, smusch: Her 
kommer du i zen på Hawaii</a></p><h3>
4. <b>Russerens spanske strand</b></h3><p>
Den bedste strand ligger på Costa Granada, Spanien, og hedder Playa El Ruso 
(Russerstranden). Stranden er opkaldt efter en russisk soldat, der 
eftersigende gemte sig her i en af strandens huler i flere år under Første 
Verdenskrig. Stranden, der foruden hulerne har et dække af små fine sten og 
omkranses af klipper, er en nudiststrand med azurblåt vand og gode 
dykkerforhold takket være de mange klipper. El Ruso er tilgængelig via en 
smal sti ned ad bjerget. Der er kilder på bjerget, som sammen med fisk og 
formentlig urter fra bjerget har udgjort soldatens kost i de år, det var 
hans hjem. El Ruso ligger ved den lille strandby La Rabita 160 km øst for 
Málaga og om vinteren ca. 1.500 fastboende indbyggere. Om sommeren byen 
besøges af primært spanske turister. Selv i højsæsonen er stranden som regel 
øde på grund af den lidt besværlige adgang. 
</p><p><i class=" bl-elem">Berit Heitmann, Frederiksberg </i></p><h3>
5. <b>Brasiliansk fodbad med fisk </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/5_Brasilien_Thorkil_925476y.jpg" alt="" border="0"/><span class="caption"><span class="f-img-caption">Læserfoto: 
</span>Thorkil Jensen</span></span>
En af verdens bedste strande findes ved Praia do Forte nord for Salvador ved 
den brasilianske atlanterhavskyst. Her kan man både nyde strandlivets glæder 
med bøger og drinks i fred og ro under palmerne og se havskildpadderne komme 
op og lægge deres æg i sandet. Samtidig er den lille livlige fiskerihavn og 
det eksotiske reservat for havskildpadder, tamaraprojektet, lige i nærheden. 
For de entusiastiske er det visse steder muligt at få fodbad med fisk i 
selveste Sydatlanten. 
</p><p><i class=" bl-elem">Thorkil Jensen, Værløse </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/brasilien/riodejaneiro/ECE1891548/her-er-byen-der-skal-ses-fra-toppen-men-opleves-nede-i-gaderne/">Her er byen, der skal ses fra 
toppen, men opleves nede i gaderne</a></p><h3>
6. <b>Solnedgang i Malaysia </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/6_Malaysia_Majbrit__925477y.jpg" alt="" border="0"/><span class="caption"><span class="f-img-caption">Læserfoto: 
</span>Majbrit og Philip Rutherford</span></span>
Den perfekte kombination på den malaysiske ø Langkawi er at sidde på en 
restaurant på Tengah Beach, der serverer traditionelle malaysiske retter, 
hvor udsigten er en solnedgang over havet. En oplevelse, man sent glemmer. 
</p><p><i class=" bl-elem">Majbrit og Philip Rutherford </i></p><h3>
7. <b>Thailand helt alene</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/7_Thailand_Lene_B_e_925478y.jpg" alt="" border="0"/><span class="caption"><span class="f-img-caption">Læserfoto: 
</span>Lene Bøeg</span></span>
Et bud på den bedste strand kunne være på den thailandske ø Koh Samet, som 
ligger ca. tre timers kørsel med bus fra Bangkok, Ekkamai Station, til 
havnebyen Rayong og herfra videre med båd, ca. 40 minutters sejltur afhængig 
bådtypen. Øen er lille, smuk og endnu ikke særligt overrendt, dog kan 
weekender være mere besøgte; blandt andet af thaierne selv som et afbræk fra 
eksempelvis Bangkoks storbypuls. Stranden Ao Wai på øens sydøstlige kyst er 
smuk, idyllisk og ikke overfyldt af alverdens strandsælgere og liggestole. 
Der er mig bekendt stadig kun ét ressort ved denne strand, og det betyder, 
at man ikke behøver at dele stranden med så mange. De grønne træer danner et 
smukt baggrundstæppe til den hvide strand og det turkise hav; det perfekte 
sted til at koble helt af. 
</p><p><i class=" bl-elem">Lene Bøeg, Hundested </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/thailand/ECE1855521/faa-uspoleret-luksus-paa-den-thailandske-riviera/">Få uspoleret luksus på den 
thailandske riviera</a></p><h3>
8. <b>Brasiliansk klassiker</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/8_Brasilien_Kirsten_925479y.jpg" alt="" border="0"/><span class="caption"><span class="f-img-caption">Læserfoto: 
</span>Kirsten Hansen</span></span>
Copacabana i den brasilianske storby Rio de Janeiro er en af de smukkeste 
strande i verden. Herfra kan man se det berømte bjerg Pão de Açucar, 
Sukkertoppen. Der bor cirka 400.000 mennesker i det tæt befolkede område, 
som nyder godt af den fire kilometer lange strandbred. Langs 
strandpromenaden ligger hoteller som perler på en snor. Stranden er udover 
samlingssted for lokale og turister, der gerne vil køles af i havet, også et 
sportsligt og kulturelt centrum for byen. Her spilles der hver dag et utal 
af beachvolleykampe og strandfodbold. Sidstnævnte er et spil, hvor kun 
fødderne må røre bolden, og brasilianerne er eminente til det. Det er også 
fascinerende at se de lokale optræde med kampsportsdansen capoeira. Mange 
kunstnere udstiller og sælger deres kunstværker langs strandpromenaden. I 
det hele taget er der altid et mylder af liv i og omkring Copacabana. 
</p><p><i class=" bl-elem">Kirsten Hansen, Hillerød </i></p><h3>
9. <b>Muchas gracias, Málaga </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/9_Spanien_Malaga_La_925480y.jpg" alt="" border="0"/><span class="caption"><span class="f-img-caption">Læserfoto: 
</span>Lars Egelund</span></span>
Málaga har foretaget et kvantespring både kulturelt og mht. infrastruktur. Og 
det uden at miste sin sjæl. En af de absolut højdespringere set med 
turistøjne er stranden Playa de la Malagueta i gåafstand fra byens maleriske 
centrum – helt som det kan opleves i Cannes, Barcelona og Rio. Blot er 
sandstranden endnu bedre, og de slanke palmer endnu højere og smukkere. Som 
en perlerække ligger de mange ’chiringuitos’, disse charmerende restauranter 
og barer med udendørs servering og middelhavsfisk på grillen. 
</p><p><i class=" bl-elem">Lars Egelund, Gedesby</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/spanien/andalusien/ECE1248695/gaa-paa-opdagelse-i-spaniens-hemmelige-storby/">Gå på opdagelse i Spaniens 
hemmelige storby</a></p><h3>
10. <b>Et græsk paradis</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/10356145_1020320190_925472x.jpg" alt="" border="0"/><span class="caption"><span class="f-img-caption">Læserfoto: 
</span>Jens Nagel</span></span>
På vej mod den meget lille græske ø Antípaxi blev turen forsinket af masser af 
definer i leg. Betagende syn og ingen dårlig forsinkelse. Du kan ikke 
overnatte på øen med de kun 100 indbyggere, men i sommerperioden kan du som 
badegæst sejle hertil fra den noget større ø Paxós. Da vi så endelig 
ankrede op i en meget lille bugt ved Antípaxi, og stilheden sænkede sig ... 
var bugten og stranden det tætteste på paradis, jeg har været. Havets 
farvespil, himlens nuancer, solen og nærheden – det kan ikke opleves bedre. 
</p><p><i class=" bl-elem">Jens Nagel, Svendborg </i></p><h3>
11. <b>Rolig, kridhvid og mystisk</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/11_Portugal_Finn_Gu_925473y.jpg" alt="" border="0"/><span class="caption"><span class="f-img-caption">Portugal. 
</span>Ved Odeceixe-stranden finder man 50 meter dybe grotte i det vulkanske boblefjeld i rødbrune farver. Læserfoto: Finn Gunst</span></span>
Man finder den vidunderlige, portugisiske strand Odeceixe efter kørsel langs 
en flod, der slynger sig elegant gennem et frodigt landskab med omkransende 
bjerge. Allerede her oplever man et varsel om harmoni i form af kvægflokke, 
som deler deres rygparti med hvide kohejrer, der til gengæld for opholdet 
renser koens pels for utøj. Helt ude møder man den kridhvide strand. Er man 
til rolig badning, er det her. Er man til glideflugt balancerende på sit 
surfbræt på glatte bølger, er det her. Er man til mystik, finder man den 50 
meter dybe grotte i det vulkanske boblefjeld i rødbrune farver. Herinde i 
halvmørket er alt sket gennem årene. På klippevæggen finder man hundredvis 
af små kærlighedserklæringer skrevet ind i nogle sorte skiferplader med 
strandens kridtstykker. »Carolina da Silva – amor« tyder på høj kærlighed. 
Ude igen finder man øverst på pandekageklippen storkereden, der også 
signalerer kærlighed. Og når ens hud så ud på eftermiddagen trænger til fred 
for salt og varm luft – kan man i skygge indtage et herligt maritimt måltid 
på den lille bambusrestaurant ’Esplanade’, der tager sig godt ud på en 
klippehylde med udsigt. 
</p><p><i class=" bl-elem">Finn Gunst, Brønshøj </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/portugal/ECE1978629/her-faar-du-portugal-helt-for-dig-selv/">Her får du Portugal helt for 
dig selv</a></p><h3>
12. <b>Tunesien toujours</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/12_Tunesien_Kirsten_925474y.jpg" alt="" border="0"/><span class="caption"><span class="f-img-caption">Tunesien. 
</span>Det nordafrikanske land har et utal af herlige strande. Læserfoto: Kirsten Ø. Nielsen</span></span>
Hammamet, Sousse, Monastir, Djerba ... Er lige siden min og husbonds 
bryllupsrejse i august Tunesien i 1970 vendt tilbage til dette herlige land 
med dets pragtfulde strande. Landet har, efter de frygtelige myrderier i og 
omkring Bardo-museet i hovedstaden Tunis, mere end nogensinde brug for, at 
vi støtter 'det arabiske forår' og dets skrøbelige demokratier lige på den 
anden side af Middelhavet. Så tøv ikke. Af sted. Solen skinner. 
Sandstrandene findes ikke bedre. Og så er tuneserne flinke folk, der 
fortjener, at vi ikke svigter dem. 
</p><p class=" bl-elem"><i class=" bl-elem">Kirsten Ø. Nielsen, Ringkøbing </i></p>	
</div>

</div></body></html>
