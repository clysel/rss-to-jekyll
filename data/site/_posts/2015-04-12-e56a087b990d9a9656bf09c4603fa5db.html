---
layout:     post
title: 	    "Mindst 13 dræbt af bomber i Egypten"
post_author:	    
post_date:	    Sun, 12 Apr 2015 20:42:09 +0200
post_site:	    politiken.dk 
post_link:	    http://politiken.dk/udland/ECE2625264/mindst-13-draebt-af-bomber-i-egypten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To separate bombeangreb på Egyptens urolige Sinai-halvø har dræbt mindst 13 og 
såret over 40 andre.
</p><p>
Begge bomber var rettet mod sikkerhedsstyrker, oplyser Egyptens militær.
</p><p>
Først udløste militante en vejsidebombe, der dræbte seks soldater og sårede to 
andre, som befandt sig i et pansret militærkøretøj. To af de dræbte var 
officerer.
</p><p>
Senere på dagen eksploderede en bilbombe ved en politistation i byen al-Arish. 
Her blev mindst syv dræbt og 44 såret, siger lægekilder.
</p><h3>
Tre såret ved skyderi
</h3><p>
Ifølge det egyptiske indenrigsministerium blev fem politifolk og en civil 
dræbt i bilbombeangrebet, skriver ministeriet på sin officielle 
Facebook-side.
</p><p>
Eksplosionen var så kraftig, at den blæste vinduer og døre af og forårsagede 
store materielle ødelæggelser.
</p><p>
En militant gruppe, der kalder sig Sinai-provinsen, og som har svoret troskab 
over for Islamisk Stat, har taget skylden for begge angreb.
</p><p>
Foruden de to bomber var der også skyderi ved et checkpoint nær Rafa ved den 
egyptiske grænse til Gaza. Her angreb bevæbnede mænd sikkerhedsstyrker og 
sårede mindst tre, oplyser sikkerhedskilder.
</p><p class=" bl-elem">
Urolighederne er de seneste af deres slags på Sinai-halvøen, hvor islamistiske 
grupper menes at stå bag drab på hundredvis af soldater og politifolk siden 
sommeren 2013, hvor militæret afsatte den folkevalgte islamiske præsident, 
Mohamed Mursi.
</p>	
</div>

</div></body></html>
