---
layout:     post
title: 	    "MT. Gox blødte bitcoin i flere år før hackerangreb"
post_author:	    Adam Fribo
post_date:	    Tue, 21 Apr 2015 12:20:39 +0000
post_site:	    www.version2.dk 
post_link:	    http://www.version2.dk/artikel/mt-gox-bloedte-bitcoin-i-flere-aar-foer-hackerangreb-149695?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der begyndte at forsvinde store mængder af bitcoin fra MT. Gox allerede i 2011. Tre år før bitcoin-børsen smed håndklædet i ringen og gik i betalingsstandsning.</p>

<p>Det skriver <a href="http://www.theregister.co.uk/2015/04/21/bitcoin_heist_went_on_for_years_says_wizsec/">The Register</a>.</p>

<p>Sikkerhedsfirmaet WizSec undersøger omstændighederne bag den kollapsede børs, der har mistet bitcoin for milliarder af kroner, og i anledning af at børsens kreditorer snart skal mødes, giver sikkerhedseksperterne en opdatering på efterforskningen.</p>



<p>Fra 2011 til 2014 forsvandt der omkring 650.000 bitcoins fra MT. Gox, og ifølge sikkerhedsfirmaet fandt det blandt andet sted ved, at bitcoins blev flyttet fra en pung til en anden, uden at der blev logget en overførsel. Derefter blev de overført til adresser i andre børser som Bitcoinica og BTC-e, hvorefter de sandsynligvis er blevet solgt.</p>

<p>»Bitcoins forsvandt over tid, men i mindre og mindre grad, og det stopper igen omkring 2013. Sandsynligvis fordi, at der på det tidspunkt stort set ikke var flere bitcoins at miste, «skriver Kim Nilsson fra WizSec i et blogindlæg.</p>

<p>Flere bitcointjenester har været udsat for tyverier, og tidligere på året mistede den slovenske bitcoin-børs bitstamp valuta til en værdi af 21 millioner kroner efter et hackerangreb.</p>


  </section>

      </div></body></html>
