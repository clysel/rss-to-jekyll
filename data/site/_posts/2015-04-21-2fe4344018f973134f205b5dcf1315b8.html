---
layout:     post
title: 	    "Biltest: Lille japaner er sportsvognen blandt minibilerne"
post_author:	    
post_date:	    Tue, 21 Apr 2015 06:00:27 +0200
post_site:	    politiken.dk 
post_link:	    http://politiken.dk/forbrugogliv/biler/ECE2632934/biltest-lille-japaner-er-sportsvognen-blandt-minibilerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mazda 2 1,5 Vision</h4>
<div class="fakta-body" data-buildingblock="embedded_factboxlink">
<ul><li>Pris: 152.490 kr.*</li><li>Motor: 1,5 liter/90 hk</li><li>Acc. 0-100 km/t: 9,4 sek.</li><li>Garanti:: 3 år </li><li>Bagagerum: 280 liter</li><li>Årlig ejerafgift: 620 kr.</li><li class=" bl-elem">Forbrugstal: 23,3 km/l</li></ul><p class=" bl-elem">
* Til prisen lægges 3.780 kr. i leveringsomkostninger 
</p>
</div>
</div><p>
Den nye udgave af Mazda 2 er lidt af en sportsvogn. Ikke bedømt ud fra 
udseendet og heller ikke ud fra antallet af hestekræfter. Men hvis man 
definerer en sportsvogn som en bil med kontant og præcis opførsel, passer 
beskrivelsen meget godt. 
</p><p>
Det vil ikke overraske ejere af de tidligere udgaver af Mazda 2, for der har 
altid været en vis skarphed over den. Den nye model rummer ikke de 
kæmpestore forbedringer i forhold til forgængeren, men den er i hvert fald 
heller ikke blevet ringere. 
</p><h3>
Prisen på et fint niveau 
</h3><p>
Prisen på Mazda 2 gør den til et rimelig godt tilbud i miniklassen. Testbilen 
med en motor på 1,5 liter/90 hk og et gennemsnitligt udstyrsniveau koster 
153.000 kroner. 
</p><p>
Det kontante indtryk af bilen indtræder, så snart man har taget plads bag 
rattet. Motoren startes ved et tryk på en knap, og derefter vil man hurtigt 
opleve et af højdepunkterne i Mazda 2: gearskiftet. Det er ultrapræcist og 
falder i hak som et stykke præcisionsværktøj. Det er sådan et gearskifte, 
man let kommer til at bruge mere end nødvendigt, fordi det er så lækkert og 
præcist i bevægelserne. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/biler/ECE2605305/biltest-efter-17-aar-er-smart-blevet-en-fin-bil/">Biltest: Efter 17 år er Smart 
blevet en fin bil</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/sk_rm_929228y.jpg" alt="" border="0"/><span class="caption"><span class="f-img-caption">info. 
</span>Skærmen er ekstraudstyr og nok noget, man kan undvære. Foto: Allan Graubæk</span></span></p><p>
Koblingen er let at dosere helt perfekt, så man ruller fint af sted i bilen, 
der på alle områder virker meget letløbende. Styretøjet går en anelse for 
let efter vores smag, men arbejder med upåklagelig præcision. 
</p><p>
Mazda er ikke stået på den igangværende bølge med små trecylindrede motorer 
med turbolader. Her er der en firecylindret benzinmotor på 1,5 liter og 90 
hk. Den savner turbomotorens solide bundtræk, men arbejder ellers helt 
upåklageligt. Den er støjsvag, og vi oplevede at køre omkring 18 km/l i en 
bil, der kun havde kørt 800 kilometer, da vi overtog den. Ejere af bilen kan 
derfor komme til at opleve en endnu bedre økonomi efter nogle tusinde 
kilometer. 
</p><p>
I andre udgaver kan Mazda 2 have 75 eller 115 hk. Til august kommer der en 
dieselmodel med 105 hk. 
</p><h3>
Ekstraudstyr i en pakke 
</h3><p>
Testbilen er udstyret med den særlige Edition-udstyrspakke til 17.500 kroner, 
som bl.a. rummer den 7 tommer store skærm i midterkonsollen. Det er ikke 
lykkedes os at finde billeder af bilen i standardudgaven, så vi ved ikke, 
hvordan den ser ud uden skærmen. 
</p><h3>
Radiovalg foregår på skærmen 
</h3><p>
Når skærmen sidder der, betyder det, at man f.eks. ikke skifter radiokanal ved 
at trykke på knapper. Det foregår med en drejeknap mellem forsæderne og ved, 
at man kigger på skærmen for at ramme den rigtige station. Det fjerner noget 
opmærksomhed fra kørslen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/knapper_929227y.jpg" alt="" border="0"/><span class="caption"><span class="f-img-caption">præcis. 
</span>Gearskiftet i Mazda 2 er noget af det bedste, man kan opleve. Foto: Allan Graubæk</span></span></p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/biler/ECE2544351/biltest-ny-citron-c1-overstraaler-sin-forgaenger/">Biltest: Ny Citroën C1 
overstråler sin forgænger</a></p><p>
Om pladsforholdene kan vi sige: Helt i orden på forsæderne, lidt klemt på 
bagsædet og et bagagerum af regulær størrelse og facon. Altså på niveau med 
de andre biler i miniklassen. Mazda 2 er altid femdørs, og der er næppe 
udsigt til en stationcar. 
</p><p>
Edition-pakken rummer desuden en vejbanealarm, der bipper, hvis man er på vej 
ud i nødsporet. Som standard har Mazda 2 i denne Edition-version fartpilot, 
aircondition og usb-stik til radioen, som er født uden cd-afspiller. 
</p><h3>
Lidt for gnidrede instrumenter 
</h3><p>
Instrumenterne blev vi aldrig helt gode venner med. Jo, speedometret sidder 
fint i midten, men omdrejningstælleren sidder lidt indeklemt til venstre, og 
på grund af reflekser er den stort set ulæselig i solskin. 
</p><p class=" bl-elem">
I dyreste version har Mazda 2 omdrejningstælleren siddende som det centrale 
instrument. Det passer til en ægte sportsvogn som f.eks. Porsche 911, men i 
en Mazda 2 virker det malplaceret. Også selv om vi synes, at der er en del 
sportsvogn over den. 
</p>	
</div>

</div></body></html>
