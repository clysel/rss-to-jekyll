---
layout:     post
title: 	    "Fem gode råd, der holder dig fagligt opdateret"
post_author:	    15300
post_date:	    Tue, 17 Mar 2015 15:34:56 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/saadan-holder-du-dig-fagligt-opdateret-2851
---
<html><body><div><section class="body"><p>Karriereplanlægning og efteruddannelse hænger uløseligt sammen, mener Lise Dan, der er karriererådgiver hos IDA.</p>
			<p>»Efteruddannelse holder din karriere levende. Derfor er det vigtigt, at du løbende tjekker, at du er på rette spor og har de nødvendige kompetencer,« siger hun.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Er du parat til et karriereskifte? Jobfinder viser dig nye muligheder.</a></p>
			<p>Kombinationen af en hastig teknologisk  udvikling og en stigende globalisering sætter ekstra tryk på behovet for at holde sig fagligt opdateret, forklarer hun:</p>
			<p>»I mange år havde vi varernes frie bevægelighed. Nu betyder teknologien, at vi har arbejdskraften s frie bevægelighed. Piloterne er et eksempel på en højtlønnet gruppe, der nu er kommet under stort lønpres.«</p>
			<p>Lise Dan giver her fem gode råd, som kan hjælpe dig til at vælge den rette efteruddannelse:</p>
			<p><strong>Giv din faglighed et realitetstjek</strong><br/>
			Grundlæggende handler det om at give sin egen faglighed et realitetstjek. Det kan gøres på flere måder. IDAs fagtekniske netværk er en af metoderne. Her kan du blive klogere på nye tendenser inden for dit område, fordi du får mulighed for at sparre med fagfæller fra andre firmaer og møde nogle af dem, der har fingeren på den faglige puls.</p>
			<p>Mange opfatter netværk som noget, man bruger til jobsøgning, men det er også et brugbart værktøj til at se, hvor udviklingen er på vej hen. Gør det derfor til en integreret del af arbejdet at drikke kaffe med folk, der kan inspirere dig. Plej og udbyg  dine netværk fra studietiden, tidligere arbejdspladser og kontakter fra helt andre virksomheder og brancher.</p>
			<p>Endelig kan du med jævne mellemrum undersøge, hvilke kurser der i dag bliver udbudt på din gamle studieretning.</p>
			<p><strong>Sørg for læring i jobbet</strong><br/>
			For de fleste ingeniører er arbejdet i sig selv en form for løbende efteruddannelse. Du skal dog være opmærksom på, om det, du lærer i jobbet, nu også er opdateret. Er det det nyeste nye, og er det faglig viden, der holder – eller er det ved at blive erstattet af noget andet? Det nytter f.eks. ikke, at du sætter dig ind i en teknologi som ISDN, hvis den er på vej ud. Sørg for, at det, du lærer, fremtidssikrer din karriere.</p>
			<p>Herudover er det altid nyttigt at læse den nyeste faglitteratur. Kniber det med tid i en travl hverdag, kan du prøve at flette det ind i arbejdstiden i forbindelse med specifikke opgaver.<br/>
			Jobrotation er også en rigtig god idé, fordi du både lærer nyt og får opdateret din viden.</p>
			<p><strong>Få chefen til at betale</strong><br/>
			Spørg altid den nærmeste chef, om han vil betale for din efteruddannelse. Får du et nej, er det vigtigt at være parat til forhandling. Først og fremmest skal du argumentere for, at virksomheden også drager fordel af din uddannelse (læs mere på side 13). Giver det ikke pote, så foreslå for eksempel, at du selv betaler en del af kurset – eller at udgifterne trækkes af din bruttoløn.</p>
			<p>Måske kan du få chefen til at betale for kurset, hvis du selv lægger fridage til. Ellers prøv at overtal ham til at betale for bøgerne. Der er et væld af forskellige modeller og muligheder.</p>
			
			<p><strong>Følg udviklingen inden for dit felt</strong><br/>
			Det allervigtigste råd er at holde sig opdateret inden for sit fag. Det vil sige, at du skal holde øje med den faglige retning, dit arbejdsområde tager.</p>
			<p>Teknologier, der smelter sammen, er et af de områder, det er særlig vigtigt at holde øje med. I dag er f.eks. telekommunikation blevet en meget integreret del af it, og det betyder, at mange af dem, der tidligere har beskæftiget sig med telekommunikation, er nødt til at flytte deres faglige fokus over mod it.</p>
			<p>Specialister, der ikke opdager, at den ene teknologi sluger den anden, risikerer at stå uden job, fordi de ikke i tide får sat kursen mod teknologier i vækst. Jo ældre du er, des ’farligere’ er det rent karrieremæssigt. Er du ung og midt i karrieren, betyder det mindre, fordi det som regel er lettere at skifte spor.</p>
			<p><strong>Tjek din  faglige form</strong><br/>
			Endelig kan du som IDA-medlem tjekke, hvordan din faglige form er lige nu i forhold til fagfæller i branchen. Du skal blot logge ind på IDAs såkaldte Kompetence­barometer og svare på en række spørgsmål om dit uddannelsesmønster. Dine svar bliver derefter benchmarket i forhold til dine fagfæller. Det er en nem måde at se, om du efteruddanner dig tilstrækkeligt til at bevare din værdi på arbejdsmarkedet. At du med andre ord er attraktiv for nye arbejdsgivere og dermed har nemt ved at få eller skifte job.</p>
		</section></div></body></html>
