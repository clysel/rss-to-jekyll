---
layout:     post
title: 	    "Skud affyret mod hus i Nordsjælland"
post_author:	    
post_date:	    Sat, 21 Mar 2015 07:16:52 +0100
post_site:	    politiken.dk 
post_link:	    http://politiken.dk/indland/ECE2597912/skud-affyret-mod-hus-i-nordsjaelland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nordsjællands Politi undersøger omstændighederne omkring et skyderi i Blistrup 
uden for Græsted i aftes.
</p><p>
»Klokken 23.48 fredag aften får vi en melding om, at der afgivet skud ved et 
hus i byen. Det er den person, som der angiveligt er blevet skudt efter, der 
ringer til os«, siger vagtchef Hans Gosvig til Ritzau.
</p><p>
Ingen personer er blevet ramt af skud eller kommet noget til ved hændelsen.
</p><p>
»Vi er ved at forsøge at klarlægge, hvad der er sket. Manden har ikke kunnet 
løfte sløret for det. Men det er umiddelbart ikke banderelateret«, tilføjer 
han.
</p><h3>
Politiet stemmer dørklokker
</h3><p>
Politiet har dog en idé om, hvem der kan have affyret skud mod huset i 
Blistrup på den sjællandske nordkyst.
</p><p class=" bl-elem">
»Vi er lige nu (lørdag klokken 05.00, red.) ude at stemme dørklokker hos nogle 
personer. Men hvis der er nogen i Blistrup, der har set noget specifikt 
mellem klokken 23 og midnat, hører vi også meget gerne fra dem«, siger Hans 
Gosvig.
</p>	
</div>
</div></body></html>
