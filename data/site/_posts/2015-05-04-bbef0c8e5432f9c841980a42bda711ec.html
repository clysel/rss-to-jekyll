---
layout:     post
title: 	    "Det ved vi om gerningsmand til skyderi i Texas"
post_author:	    
post_date:	    Mon, 04 May 2015 19:15:35 +0200
post_site:	    politiken.dk 
post_link:	    http://politiken.dk/udland/int_usa/ECE2654595/det-ved-vi-om-gerningsmand-til-skyderi-i-texas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det amerikanske forbundspoliti undersøger i disse timer et lejlighedskompleks 
i Phoenix i kølvandet på den skudepisode, der i nat dansk tid fandt sted i 
Garland i Texas. 
</p><div class="art-fakta article-box">
<h4 class="">
SAGEN KORT</h4>
<div class="fakta-body" data-buildingblock="embedded_factboxlink">
<p><b>Den islamkritiske organisation</b> American Freedom Defence Initiative og 
dens leder Pamela Geller afholder en udstilling af muhammedtegninger i 
Garland i Texas. Ved udstillingen i Curtis Culwell Centeret taler den 
hollandske politiker Geert Wilders. 
</p><p><b>Kort før kl. 19.00</b> kører to mand ind på centerets p-plads og åbner 
ild mod en sikkerhedvagt, der blev lettere såret. Men betjente ved centeret 
besvarede hurtigt ilden og dræbte mændene. 
</p><p class=" bl-elem"><b>En af mændene</b> viser sig at tidligere at være blevet efterforsket 
for terrorforbindelser. 
</p>
</div>
</div><p/><p>
Ejendommen huser to personer, som FBI anser for at være hovedmistænkte i 
sagen, hvor en udstilling med karikaturtegninger af den muslimske profet 
Muhammed blev afbrudt af skyderier. 
</p><p><b class="ext-link">TEXASSKYDERI</b><a class="embeddedlink" href="http://politiken.dk/tv/udland/ECE2653485/to-maend-draebt-foran-muhammed-udstilling/">To mænd dræbt foran 
Muhammed-udstilling</a></p><p>
»De to gerningsmænd involveret i skyderierne i Dallas er blevet bestemt til at 
være fra Phoenix og bosat i denne ejendom«, har en FBI-agent på stedet 
fortalt USA Today. 
</p><p>
Gerningsmændene nåede at skyde og såre en sikkerhedsvagt ved arrangementet, 
inden begge blev dræbt af amerikansk politi. Den ene af de to mistænkte er 
fortsat ukendt, men FBI har ifølge den amerikanske tv-station ABC bekræftet, 
at den anden hedder Elton Simpson og er bosat i Arizona. 
</p><p><b>Ville kæmpe hellig krig i Somalia</b></p><p>
Simpson er ikke noget ukendt ansigt hos FBI. I forbindelse med en 
terrorefterforskning i 2011 blev han dømt for at lyve omkring planer om at 
rejse til Somalia og deltage i islamistisk hellig krig. 
</p><p>
Simpson, der er født i staten Illinois, konvertede allerede som barn til Islam 
og blev i sin tid efterforsket af FBI på grund af sin forbindelse til en 
mand, der var mistænkt for at etablere en terrorcelle i Simpsons hjemby.
</p><p><b class="ext-link">OVERBLIK </b><a class="embeddedlink" href="http://politiken.dk/udland/ECE2653374/overblik-derfor-er-muhammed-tegninger-kontroversielle/">Derfor er Muhammed-tegninger 
kontroversielle</a></p><p>
Under flere båndede samtaler med en hemmelig FBI-agent erkendte Simpson 
angiveligt, at han ønskede at forlade USA for at bekæmpe ikke-muslimer. Et 
ønske han ifølge retsudskrifterne begrundede med, at hans »brødre i lande 
som Palæstina har brug for hjælp«. 
</p><p>
Ved efterfølgende forhør med FBI nægtede Simpson at have snakket med nogen om 
at forlade landet. Den løgn kostede ham tre års betinget fængsel og en bøde 
på omkring 3.000 kroner, men dommeren fandt ikke nok bevismateriale til at 
kunne dømme Simpson for tilknytning til terrorvirksomhed. 
</p><p><b>Advarede selv om attentat </b></p><p>
Tilhængere af Islamisk Stat havde op til arrangementet opfordret til angreb på 
udstillingen i Texas, der lagde hus til 350 karikaturtegninger af Muhammed 
og desuden havde den islamkritiske politiker Geert Wilders som hovedtaler. 
Og allerede 20 minutter inden skyderiet fandt sted advarede en Twitterprofil 
endda om de forestående optøjer i et opslag med hashtagget #texasattack 
(Texas-angrebet, red.). 
</p><p>
»Min broder og jeg har sværget troskab til de troendes leder. Må Allah 
acceptere os som hellige krigere«, kunne man læse på profilen "Sharia 
er lyset", som FBI mener er skabt af Elton Simpson. 
</p><h3 class="tvheader">Resolut politi redder vagt foran Muhammed-udstilling</h3>
<p/><p>
Politiet undersøger nu Simpsons bekendte i jagten på at identificere den anden 
formodede gerningsmand. Ingen navne er offentliggjort endnu, men ifølge 
ABC's kilde hos FBI mistænker politiet Simpsons værelseskammerat. 
</p><p><b class="ext-link">ARRANGØR </b><a class="embeddedlink" href="http://politiken.dk/udland/ECE2653558/arrangoer-af-muhammed-udstilling-skudattentat-er-krig-mod-ytringsfrihed/">Skudattentat er krig mod 
ytringsfrihed</a></p><p>
Den lokale politibetjent, der stoppede optøjerne blev selv ramt af et skud i 
benet, inden han dræbte de to gerningsmænd. Politiets talsmand Joe Harn 
hylder den unavngivne betjent. 
</p><p>
»Med det pres, han var under, gjorde han et rigtig godt stykke arbejde og 
reddede sandsynligvis liv«, sagde Harn om betjentens resolutte reaktion på 
skyderiet. 
</p><p class=" bl-elem"><b class="ext-link">INDSATS</b><a class="embeddedlink" href="http://politiken.dk/udland/ECE2434418/terrorekspert-enegaengere-maa-faa-politiet-til-at-aendre-taktik/">Terrorekspert: Enegængere må få politiet 
til at ændre taktik</a></p>	
</div>

</div></body></html>
