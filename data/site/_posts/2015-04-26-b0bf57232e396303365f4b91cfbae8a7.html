---
layout:     post
title: 	    "Test af ny Tesla: Vanvittig er et mildt ord"
post_author:	    
post_date:	    Sun, 26 Apr 2015 06:00:25 +0200
post_site:	    politiken.dk 
post_link:	    http://politiken.dk/forbrugogliv/biler/ECE2640358/test-af-ny-tesla-vanvittig-er-et-mildt-ord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tesla Model S P85D</h4>
<div class="fakta-body" data-buildingblock="embedded_factboxlink">
<ul><li>Pris: 879.650 kr. </li><li>Motor: To stk. elmotor/700 hk </li><li>Acc. 0-100 km/t 3,3 sek. </li><li>Garanti, antal år: 4 år </li><li>Bagagerum: 895 liter </li><li>Årlig ejerafgift: 0 kr. </li><li class=" bl-elem">Rækkevidde: 480 kilometer </li></ul><p class=" bl-elem"/>
</div>
</div><div class="art-fakta article-box">
<h4 class="">
konkurrenter</h4>
<div class="fakta-body" data-buildingblock="embedded_factboxlink">
<p><b>Audi 3,0 TDI quattro S-tronic </b></p><ul><li>Pris: 892.825 kr. </li><li>Motor: 3,0 liter/272 hk </li><li>Acc. 0-100 km/t:5,5 sek. </li><li class=" bl-elem">Forbrugstal:19,6 km/l </li></ul><p><b>Mercedes E250 BlueTec 4Matic</b></p><ul><li>Pris: 968.100 kr. </li><li>Motor: 2,1 liter/204 hk</li><li>Acc. 0-100 km/t: 7,9 sek. </li><li class=" bl-elem">Forbrugstal: 19,6 km/l </li></ul><p/><p/><p class=" bl-elem"/>
</div>
</div><p>
Der er ikke tale om en fornærmelse, når vi betegner den nyeste version af 
elbilen Tesla Model S som vanvittig. Det gør Tesla nemlig også selv. 
</p><p>
Ved præsentationen af denne særlige variant sagde firmastifter Elon Musk: 
</p><p>
»Bilen er vanvittig (’nuts’, red.). Det er som at lette fra et hangarskib. Det 
er bare ’bananas’«. Det sidste udtryk dækker også over en vis grad af 
vanvid. 
</p><p><b>700 hestekræfter med træk på alle fire hjul</b></p><p>
Det vanvittige er, at Tesla Model S med tilnavnet P85D har 700 hestekræfter, 
og den trækker på alle fire hjul. Det giver en acceleration, som er ... ja, 
vanvittig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2595531/ny-elbil-kommer-selv-naar-man-kalder/">Ny elbil kommer selv, når man 
kalder</a></p><p>
For at lokke de 700 hestekræfter frem, skal man en tur ind i et 
indstillingsprogram, der ligger i den kæmpestore skærm i midterkonsollen. 
Her har man to muligheder: ’Sport’ og ’Insane’ (’vanvittig’, red.). Det 
vover ingen anden bilproducent at kalde motorens mest potente indstilling. 
</p><p>
Vi lister af sted i den lånte Tesla, og selv i indstillingen ’Insane’ kører 
den blidt og lammefromt, når man ikke trykker for hårdt på speederen. Der er 
ingen form for gearskifte, så kørsel i en Tesla er uhyre simpel. 
</p><h3>
Som et voldeligt overfald 
</h3><p>
En øde vejstrækning står klar, og vi tør godt fyre Teslaen af i en maksimal 
acceleration. Det har faktisk ikke noget med acceleration at gøre. Det er 
snarere et voldeligt overgreb på fører og passager. Man fornemmer, at øjnene 
trykkes ind i kraniet, blodet forsvinder fra ansigtet, og det giver et reelt 
sug i mellemgulvet. Og på lidt over 3 sekunder er man oppe på 100 km/t. 
</p><p>
Der kommer ikke det mindste pift af hjulspind. De to elmotorer trækker på 
henholdsvis baghjul og forhjul, og det giver en helt perfekt overførsel af 
de mange kræfter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2429618/ny-tesla-faar-brugt-salget-til-at-eksplodere/">Ny Tesla får brugt-salget til 
at eksplodere</a></p><p>
Helt lydløst er det dog ikke – den forreste elmotor afgiver en markant hvinen 
under maksimal acceleration. Lidt som et jetfly, og det er formentlig et 
helt bevidst fremdyrket lydbillede, som klæder bilen ganske godt. 
</p><p>
En benzinmotor i f.eks. en Ferrari kan også have 700 hestekræfter eller mere, 
men den skal lige tænke sig lidt om, inden den kan fyre alle hestene af. En 
elmotor har maksimal effekt fra første omdrejning, og derfor tager den fat 
med uhørt brutalitet helt fra starten. 
</p><h3>
Næsten uændret rækkevidde 
</h3><p>
De mange hestekræfter har tilsyneladende ikke større indflydelse på bilens 
rækkevidde. Den testede version med 700 hestekræfter er oplyst til en 
rækkevidde på 480 kilometer, hvor den svagere version med 428 hk er sat til 
502 kilometer. Politiken har talt med et par ejere af en 700-hestes Tesla, 
og de oplyser rækkevidden til over 300, men under 400 kilometer på en 
opladning af batteriet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2338666/tesla-elbil-revet-over-i-ekstrem-ulykke/">Tesla-elbil revet over i 
ekstrem ulykke</a></p><p>
I de to år, der er gået siden den danske premiere på Model S, har Tesla gjort 
andet end at øge antallet af hestekræfter. Støjniveauet inde i bilen er 
nemlig dæmpet. Da vi prøvekørte bilen i maj 2013, kunne man høre en tydelig 
snurren fra elmotoren ved motorvejskørsel. Den støj er helt fjernet nu, men 
der er stadig meget rumlen fra dækkene. 
</p><h3>
Bagsædet trænger til opgradering 
</h3><p>
Tilsyneladende har Tesla ikke gjort noget for at forbedre komforten på 
bagsædet, og det er ellers tiltrængt. Ryglænet står i en stejl vinkel, der 
ikke kan justeres, og det giver efter Politikens mening en forkrampet 
siddeposition på bagsædet. Vi leder også forgæves efter bare en enkelt 
kopholder eller dørlomme bagude. 
</p><p class=" bl-elem">
Det er sikkert ubetydelige bagateller for ejerne af denne hyperkraftige 
variant af Teslas elbil. Om de så har valgt ud fra en ægte ’grøn’ tankegang 
eller ud fra ønsket om at få en bil med ekstremt brutal acceleration, kan 
man kun gisne om. Tesla Model S den mest solgte elbil herhjemme i årets 
første tre måneder med et salg på 219 eksemplarer. Nissan Leaf er nummer 2 
med salg på 80 biler. Teslaen har ingen direkte konkurrenter. I skemaet har 
vi valgt Audi- og Mercedes-modeller til stort samme pris. 
</p>	
</div>

</div></body></html>
