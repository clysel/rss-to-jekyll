---
layout:     post
title: 	    "Skat vil kradse mere ind internationalt"
post_author:	    
post_date:	    Mon, 16 Feb 2015 22:32:36 +0100
post_site:	    politiken.dk 
post_link:	    http://politiken.dk/indland/ECE2549535/skat-vil-kradse-mere-ind-internationalt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skattemyndighederne skruer op for indsatsen mod den grænseoverskridende 
skattesvindel, pengevask, transfer-pricing, social dumping og ikke mindst 
den fortsatte jagt på de danske borgere og virksomheder, der forsøger at 
skjule formuen i et af verdens skattelylande.
</p><p>
Det fremgår af Skats nye aktivitetsplan for 2015, der bliver offentliggjort i 
dag. Men i modsætning til tidligere skal skattekontrollen i langt højere 
grad baseres på de analyser, erfaringer og store mængder af data, som 
skattemyndighederne er i besiddelse af om både enkeltpersoner og 
virksomheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2532711/vestager-gaar-i-krig-mod-belgisk-skattely/">Vestager går i krig mod 
belgisk skattely</a></p><p>
For skattekontrollen skal være mere målrettet og metoderne mere intelligente, 
mener Skats direktør, Jesper Rønnow Simonsen:
</p><p>
»Vi skal være bedre til at ramme rigtigt, til at udnytte de store mængder af 
data, som vi får ind om skattebetalingerne – inden vi går i gang med de 
fysiske kontroller ude i virksomhederne og ude blandt borgerne«.
</p><p>
»Vi skal med andre ord være meget bedre til at forberede og målrette vores 
skattekontroller, så vi ikke skyder med spredehagl eller tager fat på et 
lille hjørne af en stor sammenhæng«, siger skattedirektøren. 
</p><h3>
3.500 revisorforbehold tjekkes
</h3><p>
Han har samtidig nedsat en særlig enhed, der skal sikre, at Danmark får mere 
ud af at udveksle skatteoplysninger med andre lande.
</p><p>
»Der er nogle helt oplagte værktøjer i de internationale udvekslingsaftaler, 
som vi nok ikke har været gode nok til at udnytte. Hvis der er nogle data 
derude, som vi kan få og bør have adgang til i forhold til at finde ud af, 
om der er unddraget skattebetalinger her i Danmark, jamen, så skal vi 
selvfølgelig have fat i de data«, siger Rønnow. 
</p><p>
Med den nye aktivitetsplan er der samtidig lagt op til et tættere samarbejde 
med landets revisorer, når det gælder kontrollen med de mange mellemstore og 
store danske virksomheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2516707/venstre-om-skattely-virksomheder-skal-overholde-loven/">Venstre om skattely: 
Virksomheder skal overholde loven</a></p><p>
Nok en gang er der nemlig store problemer med selskabernes største ejere, de 
såkaldte hovedaktionærer, der tildeler sig selv skattefrie lønforhøjelser, 
billige biler og sommerhuse eller gennemfører fiktive handler med deres egne 
selskaber.
</p><p>
Den form for kreativ eller ulovlig bogføring bliver påtalt af revisorerne i 
selskabernes årsregnskaber, men ifølge brancheforeningen FSR – Danske 
Revisorer, sker det alt for sjældent, at skattemyndighederne reagerer på 
revisorernes løftede pegefingre.
</p><h3>
Internethandel og idrætsklubber
</h3><p>
Den kritik har Skat nu taget til sig: Alvorlige revisorforbehold eller 
påtegninger skal i fremtiden tjekkes per automatik, og det betyder, at 3.500 
selskaber får regnskaberne endevendt inden årets udløb. 
</p><p>
»Revisorerne har været frustrerede over, at når de skrev nogle tydelige 
forbehold ind i virksomhedernes regnskaber, jamen, så skete der ikke rigtigt 
noget i forhold til vores indsats. Det har vi nu drøftet med revisorerne, og 
vi har besluttet, at vi altid tager fat i regnskaber med alvorlige 
revisorforbehold«, siger Jesper Rønnov.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2539768/skat-direktoer-vil-vide-om-embedsmaend-misbrugte-tavshedspligten/">Skat-direktør vil vide, om 
embedsmænd misbrugte tavshedspligten</a></p><p>
Skats undersøgelser viser også, at antallet af fejl i skatteregnskaberne 
vokser med virksomhedernes størrelse og efter, hvor indviklede de er. 
</p><p>
Derfor vil Skat også i år tjekke i alt 9.000 mellemstore og store danske 
virksomheder, der er kendetegnet ved en »særlig høj grad af kompleksitet«, 
som det bliver udtrykt i den nye aktivitetsplan.
</p><p>
Mere kontrol bliver der også med den vildtvoksende internathandel ind og og ud 
af Danmark. Dertil kommer mere kontrol med professionelle idrætsklubbers 
lønudbetalinger, skattefrie godtgørelser og transferindtægter.
</p><div class="art-quote article-box">
<p class="quote"/>
<blockquote>
<p class="quote-txt">
Vi har besluttet, at vi altid tager fat i regnskaber med alvorlige revisor-forbehold
</p>
<p class="sender">
Jesper Rønnow Simonsen, direktør i Skat 
</p>
</blockquote>
</div><p>
Foruden skærpet kontrol med de 1.875 såkaldte atypiske virksomheder, der 
omsætter for bunker af penge – uden at der er nogen ansatte.</p><p>
Skats direktør Jesper Rønnow medgiver gerne, at det er en stor opgave at skabe 
en troværdig skattekontrol i et skattevæsen, der blandt andet er blevet 
kritiseret for at bruge bøllemetoder over for borgere, der ikke makker ret, 
og for at fastholde tvivlsomme ejendomsvurderinger:
</p><p>
»Jo, der er en meget stor opgave i at lave en troværdig skattekontrol, når 
Skat så længe og så massivt har været udsat for så meget kritik«:
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2539723/skat-ignorerede-rige-danskeres-gemte-milliarder-i-schweiz-i-fire-aar/">Skat ignorerede rige danskeres 
gemte milliarder i Schweiz i fire år</a></p><p>
»Men uanset kritikken arbejder vi benhårdt på at sikre den balance, der ligger 
i, at vi på den ene side ikke generer dem, der betaler det, de skal – og på 
den anden side finder og stopper dem, der prøver at snyde«, siger Jesper 
Rønnow Simonsen. 
</p><p class=" bl-elem">
»Det er en svær balance, men det, jeg gerne vil undgå, er, at vi bruger alle 
vore kræfter på at kontrollere en hel masse skatteborgere, der har orden i 
sagerne. Det er derfor, vi skal være mere forberedte, så vi rykker dér, hvor 
det giver mening, og det kan vi blive meget mere skarpe på«, lyder det fra 
skattedirektøren.
</p>	
</div>
</div></body></html>
