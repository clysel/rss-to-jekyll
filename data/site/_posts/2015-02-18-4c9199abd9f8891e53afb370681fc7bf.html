---
layout:     post
title: 	    "Gigantduellen mellem Contador og Froome skydes i gang i dag"
post_author:	    
post_date:	    Wed, 18 Feb 2015 06:50:04 +0100
post_site:	    politiken.dk 
post_link:	    http://politiken.dk/sport/cykling/ECE2551298/gigantduellen-mellem-contador-og-froome-skydes-i-gang-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem måneder inden de to tidligere Tour de France-vindere spanieren Alberto 
Contador (Tinkoff-Saxo) og briten Chris Froome (Sky) gør sig klar til mødet 
med Alperne efter at have overstået prøvelserne i Pyrenæerne i kampen om 
tronen i verdens mest prestigemættede cykeludfordring, kaster de sig i dag 
ud i årets første direkre konfrontation. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg forsøger altid at gøre mit bedste i alle de løb, jeg stiller op i, og jeg 
vil da også her i Ruta del Sol stile efter det optimale resultat, men det 
kan vise sig kompliceret ligefrem at vinde
</p>
<p class="sender">
Alberto Contador 
</p>
</blockquote>
</div><p/><p>
Den 32-årige Bjarne Riis-trumf og den lidt over to år yngre Sky-kaptajn er 
hovedpersonerne i det fem dage lange Ruta del Sol, og selv om feltet med 
deltagelse af 10 af de 17 mandskaber med WorldTeam-status tæller talrige 
andre topnavne, koncentreres interessen i udpræget grad om de to giganters 
dyst. 
</p><h3>
Contador forsigtig som atlid 
</h3><p>
Vanen tro anlægger Alberto Contador en forsigtig vurdering af mulighederne i 
den forestående opgave, men efter et 2014, der trods det voldsomme uheld i 
Tour de France, atter fremhævede ham som tidens ypperste etapeløbsrytter, er 
det vanskeligt at tro på, at han ikke skulle møde op til styrkeprøven på 
landevejene i Andalusien med det klare mål at vinde. 
</p><p>
»Jeg er måske lidt bagud i forhold til sidste år, hvad forberedelserne angår, 
men det skyldes, at træningen har skullet doseres på en made, så jeg har 
overskud til bade Giro d’Italia og Tour de France, som jo er de overordnede 
mål«, forklarer Contador, der sidste år vandt tre af de seks etapeløb, han 
fuldførte – Vuelta a España, Tirreno-Adriatico og Baskerlandet Rundt – og 
blev nr. 2 i de tre andre – Volta ao Algarve, Volta a Catalunya og Critérium 
du Dauphiné. 
</p><h3>
På hold med Basso for første gang 
</h3><p>
»Jeg forsøger altid at gøre mit bedste i alle de løb, jeg stiller op i, og jeg 
vil da også her i Ruta del Sol stile efter det optimale resultat, men det 
kan vise sig kompliceret ligefrem at vinde. Det afhænger ene og alene af, 
hvordan min form viser sig at være, og det kan kun de kommende dage 
afsløre«. 
</p><p>
»Men det er i hvert fald betryggende at vide, at jeg har et meget stærkt hold 
omkring mig. Bl.a. bliver det spændende for første gang at skulle køre på 
hold med Ivan Basso. Jeg har stor respekt for italieneren, og jeg synes, at 
det er fantastisk, at en rytter med hans resultater nu er parat til at 
arbejde for mig«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2473427/basso-i-ny-rolle-vil-hjaelpe-hos-riis/">Basso i ny rolle: Vil hjælpe 
hos Riis</a></p><p>
Foruden den italienske veteran har Contador i Ruta del Sol også selskab af 
landsmanden Jesus Hernandez, portugiseren Sergio Paulinho, russeren Jevegnij 
Petrov, italieneren Matteo Tosatto og den danske mester Michael Valgren. 
</p><h3>
Froome går målrettet efter sejren 
</h3><p>
I modsætning til Contador forsøger Froome ikke at nedtone ambitionerne omkring 
sin optræden i Ruta del Sol. 
</p><p>
»Jeg kommer da helt klart for at vinde, og jeg føler mig parat til at gå efter 
sejren ovenpå de perfekte forberedelser, jeg har haft op til sæsonstarten«, 
fastslår Chris Frome, der ledsages af hviderusserne Kanstantin Siutsou og 
Vasil Kiryienka, spanierne Mikel Nieve og Xabier Zandio, den tidligere 
Contador-hjælper ireren Nicolas Roche og den britiske mester Peter Kennaugh 
fra Isle of Man. 
</p><p>
»Jeg synes det er interessant med dette tidlige opgør mellem Contador og mig. 
Jeg ved slet ikke, hvor spanieren står, men det bliver spændende at finde ud 
af. Vi skal imidlertid ikke glemme, at der er adskillige andre ryttere, som 
også gerne vil øverst på podiet og måske satser hårdere på toppe på dette 
tidspunkt af sæsonen, end Contador og jeg gør«. 
</p><h3>
En rute som appellerer til entusiasterne 
</h3><p>
Ruta del Sol indledes her i formiddag med 121 km fra La Rábida til Hinojos, 
hvor sprinterne sandsynæligvis får lejlighed til at brillere. 
</p><p>
Allerede i eftermiddag fås imidlertid det første lille fingerpeg om 
styrkeforholdet mellem Contador og Froome, når det gælder en 8,2 km 
enkeltstart i Coria del Rio i den vestligste del af regionen på sydspidsen 
af Den iberiske Halvø. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2543196/riis-kollektivets-mangemillionaer-rykker-taettere-paa-foerste-triumf/">Riis-kollektivets 
mangemillionær rykker tættere på første triumf</a></p><p>
De afgørende slag skal dog efter alt at dømme udkæmpes på de to krævende 
klatreture, som afslutter 3. og 4. etape. 
</p><p>
»Jeg synes det er en spændende rute, arrangørerne har lagt med en kort 
enkeltstart og to bjergfinaler. Det er den slags, cykelsportsentusiaster kan 
lide«, lyder vurderingen fra Alberto Contador. 
</p><p>
»Og det samme gælder den kendsgerning, at Froome og jeg skal ud i vores første 
møde i år. Det er ligesom når to store, rivaliserende fodboldklubber tørner 
sammen. Det elsker folk jo«. 
</p><p>
»Jeg ser også frem til denne duel, for jeg finder det altid spændende at måle 
mig selv med modstandere, af Froomes kaliber. Jeg glæder mig virkelig til de 
kommende dage«. 
</p><h3>
Spekulationer om Contadors karrierestop 
</h3><p>
I tiden op til Ruta del Sol har der været spekuleret meget i, om Contador så 
småt er ved at forberede afslutningen på sin karriere, men den 32-årige 
spanier mener, at hans udtalelser om, at 2016 kan vise sig at blive hans 
sidste sæson, er blevet opfattet alt for bombastisk. 
</p><p>
»Jeg vil gerne understrege, at uanset hvordan mine ord så er tolket, 
foreligger der ingen endegyldig beslutning, og jeg har under alle 
omstændigheder to år foran mig, hvor jeg vil gøre alt for at fortsætte på 
mit hidtidige niveau og nyde cykeltilværelsen maksimalt«, fastslår Contador. 
</p><p>
»Jeg føler det nærmest, som om nogen tror, jeg stopper i morgen, men der kan 
nå at indtræffe en masse uforudsete hændelser inden udgangen af 2016, som 
bevirker, at situationen ser fuldstændig anderledes ud, end den gør nu. To 
år er en meget lang tid, men jeg håber, at jeg vil være i stand til at 
slutte på toppen, når det bliver aktuelt«. 
</p><h3>
Froome fortsætter 10 år endnu 
</h3><p>
Et eventuelt karrieepunktum er slet ikke et aktuelt emne for Chris Froome. 
</p><p>
»Hvis kroppen ellers tillader det, ser jeg ingen grund til, at jeg ikke skulle 
kunne fortsætte indtil jeg bliver 40 år«, siger den kenyanskefødte brite, 
der fylder 30 til maj. 
</p><p class=" bl-elem">
»Jeg aner ikke, hvad Contador har tænkt sig, men jeg er overbevist om, at han 
nok skal vide at træffe den beslutning, som er den rigtige for ham«. 
</p>	
</div>
</div></body></html>
