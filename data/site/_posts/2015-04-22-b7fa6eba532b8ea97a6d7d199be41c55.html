---
layout:     post
title: 	    "Tidslinje: Sådan blev Dongs guldfugle og havmølleprojekterne til"
post_author:	    
post_date:	    Wed, 22 Apr 2015 11:02:29 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2637907/tidslinje-saadan-blev-dongs-guldfugle-og-havmoelleprojekterne-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00930/Christian_Skakkeb_k_930043w.jpg" alt=""/></div>
</div>
<p><b>2008:</b> Dong fremlægger ny strategi med fokus på investering i vedvarende 
energi, især havmøller i Storbritannien og Danmark. En stab opbygges med en 
række nøglemedarbejdere, der senere får betegnelsen guldfuglene.
</p><p><b>2011:</b> Under kodenavnet ’Project Red’ vil Dong’s administrerende 
direktør Anders Eldrup danne et selvstændigt vindselskab, som store 
pensionskasser kan investere i.
</p><p><b>Foråret 2012: </b>Bestyrelsesformand Fritz Schur fyrer Anders Eldrup. 
Officielt med den begrundelse, at Eldrup forgylder Jakob Baruël Poulsen og 
de andre guldfugle uden bestyrelsens kendskab. Men reelt var der også tale 
om en intern magtkamp. Fritz Schur var ikke tilhænger af ’Project Red’.
</p><p><b>Efteråret 2012:</b> Med Eldrup forsvandt også guldfuglene. I stedet 
danner de selskabet Copenhagen Infrastructure Partners (CIP) og indleder et 
samarbejde med PensionDanmark. De etablerer den første investeringsfond til 
energi og infrastruktur med en investering på tæt ved 7 milliarder kroner 
fra PensionDanmark.
</p><p><b>Sommeren 2013:</b> CIP’s første investeringsfond investerer 1 milliard 
kroner i Cape Wind, der er USA’s første vindmøllepark.
</p><p><b>Efteråret 2013: </b>Tre dommere i en voldgiftssag fastslog, at det 
juridisk var i orden, at Anders Eldrup som administrerende direktør 
godkendte lønvilkårene for de fire nøglemedarbejdere – uden at han forelagde 
vilkårene for bestyrelsen.
</p><p><b>2014:</b> CIP etablerer investeringsfond nummer to med 12 institutionelle 
investorer med et samlet tilsagn på 10 milliarder kroner. Blandt 
investorerne er PensionDanmark, Lægernes Pensionskasse, PBU, JØP, DIP, 
Nordea, Nykredit, PFA, AP Pension og SEB.
</p><p class=" bl-elem"><b>Efteråret 2014: </b>CIP investerer gennem sine to fonde i det britiske 
havmølleprojekt Beatrice, som skal ligge ved Skotland.
</p>	
</div>

</div></body></html>
