---
layout:     post
title: 	    "Millionerne fosser ud af Norwegians kasse"
post_author:	    
post_date:	    Mon, 09 Mar 2015 13:40:15 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2579711/millionerne-fosser-ud-af-norwegians-kasse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
35.000, 20.000, 25.000. 
</p><p>
Hver eneste dag den seneste uge er tusindvis af passagerer blevet ramt af den 
pilotstrejke, der nu har hærget Norwegian i over en uge. Enten er 
passagerernes fly blevet på jorden, eller også har de måttet vente timevis i 
lufthavnen. Efter ni dages strejke er i alt 200.000 passagerer blevet ramt. 
</p><div class="art-quote article-box">
<p class="quote"/>
<blockquote>
<p class="quote-txt">
Mit bedste bud er, at den her konflikt koster Norwegian et anseeligt tocifret 
millionbeløb om dagen
</p>
<p class="sender">
Jacob Pedersen 
</p>
</blockquote>
</div><p/><p>
Og det tærer ikke blot på passagerernes humør, men også på Norwegians 
finanser, understreger luftfartsanalytiker i Sydbank Jacob Pedersen. 
</p><p>
»Mit bedste bud er, at den her konflikt koster Norwegian et anseeligt tocifret 
millionbeløb om dagen«. Skal han sætte mere præcise tal på, lyder 
vurderingen på mellem 35 og 75 millioner kroner om dagen. 
</p><p><b class="ext-link">AFLYST </b><a class="embeddedlink" href="http://politiken.dk/rejser/ECE2579276/disse-norwegian-flyvninger-er-aflyst-i-dag/">Disse Norwegian-flyvninger er aflyst i dag</a></p><p>
»Én ting er, hvad der er i omkostninger på grund af tabt billetsalg her og nu. 
Noget andet er, hvad der kommer af krav om erstatning fra de passagerer, der 
er strandet og skal betale for indlogering og så videre. Så det er et meget 
svært beløb at gøre op«. 
</p><p><i class=" bl-elem">Risikerer Norwegian at gå konkurs?</i></p><p>
»Nej, det ville overraske mig helt vildt. De har altid et es i ærmet i forhold 
til at sælge deres fly og lease dem tilbage og på den måde sikre penge i 
kassen. Men i princippet kan alt jo lade sig gøre, og der er ingen tvivl om, 
at det gør rigtig, rigtig ondt på Norwegian«. 
</p><h3>
Intet billetsalg 
</h3><p>
Alene det tabte billetsalg slår dog lige nu store huller i kassen hos 
Norwegian. Folk er nærmest stoppet med at købe billetter fra flyselskabet af 
frygt for, at deres fly aldrig kommer til at lette, og det lægger et enormt 
pres på pengestrømmene i Norwegian, understreger Jacob Pedersen. 
</p><div class="art-quote article-box">
<p class="quote"/>
<blockquote>
<p class="quote-txt">
Ingen kunder søger på Norwegian lige nu, hvis de skal ud at rejse
</p>
<p class="sender">
Pål Rasmus Silseth 
</p>
</blockquote>
</div><p/><p><b class="ext-link">KRAV</b><a class="embeddedlink" href="http://politiken.dk/oekonomi/arbejdsmarked/ECE2576862/norwegian-til-piloter-accepter-flytning-eller-smut/">Norwegian til piloter: Accepter flytning 
eller smut</a></p><p>
For konflikten rammer utroligt hårdt på Norwegians ellers gode kundeomdømme, 
siger Pål Rasmus Silseth, lektor ved institut for markedsføring på den 
norske handelshøjskole BI. 
</p><p>
»Ingen kunder søger på Norwegian lige nu, hvis de skal ud at rejse«. 
</p><p>
Alligevel mener han ikke, at strejken vil få langsigtede konsekvenser for 
Norwegians omdømme – så længe den er et engangstilfælde. 
</p><p>
»Hvis strejken er overstået i morgen, er vi tilbage til normal. Så skal 
kunderne nok komme tilbage. Men det får konsekvenser, hvis der kommer flere 
strejker efter denne. Så kan deres omdømme blive slidt«, siger han og 
henviser til, at SAS’ omdømme er blevet utroligt hårdt ramt af deres mange 
strejker gennem årene. 
</p><h3>
Norwegian giver sig ikke 
</h3><p>
Forhandlingerne om en ny overenskomst mellem Norwegian og piloterne brød 
sammen lørdag for ni dage siden, hvorefter 70 piloter nedlagde arbejdet. Til 
og med tirsdag ramte den arbejdsnedlæggelse i alt omkring 30.000 passagerer. 
Men da resten af de 700 skandinaviske piloter tilsluttede sig deres 
strejkende kolleger, steg antallet af berørte passagerer til 35.000 – om 
dagen. I weekenden faldt tallet til 20.000 passagerer om dagen, og mandag 
forventes omkring 25.000 passagerer at blive ramt. 
</p><p><b class="ext-link">RAMT</b><a class="embeddedlink" href="http://politiken.dk/rejser/nyheder/flyoglufthavne/ECE2578890/norwegian-strejke-25000-passagerer-beroeres-mandag/">Norwegian-strejke: 25.000 passagerer berøres 
mandag</a></p><p>
Det betyder, at omkring 200.000 passagerer har været ramt, siden konflikten 
brød ud. 
</p><p>
Alligevel kommer Norwegian-ledelsen ikke til at give efter – for det har 
flyselskabet slet ikke råd til, understreger Jacob Pedersen. 
</p><p>
»Det er en del af Norwegians paneuropæiske vækstplan at få de skandinaviske 
piloter over på nye vilkår, for hvis man skal kunne tjene penge på at flyve 
mellem destinationer i eksempelvis Øst- og Sydeuropa, kan man ikke have folk 
på skandinaviske vilkår på disse flyvninger«. 
</p><p><i class=" bl-elem">Kan de ligefrem finde på at skaffe sig af med de skandinaviske piloter i 
fremtiden? </i></p><p>
»Nej, det kan vi se, at de ikke gør, fordi de i de seneste forhandlinger har 
tilbudt de skandinaviske piloter jobgaranti i tre år. Det er i sig selv ret 
vildt, at de har valgt at gøre det, for hvis Norwegian fortsætter det 
milliardtab, de havde sidste år, er den jobgaranti ikke meget værd«, siger 
Jacob Pedersen. 
</p><p>
Helt slemt står det da tilsyneladende heller ikke til i det norske 
lavprisselskab. <a href="http://www.nrk.no/norge/kjos-har-blitt-rikare-under-streiken-1.12249408" target="_blank">NRK</a> 
skriver således mandag eftermiddag, at Norwegian-aktien faktisk er steget 
med 6,70 norske kroner siden strejkens udbrud. 
</p><p class=" bl-elem">
Flyselskabet er således blevet 150 millioner norske kroner mere værd under 
strejken. 
</p>	
</div>
</div></body></html>
