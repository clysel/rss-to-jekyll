---
layout:     post
title: 	    "Hjemmeværnets våben: Først tog de krudtet, nu tager de bundstykket..."
post_author:	    
post_date:	    Fri, 13 Mar 2015 12:06:52 +0100
post_site:	    politiken.dk 
post_link:	    http://politiken.dk/indland/ECE2582935/hjemmevaernets-vaaben-foerst-tog-de-krudtet-nu-tager-de-bundstykket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden Hjemmeværnet blev etableret i 1949, er der foretaget en række 
restriktioner, der har besværet adgangen til våben for de frivillige i 
Hjemmeværnet. I mandags kom det frem, at Hjemmeværnet inddrager bundstykket 
til de frivilliges geværer, så de ikke længere har funktionsdygtige våben 
liggende i hjemmet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2580358/hjemmevaernet-skaerper-vaabensikkerhed-efter-skudattentat/">Hjemmeværnet skærper 
våbensikkerhed efter skudattentat</a></p><p>
Politiken har lavet et overblik over de forskellige restriktioner. 
</p><p><b>2002: Ammunitionen bliver inddraget</b></p><p>
Tilbage i 2002 så man første gang en betydningsfuld ændring af 
våbenopbevaringen hos Hjemmeværnets frivillige. Sikkerheden ved brug af 
ammunition skulle øges, og den 5. februar 2002 besluttede forsvarsminister 
Svend Aage Jensby (V), at det ikke længere skulle være tilladt for de 
frivillige i Hjemmeværnet at have ammunition liggende derhjemme. Våbnene 
måtte dog gerne blive. 
</p><div class="art-quote article-box">
<p class="quote"/>
<blockquote>
<p class="quote-txt">
På det tidspunkt var det en rigtig god idé. Russerne kom ikke lige ind over 
grænsen i morgen.
</p>
<p class="sender">
Thomas Seloy, frivillig i Hjemmeværnet 
</p>
</blockquote>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE25492/hjemmevaernet-skal-aflevere-krudtet/">Hjemmeværnet skal aflevere 
krudtet</a></p><p>
Beslutningen blev foretaget på baggrund af en redegørelse, som 
Hjemmeværnskommandoen havde udarbejdet til forsvarsministeriet. Ammunitionen 
blev fjernet og kontrollen med ammunition på skydebaner og i skydeterræner 
blev ligeledes forbedret, ligesom reglerne for eftersyn af tasker og lommer 
efter skydeøvelser blev indskærpet. Det fremgår af Hjemmeværnets hjemmeside. 
</p><p>
Thomas Seloy, der har været frivillig i Hjemmeværnet de sidste 26 år og nu er 
kompagnichef, så ikke nogle problemer i det, da han fik inddraget sin 
ammunition i 2002. 
</p><p>
»På det tidspunkt var det en rigtig god idé. Russerne kom ikke lige ind over 
grænsen i morgen, og vi havde tid nok til at gøre våben klar. Det var ikke 
noget, som jeg gjorde meget andet end at rynke på næsen over. Men verdenen 
er jo desværre helt anderledes i dag,« siger han. 
</p><p><b>2006: Adgangen til våben bliver skærpet</b></p><p>
Kontrollen over medlemmernes våben bliver skærpet. Det bliver nu et krav, at 
de frivillige i Hjemmeværnet skal gennemføre en uddannelse i Hjemmeværnet på 
250-300 timer inden for de første tre år - herunder en grunduddannelse på 
100 timer. De skal være aktive mindst 24 timer om året, og de skal bestå en 
årlig færdighedsprøve i våbenbetjening samt en kontrolskydning. Ellers må de 
ikke få udleveret våben. 
</p><p>
Det fremgår af §11 i hjemmeværnsloven. 
</p><div class="art-quote article-box">
<p class="quote"/>
<blockquote>
<p class="quote-txt">
Det tager op til to timer at indskyde et våben, før vi reelt kan træne med 
det. Og det er spild af folks tid
</p>
<p class="sender">
Thomas Seloy 
</p>
</blockquote>
</div><p/><p>
Lovændringen betyder også, at underafdelingerne i Hjemmeværnet årligt skal 
føre kontrol med, at medlemmerne opfylder alle krav til uddannelse og 
tjeneste - hvis ikke de gør det, skal de aflevere deres våben. 
</p><div class="art-fakta article-box">
<h4 class="">
Våben i private hjem</h4>
<h5/><p>
I 2003 befandt der sig over 20.000 våben i medlemmer af Hjemmeværnets private 
hjem. 
</p>
<p>
Det tal var faldet til cirka 8.500 i 2010. 
</p>
<p>
I cirka samme periode faldt antallet af aktive medlemmer fra 22.650 i 2005 til 
20.466 i 2010. 
</p>
<p>
<i>Kilde: Rapport fra Rigsrevisionen</i>
</p>

<p class="fakta-body" data-buildingblock="embedded_factboxlink">
</p>
</div><p/><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE968671/faerre-vaaben-blandt-soldater-i-hjemmevaernet/">Færre våben blandt soldater i 
Hjemmeværnet</a></p><p><b>2010: Der bliver indført regler om våbenskabe</b></p><p>
I 2010 bliver der indført den skærpelse, der har været gældende frem til nu: 
Der bliver indført våbenskabe. Det betyder, at de frivillige i Hjemmeværnet 
nu skal skille deres våben ad og opbevare dem i to dele: bundstykket for sig 
og den øvre, lange del af geværet for sig. 
</p><p>
De to dele skal være aflåst i hvert sit kammer med tilhørende nøgler. Det er 
altså ikke længere muligt at bruge våbnet ved eksempelvis et hjemmerøveri, 
da det vil være meget besværligt og tidskrævende for en røver eller 
indbrudstyv at få adgang til begge dele af våbnet. 
</p><p>
Denne restriktion så Thomas Seloy, frivillig i Hjemmeværnet, heller ikke noget 
problem i. 
</p><p>
»Det var en fantastisk god idé. Jeg kommer fra en tid, hvor vi ikke havde 
sådan noget som sikrede våbenskabe. Dengang måtte vi være kreative til at 
gemme dem, og det var vi så sandelig også. Al sikkerhed er jo vigtig, og jeg 
er den største fortaler for at finde en løsning, der bedst muligt sikrer, at 
der aldrig igen bliver stjålet et våben«, siger han. 
</p><p>
»Det eneste, vi mærkede til det, var noget administrativt. Men når det så er 
sagt, så er det ikke ligefrem det kønneste skab i verden. Jeg er glad for, 
at det ikke står fremme i stuen«, siger Thomas Seloy. 
</p><p><b>2015: Den mest centrale del af våbnet inddrages</b></p><p>
For to dage siden kom det så frem, at der nu bliver foretaget yderligere 
restriktioner i Hjemmeværnet. Denne gang får alle de frivillige i 
Hjemmeværnet inddraget bundstykkerne til deres geværer. De må ikke længere 
have dem liggende i deres eget hjem. Bundstykkerne er den mest centrale del 
af geværet, og uden bundstykket kan geværet ikke bruges. 
</p><div class="art-quote article-box">
<p class="quote"/>
<blockquote>
<p class="quote-txt">
Hvor klar vi skal være i dag, er op til politikerne at bestemme. 
</p>
<p class="sender">
Thomas Seloy 
</p>
</blockquote>
</div><p/><p>
Inddragelsen af våbnenes bundstykker sker i kølvandet på terrorangrebet i 
København den 14. februar. Til skyderiet ved kulturhuset Krudttønden på 
Østerbro blev der brugt et M95 automatgevær, som var blevet stjålet fra 
Hjemmeværnet. For at undgå, at det sker igen, undersøger Hjemmeværnet nu, 
hvordan sikkerheden omkring våbnene kan blive endnu bedre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553069/riffel-fra-terrorangreb-er-efterlyst-efter-hjemmeroeveri/">Riffel fra terrorangreb er 
efterlyst efter hjemmerøveri</a></p><p>
Thomas Seloy forstår godt, hvorfor bundstykkerne er blevet inddraget, og han 
ser ikke noget negativt i Hjemmeværnets beslutning: 
</p><p>
»Det er en midlertidig foranstaltning, og i min verden er det en meget seriøs 
og fornuftig beslutning. Hjemmeværnet vil have en slags 'time-out' til at 
finde ud af, hvordan de vil gøre fremmadrettet. Og det viser, at 
Hjemmeværnet er en seriøs samarbejdspartner med samfundet«, siger han. 
</p><p><b>Våbnene er personlige</b></p><p>
John Flarup, oberstløjtnant i Hjemmeværnskommandoen, fortæller, at de 
frivillige i Hjemmeværnet aldrig har affyret et våben i Danmark uden for 
øvelserne. Sidst, et af deres våben blev affyret, var i Afghanistan i juni 
2011, siger han. 
</p><p>
De problemer, det vil give for de frivillige ikke at have alle dele af deres 
våben liggende derhjemme, drejer sig derfor om tid og besvær. 
</p><p>
»Den midlertidige inddragelse af bundstykkerne kommer til at betyde, at der er 
yderligere transport og tid, der skal bruges på at samle våben sammen, før 
soldaterne går ud på øvelser. Det vil skabe en del administrativt bøvl. Men 
det finder vi en løsning på«, siger han. 
</p><p>
For Thomas Seloy er det største problem ved inddragelsen af bundstykkerne, at 
våbnene er meget personlige. 
</p><p><i class=" bl-elem">Hvorfor er det et problem ikke at have våbnene liggende i jeres private 
hjem?</i></p><p>
»Det betyder rigtig meget, for hvis jeg har et våben derhjemme, er det <i>mit</i> 
våben. Når jeg kigger igennem sigtet, er det indstillet til <i>mig</i>, 
og så kan jeg ramme. Det tager op til to timer at indskyde et våben, før vi 
reelt kan træne med det. Og det er spild af folks tid«, siger han og 
uddyber: 
</p><div class="art-fakta article-box">
<h4 class="">
Bortkomne våben de sidste 10 år</h4>
<h5>
Antal mistede våben fra Forsvaret og Hjemmeværnet</h5>
<div class="fakta-body" data-buildingblock="embedded_factboxlink">
<p><b>2004: </b>29 komplette våben m/vitale våbendele (11 af dem fra 
Hjemmeværnet) 
</p><p><b>2005: </b>28 komplette våben m/vitale våbendele (10 af dem fra 
Hjemmeværnet) 
</p><p><b>2006: </b>38 komplette våben m/vitale våbendele (21 af dem fra 
Hjemmeværnet) 
</p><p><b>2007: </b>17 komplette våben m/vitale våbendele (3 af dem fra Hjemmeværnet) 
</p><p><b>2008: </b>17 komplette våben m/vitale våbendele (12 af dem fra 
Hjemmeværnet) 
</p><p><b>2009: </b>227 komplette våben m/vitale våbendele (6 af dem fra 
Hjemmeværnet, 200 af dem fra Hæren under et større våbentyveri i Slagelse) 
</p><p><b>2010: </b>30 komplette våben m/vitale våbendele (1 af dem fra Hjemmeværnet) 
</p><p><b>2011: </b>14 komplette våben m/vitale våbendele (3 af dem fra Hjemmeværnet) 
</p><p><b>2012: </b>10 komplette våben m/vitale våbendele (3 af dem fra Hjemmeværnet) 
</p><p><b>2013: </b>5 komplette våben m/vitale våbendele (4 af dem fra Hjemmeværnet) 
</p><p><b>2014: </b>10 komplette våben m/vitale våbendele (4 af dem fra Hjemmeværnet) 
</p><p class=" bl-elem"><i class=" bl-elem">Kilde: Forsvarsministeriets Materiel- og Indkøbsstyrelse</i></p>
</div>
</div><p/><p>
»Vi er her jo gratis, og vi bruger frivilligt tid på at øve, så vi kan støtte 
Forsvaret bedst muligt. Vi bruger cirka 3-400 timer om året på at øve. Hvis 
40 timer om året skal bruges på afhentning af våben på centrale depoter, 
resulterer det også i 10 % dårligere soldater til at støtte vores forsvar og 
politi«, forklarer han. 
</p><p>
Bundstykkerne skal være inddraget de næste par måneder, og derefter håber 
Thomas Seloy, at han og hans soldater får deres bundstykker tilbage. 
</p><p class=" bl-elem">
»Da jeg startede i Hjemmeværnet, havde vi et mødested. Hvis vi blev 
overrumplet af en fjende, mødtes vi et bestemt sted, og så var vi klar med 
det samme. Det kan vi jo ikke være nu. Hvor klar vi skal være i dag, er op 
til politikerne at bestemme. Men jeg håber helt klart, at vi får vores 
bundstykker tilbage. Jeg synes uden tvivl, at vi skal have et 
funktionsdygtigt våben derhjemme, og jeg har en forventning om, at vi finder 
en løsning, der gør det muligt«, siger han. 
</p>	
</div>
</div></body></html>
