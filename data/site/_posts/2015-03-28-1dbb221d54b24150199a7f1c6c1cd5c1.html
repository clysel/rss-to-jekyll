---
layout:     post
title: 	    "Vinnie Who: »Svaret blev 'fandeme nej'«"
post_author:	    
post_date:	    Sat, 28 Mar 2015 20:48:46 +0100
post_site:	    politiken.dk 
post_link:	    http://politiken.dk/kultur/musik/ECE2608141/vinnie-who-svaret-blev-fandeme-nej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Hvilke tre plader har inspireret dig til ’Harmony’?</b></p><p>
»Donnie and Joe Emerson med ’Dreamin’ Wild’ har lært mig at omfavne 
skønhedsfejl. Den er i princippet indspillet som ’Harmony’ med to drenge, 
der forsøger at være et rockband. På samme måde har jeg siddet, tit alene, i 
studiet og forsøgt at skabe en autentisk bandlyd«. 
</p><p>
»’Harmony’ er en guitarplade, og de fleste hooks bliver spillet på guitar. Så 
jeg har også kigget George Harrison med ’All Things Must Pass’ over 
skulderen. Det er meget sjovt, hvordan den mest har slideguitar, hvilket jeg 
ikke mestrer særlig godt. Til gengæld har jeg skrevet guitarerne, så de 
kunne spilles med bends, og det giver en anderledes guitarlyd, som jeg er 
blevet glad for. En anden ting, som George Harrison har lært mig, er pauser. 
Han har god tid og bruger pauser i melodien på en meget unik måde. Faktisk 
synger han lidt, som om han er en guitar, der bare står og fyrer fede fills 
af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/roskildeanmeldelser/ECE2014907/disko-bambi-kaprede-den-orange-trone/">Disko-bambi kaprede den orange 
trone</a></p><p>
»Fleetwood Macs ’Rumours’ har været en reference til vellyd, og når vi har 
mixet og mastereret ’Harmony’, har vi af og til krydslyttet til den«. 
</p><p><b>Hvorfor har du droppet discoen?</b></p><p>
»For mig var der ikke mere at hente i discoen. Ikke at jeg på noget tidspunkt 
har været træt af at lave musik, men jeg havde tømt krukken med 
discoreferencer. Når jeg satte mig for at skrive og tænkte på, at jeg skulle 
lave endnu et disconummer, poppede ’åh nej’ op som det første«. 
</p><p>
»Jeg var også blevet træt af altid at være til fest og at skulle have det 
sjovt på kommando. Stort set al popmusik skal udstråle, at man har en fest. 
Det har jeg jo selv bidraget til, så nu sætter jeg tingene i balance igen. 
Ikke at jeg har noget imod et festligt nummer med et discobeat. Og hvem ved, 
måske kommer det tilbage til mig en dag«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2608139/tv-afdaempet-vinnie-who-skruer-tempoet-i-bund-paa-vellykket-album/">Afdæmpet Vinnie Who skruer 
tempoet i bund på vellykket album</a></p><p>
»Min forvandling skete allerede under indspilningerne til ’Midnight Special’, 
hvor jeg begyndte at skrive sange på en anderledes måde. Åbningsnummeret 
’Much much more’ på den nye plade er et nummer fra dengang. Det er et bedre 
nummer end stort set alt andet, jeg har lavet. Men det passede ikke ind. I 
starten tænkte jeg også, at det var for langt væk fra det, jeg stod for, og 
at det ville være forvirrende, hvis det kom ud. Og jeg vidste ikke, om der 
kun ville være få af den slags sange i mig. Jeg overvejede faktisk, om jeg 
skulle give dem til nogle andre. Svaret blev ’fandeme nej’. Jeg syntes jo, 
de var gode«. 
</p><p><b>Hvor skal du hen musikalsk næste gang?</b></p><p>
»Det er ikke løgn, når jeg siger, at det ved jeg gudskelov ikke. Mit 
skrivebord er helt tomt, og lige nu nyder jeg bare, at ’Harmony’ er færdig. 
Der er en frihed i ikke at vide, hvad der skal ske. For så kan jeg gå alle 
steder hen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/skanderborg/ECE2040859/vinnie-who-har-udstoppet-egern-med-paa-smukfest/">Vinnie Who har udstoppet egern 
med på Smukfest</a></p><p class=" bl-elem">
»Det kan sagtens være, jeg kommer til at lave et album, der er mere dansabelt 
igen, når nu jeg har fået tempoet ned denne gang. Det kan også sagtens være, 
det bliver en ambient-plade. Eller en lyd inspireret af Barry White. Alt kan 
ske. På en måde ville jeg jo egentlig gerne vide ... Nej, jeg <i>er</i> 
faktisk meget glad for, jeg ikke ved, hvor jeg skal hen musikalsk. Lige nu. 
Men det kan godt være, jeg begynder at få sved på panden, hvis jeg også har 
det sådan om et halvt år«. 
</p>	
</div>
</div></body></html>
