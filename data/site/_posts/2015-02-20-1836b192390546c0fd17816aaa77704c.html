---
layout:     post
title: 	    "Apple-bil kan være klar allerede i 2020"
post_author:	    Martin Bernth
post_date:	    Fri, 20 Feb 2015 05:53:54 +0000
post_site:	    ing.dk 
post_link:	    http://ing.dk/artikel/apple-bil-kan-vaere-klar-allerede-i-2020-174259
---
<html><body><div><section class="body"><p>Rygterne svirrer på internettet, som de kun kan, når det er computerproducenten Apple, det handler om. Selvom der endnu ikke er meldt noget officielt ud fra virksomheden selv, har det de seneste uger været en yderst offentlig hemmelighed, at iPhone-mageren nu også vil være bilproducent.</p>
			<p><a href="http://www.reuters.com/article/2015/02/20/us-apple-autos-timeframe-idUSKBN0LN2G020150220">Nu kan Bloomberg Business fortælle</a>, at firmaet går så aggressivt efter at få en elbil på markedet, at produktionen gerne skulle gå i gang allerede i 2020. Nyhedsbureauet har oplysningerne fra anonyme kilder ‘med kendskab til arbejdet’.</p>
			<p>En erfaren bilproducent er ofte fem til syv år om at færdigudvikle en ny bil, og den korte deadline for Apples ingeniører virker derfor opsigtsvækkende.</p>
			<p>»Hvis du starter fra bunden, tager det dig formentlig mere i omegnen af 10 år, En bil er en meget kompleks teknologisk maskine,« siger direktøren for rådgivningsvirksomheden Automotive Consulting Group Dennis Virag til Bloomberg Business.</p>
			
			<p>Det er ikke offentligt kendt, hvornår teknologivirksomheden gik i gang med sit bilprojekt, men omkring juni sidste år skal firmaet have startet en ‘aggressiv kampagne for at kapre’ ansatte i batteri-industrien, hvilket blandt andet har affødt et civilt søgsmål mod Apple.</p>
			<p>Det stenrige firma skal angiveligt have forsøgt at overbyde ansatte i batteridivisionerne hos konkurrerende teknologivirksomheder som LG, Samsung, Panasonic, Toshiba samt virksomheden A123, der primært producerer batterier til bilindustrien.</p>
			<p>A123, der ligeledes er overbevist om, at Apple er på vej ind på deres enemærker, har rejst søgsmålet, fordi firmaet mener, at Apple kaprer deres ansatte. Elon Musk, der er grunglægger af elbilproducenten Tesla, har ligeledes fortalt Bloomberg News, at Apple har forsøgt at lokke hans ansatte væk med underskriftsbonusser på over 1,5 million og lønstigninger på op til 60 procent.</p>
			<p>Der spekuleres i, om Apples pludselige hastværk kan have at gøre med Tesla's og GM Motors' bebudede lanceringer af nye elbiler i 2017, skriver Bloomberg. Der florerer også modsatrettede rygter om, hvorvidt Apples kommende bil vil være fuldt ud selvkørende ligesom den konkurrenten Google er lang i udviklingsarbejdet med .</p>
			
		</section></div></body></html>
