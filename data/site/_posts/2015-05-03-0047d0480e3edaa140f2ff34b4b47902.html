---
layout:     post
title: 	    "Sådan er det at være fattig i verdens sjetterigeste land"
post_author:	    
post_date:	    Sun, 03 May 2015 13:48:21 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2652383/saadan-er-det-at-vaere-fattig-i-verdens-sjetterigeste-land/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
<p>
<b>Fakta:</b> <a href="http://politiken.dk/udland/fokus_int/britiskvalg/ECE2652214/baggrund-saadan-har-storbritannien-forandret-sig-under-cameron/">Sådan har Storbritannien forandret sig 
under Cameron</a> 
</p>
</div>
</div>
<p>
Det var et tilbud om gratis tøj, der fik Pilgrim Tuckers verden til at vælte. 
</p><p>
For to år siden var den 44-årige projektleder arbejdsløs og i gang med at søge 
job. På jobcenteret tilbød hendes sagsbehandler, at hun kunne få en kupon 
til at anskaffe sig noget pænt tøj til en jobsamtale. 
</p><p>
Det var en omstændelig affære, husker hun. 
</p><p>
»Først skulle man hente kuponen i jobcenteret. Så skulle man gå i en bestemt 
butik, hvor man kunne måtte vælge tøj af et bestemt mærke. Så skulle man 
vise personalet tilgodesedlen, og de skulle så hænge tøjet til side og 
skrive under. Derefter skulle man tage den nu underskrevne kupon med til 
sagsbehandleren, der skulle godkende og underskrive. Endelig skulle man så 
gå tilbage til butikken og hente tøjet«, fortæller hun. 
</p><p>
Egentlig havde Pilgrim Tucker ikke specielt meget brug for tøjet. Hun havde, 
efter at have været arbejdsløs i nogle måneder, fundet sig et nyt job og 
ventede bare på at kunne begynde. 
</p><p>
»Min sagsbehandler vidste, at jeg havde fået jeg havde fået job. Alligevel 
skulle jeg blive ved med at skrive jobansøgninger, og det blev også kraftigt 
antydet, at jeg også skulle tage imod tøjet for at vise, at jeg var 
indstillet på at komme i arbejde i den måned, der gik, til jeg kunne gå i 
gang«, siger hun. 
</p><h3>
Frataget bistandshjælpen 
</h3><div class="art-fakta article-box">
<h4 class="">
Fakta om fødevarebanker </h4>
<div class="fakta-body" data-buildingblock="embedded_factboxlink">
<ul><li>Behovet for fødevarebanker er eksploderet under den nuværende 
regering. </li><li>I 2010 blev der delt hjælp ud til 40.000 personer. </li><li>I 2013-14 var antallet steget til 900.000, og i det forløbne år over 
1 million. Tallet viser antal uddelte portioner mad - ca. 50 procent er 
folk, der vender tilbage flere gange. </li><li>83 pct. angiver ændringer i offentlig hjælp som årsag til, at de 
må bruge fødevarebanker.</li><li class=" bl-elem">I 2014 voksede den britiske økonomi med 2,8 pct. Det er den højeste vækst 
siden 2006. </li></ul><p class=" bl-elem"/>
</div>
</div><p>
Pilgrim Tucker skrev jobansøgningerne, tog imod kuponen og gik pligtskyldigst 
hen for at se på arbejdstøj. Hun fandt ikke noget, der passede til hendes 
behov og valgte derfor at ikke indløse kuponen. </p><p>
Kort efter modtog hun et kortfattet brev, der meddelte, at hun havde fået 
frataget sin bistandshjælp i to uger som »sanktion for brud på aftale med 
jobcenteret«. 
</p><p>
»Jeg var virkelig rystet. Normalt er jeg god til at formulere mig og kan tale 
min egen sag, men jeg var bare helt tom for ord. Jeg græd, og jeg kunne slet 
ikke forstå, hvad der var sket«, siger hun. 
</p><p>
Der var ikke andre penge at gøre godt med end de omkring 700 kroner om ugen, 
der skulle dække transport, mad og andre udgifter. 
</p><p>
»At låne i banken var ikke en mulighed. Jeg var heldig, at jeg har forstående 
venner og familie. Jeg trak enorme veksler på dem. De lånte mig småbeløb og 
sørgede for, at jeg fik varm mad med jævne mellemrum. Og jeg undersøgte, 
hvilke regninger man kan slippe af sted med at skyde i længst mulig tid uden 
at betale dem«, siger hun. 
</p><p>
Efter at have sundet sig over jobcenterets meddelelse om sanktioner, fordi hun 
ikke havde taget imod gratis tøj, ankede hun beslutningen. Klagen blev 
afvist. Uden begrundelse. 
</p><h3 class="fotoheader">Mød Londons fattige arbejdere: »Det er slavearbejde«</h3>
<div class="slider-container article-foto-gallery-container desk" data-ga-main-section="udland" data-mode="inline" data-ga-section="Foto" data-gallery-id="2635714">
<div class="slider">
<div class="slide">
<div class="image portrait">
<img src="http://multimedia.pol.dk/archive/00929/janus_engel2100_JPG_929623y.jpg" alt=""/>
</div>
<p class="caption">
<b>1 af 10.</b>
TJENERE. Laszlo Horvath (th) og Nechita Mihai arbejder som tjenere i midten af London til 6,50 pund i timen. De har hverken råd til forsikring eller opsparing, og arbejdet er usikkert. Nogle uger arbejder de 80 timer, andre under 20.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2099_JPG_929624y.jpg" alt=""/>
</div>
<p class="caption">
<b>2 af 10.</b>
SKILTEHOLDER. Collin Hedderick arbejder som skilteholder på gaden. Indimellem vasker han sin chefs bil. Han får 3 pund i timen og er nødt til at gå til folkekøkkener for at få noget at spise. »Det er slavearbejde«.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2102_JPG_929625y.jpg" alt=""/>
</div>
<p class="caption">
<b>3 af 10.</b>
FASTFOOD. Wiam Alsudani har en bachelor i økonomi og international handel, men nu står hun bag skranken i en fast-food restaurant. Hun tjener 6,5 pund i timen. »Her arbejder vi for at overleve«.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2094_JPG_929627y.jpg" alt=""/>
</div>
<p class="caption">
<b>4 af 10.</b>
SKRALDEMAND. Gary Miller er skraldemand. Egentlig tjener han meget godt, men for tiden er han sygemeldt efter en arbejdsulykke. Det betyder, at han æder af hans opsparing - for de 70 pund, han får om ugen, er ikke engang nok til huslejen. Hvis ikke han havde sparet op, ville han ikke vide, hvad han skulle gøre.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2098_JPG_929630y.jpg" alt=""/>
</div>
<p class="caption">
<b>5 af 10.</b>
BUD. Ain Anwar arbejder som bud for en række forskellige restauranter til 8 pund i timen. Det er et skridt op fra hans tidligere arbejde i Pizzahut, og han er egentlig godt tilfreds. Han har ingen sygesikring eller opsparing, og selv om han har en collegeuddannelse, lever han bedre i London end Pakistan, hvor han kommer fra.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2096_JPG_929631y.jpg" alt=""/>
</div>
<p class="caption">
<b>6 af 10.</b>
RECEPTIONIST. »Jeg lever lige på grænsen til fattigdom, og det er enormt svært at have et socialt liv med min løn«. Andreia Grilo arbejder som receptionist til 7,5 pund i timen. Egentlig har hun en bachelor i design, men hun har ikke kunne finde et arbejde.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2095_JPG_929632y.jpg" alt=""/>
</div>
<p class="caption">
<b>7 af 10.</b>
BARTENDER. Luke Daly er bartender i Camden. Han tjener mindre end 9,15 pund, men føler ikke, at han kæmper for at få det til at løbe rundt. Han bor i en lille lejlighed med tre andre og laver ikke meget andet end at arbejde på baren og drikke sig fuld.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2101_JPG_929633y.jpg" alt=""/>
</div>
<p class="caption">
<b>8 af 10.</b>
GADESPULER. Andy Quirk arbejder hver dag fra kl. 5 om morgenen til 9 pund i timen, hvor han gør rent på gaden. »Det her er et lortearbejde. Nogle gange har de hjemløse haft et uheld, det er et værre rod«. Hans job er usikkert, og næsten hver dag er der folk, der bliver fyret.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2097_JPG_929635y.jpg" alt=""/>
</div>
<p class="caption">
<b>9 af 10.</b>
BAGER. Aurelia Pandelea arbejder over 40 timer om ugen som bager - til 7 pund i timen. Hun klarer det ok. Hun kan stadig sende lidt tilbage til sin familie i Pitesti i Rumænien. »Det er helt klart bedre end mit arbejde som skolelærer derhjemme«.
- 
<span>Foto: Janus Engel </span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00929/janus_engel2103_JPG_929637y.jpg" alt=""/>
</div>
<p class="caption">
<b>10 af 10.</b>
RENGØRINGSMAND. Stoyan Dimitrov arbejder som rengøringsmand i Londons undergrund 6 dage om ugen. Han får 9 pund i timen. »Det er en kamp. Min kone har lige født, så vi kæmper får at få det til at løbe rundt«. Han har ingen sygesikring og får kun løn for det, han arbejder. »I onsdags fik jeg en datter, og torsdag morgen var jeg tilbage på arbejde«.
- 
<span>Foto: Janus Engel </span>
</p>
</div>
</div>
<a class="show-full-screen" href="http://politiken.dk/2635714">Se i fuld skærm</a>
<span class="prev"/>
<span class="next"/>
</div><p/><p>
Pilgrim Tuckers sag er langt fra enestående, siger Liane Groves, der arbejder 
som rådgiver hos den britiske fagforening Unite, der fra kælderen i det 
gamle rådhus i Tower Hamlet i et rådgivningscenter forsøger at samle op på 
de mange, mange sager, der ryger igennem det britiske velfærdsnet. 
</p><p>
»Den nuværende regering er i færd med at afskaffe velfærdsstaten og sende os 
tilbage til viktorianske tider, hvor de fattige må forlade sig på private 
organisationers velgørenhed«, siger hun. 
</p><p>
Tower Hamlet i det østlige London er den fattigste kommune i Storbritannien. 
Det er et sted, hvor omkring hver andet barn lever under fattigdomsgrænsen. 
Hvor arbejdsløsheden er blandt de højeste i Storbritannien, og hvor 
bistandshjælpen er livsvigtig. 
</p><p>
»Jobcentrene opererer med kvoter som i en privat virksomhed. Regeringen har 
indført regler, der betyder, at de ansatte har forpligtelser til få et 
bestemt antal mennesker væk fra bistandshjælp om måneden, og så bliver alle 
undskyldninger taget i brug. Jeg har kendskab til sager, hvor folk fik 
fjernet deres bistandshjælp, fordi de ikke mødte op til et aftalt møde, uden 
hvad de kalder gyldig grund. Den ene mand var på hospitalet og i færd med at 
få en hjerteoperation. Den anden var til sin mors begravelse«, siger hun. 
</p><p><b class="ext-link">REPORTAGE</b><a class="embeddedlink" href="http://politiken.dk/udland/fokus_int/britiskvalg/ECE2650722/selv-arbejderklubben-i-rotherham-stemmer-paa-ukip-frem-for-labour/">Selv arbejderklubben i Rotherham 
stemmer på Ukip frem for Labour</a><span class="img-contimg-fl-left"><img class="image inlineLightBox" src="http://multimedia.pol.dk/archive/00933/PS-dame2_933092w.jpg" alt="" border="0"/><span class="caption"><span class="f-img-caption">Fattig. 
</span>En kvinde besøger fødevarebanken i Camden, fordi hun ikke selv har råd til mad. Foto: Janus Engel.</span></span></p><p>
Sidste år blev to millioner briter straffet på samme måde som Pilgrim Tucker 
og fik fjernet al deres bistandshjælp i uger eller måneder. 
</p><p>
»For de fleste er det en katastrofe. Der er jo på ingen måde tale om folk, der 
har en opsparing at trække på«, siger hun. 
</p><p>
Helt galt står det især til med regeringens erklærede politiske mål om at få 
antallet af briter, der er erklæret uarbejdsdygtige, skåret drastisk ned. 
</p><p>
»De ansatte et fransk computerfirma til at undersøge, om folk var 
arbejdsdygtige. Når folk mødte frem fik de tre spørgsmål: Kan du holde på 
denne kuglepen? Ja? Fint, så fungerer din finmotorik. Hvad er din 
yndlings-tv-serie? East Enders? Fint, så er din koncentrationsevne helt i 
top. Hvordan kom du herhen? Med bus? Godt. Så har du fuld mobilitet. 
Tillykke! Du er arbejdsdygtig«. 
</p><p>
»Det handlede simpelthen om at sætte krydser, og der var for eksempel ikke 
taget højde for, at folk kunne have psykiske lidelser som eksempelvis 
depression. Der var ganske enkelt ikke en kategori, der tog højde for 
mentale problemer«, siger hun. 
</p><p><b class="ext-link">FAKTA</b><a class="embeddedlink" href="http://politiken.dk/udland/fokus_int/britiskvalg/ECE2652214/baggrund-saadan-har-storbritannien-forandret-sig-under-cameron/">Sådan er det gået Storbritannien under 
Cameron</a></p><p>
De mange bistandssanktioner har sendt folk til private fødevarebanker, der 
uddeler nødhjælp til værdigt trængende. For overhovedet at få foden indenfor 
i en fødevarebank skal man henvises af en læge eller en socialrådgiver. 
Bliver man henvist, får man typisk udleveret en papkasse med mad til tre 
dage og andre fornødenheder som eksempelvis bleer, hygiejnebind og 
tandpasta, der kan virke som uopnåelige luksusvarer, når man har et budget 
på nul pund. Maden er altid langtidsholdbar dåsemad, pasta, ris og andre 
tørvarer, der kan opbevares lettere end frisk frugt og grønt. 
</p><p>
Trussell Trust, der driver 445 fødevarebanker fordelt over hele 
Storbritannien, har i det forløbne år slået en kedelig rekord og uddelt over 
en million portioner nødhjælp. Omkring en tredjedel af den til børn. Af de 
mennesker, der kommer for at hente hjælp til at brødføde sig selv, siger 83 
procent, at de kommer på grund af sanktioner i deres bistandshjælp. 
</p><h3>
Den engelske syge 
</h3><p>
I en nylig rundspørge kunne den britiske lærerforening NASUWT konstatere, at 
70 procent af deres medlemmer på et eller andet tidspunkt havde grebet til 
egne lommer for at købe tøj eller mad til elever, der mødte sultne frem i 
skolen. 
</p><p>
»Mange af os har betalt for mad, bøger, uniformer til børn, der møder frem i 
skolen uden disse ting«, siger præsident for foreningen Philipa Harvey. 
</p><p>
Tre ud af fire lærere oplever børn, der kommer i skole uden strømper eller 
overfrakker på grund af fattigdom. To tredjedele siger, at de har undervist 
børn, der har svært ved at koncentrere sig på grund af sult. 
</p><p>
Men her tager lærerne ganske fejl i deres kritik af den konservative regering, 
siger en talsmand for det konservative parti. 
</p><p>
»Lærerne burde anerkende, at det er det konservative parti, der har reddet den 
britiske økonomi og dermed sørget for, at alle britiske familier har meget 
bedre fremtidsudsigter«, siger talsmanden, der også peger på, at antallet af 
familier under fattigdomsgrænsen er faldet under den nuværende regering. 
</p><h3>
»Systemet er blevet blottet for menneskelighed«
</h3><p>
Men det er ikke en virkelighed, Liane Groves genkender fra Tower Hamlet. 
</p><p>
»Systemet er blevet blottet for menneskelighed, sympati eller nogen 
forståelse. Vi er det sjetterigeste land i verden, og alligevel kan man se 
fattigdom alle vegne«, siger Liane Groves. 
</p><p>
Det er så slemt nu, at Storbritannien, ifølge hende er begyndt at tage et 
skridt tilbage i historien. 
</p><p>
»De fattigste familier har ikke råd til at købe frisk mad til deres børn. 
Vi begynder at se sygdomme igen, som vi troede, vi for længst havde set det 
sidste til. Underernæring, engelsk syge som følge af vitaminmangel hos 
børn«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det er klart, at folk selvfølgelig holder sig til, når de kan få gratis mad
</p>
<p class="sender">
Liane Groves, rådgiver ved Unite Lord Freud, minister for velfærdsreform 
</p>
</blockquote>
</div><p>
Det uafhængige Institute for Fiscal Studies vurderer, at der omkring 2020 vil 
være omkring fem millioner britiske børn, der lever under fattigdomsgrænsen, 
defineret som husstande, der lever for under 60 pct. af den britiske 
median-indkomst. </p><p>
Det er ikke kun familier på bistandshjælp, der må ty til at få fødevarehjælp. 
Ud af de fattigste 30 procent af britiske familier har 38 procent en 
indkomst fra et lavtlønnet arbejde. 
</p><h3>
Følelsesladet statistik 
</h3><p>
Den britiske regering har kaldt Trussell Trusts forsøg på at sætte fokus på 
fødevarebanker »manipulerende og følelsesladet«. 
</p><p>
Premierminister David Cameron har blandt andet sagt, at behovet er vokset så 
voldsomt, fordi fødevarebankerne har fået mere omtale i pressen. 
</p><p>
Før den nuværende konservative og liberaldemokratiske regering trådte til i 
2010, brugte 40.000 mennesker en fødevarebank i løbet af et år, nu er det en 
million mennesker om året. Minister Lord Freud, der har ansvar for reformen 
af velfærdssystemet, har været tydelig i sin fordømmelse af statistikkerne. 
</p><p>
»Det er klart, at folk selvfølgelig holder sig til, når de kan få gratis mad«, 
mener han. 
</p><p>
Men at situationen er alvorlig, mener blandt andet en række ledere i 
Storbritanniens kirker. De opfordrede sidste år regeringen til at skride ind 
over for, hvad en gruppe på 40 anglikanske biskopper og 600 religiøse ledere 
kaldte »en regulær fødevarekrise i vores midte«. 
</p><p class=" bl-elem">
Det er ofte kirkerne, der samler fødevarer ind til fødevarebankerne, og en 
rapport, der så nærmere på arbejdet med at forsøge at hjælpe Storbritanniens 
allerfattigste, sammenlignede kirkernes indsats på et område, der tidligere 
hørte ind under velfærdsstaten, med et billede lånt fra et af Anden 
Verdenskrigs mest afgørende slag: »Som at at forsøge at udkæmpe en social 
Dunkirk uden regeringens hjælp«. 
</p>	
</div>

</div></body></html>
