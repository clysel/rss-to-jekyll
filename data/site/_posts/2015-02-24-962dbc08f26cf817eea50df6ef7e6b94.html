---
layout:     post
title: 	    "Lumsk sne koster rekordmange skiløbere livet i denne sæson"
post_author:	    
post_date:	    Tue, 24 Feb 2015 08:28:38 +0100
post_site:	    politiken.dk 
post_link:	    http://politiken.dk/rejser/nyheder/sneogski/ECE2559196/lumsk-sne-koster-rekordmange-skiloebere-livet-i-denne-saeson/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et højt antal skiløbere er blevet dræbt som følge af laviner i skisæsonen i år 
indtil nu. 
</p><p>
Senest i lørdags gik det galt i Schweiz. 
</p><p>
En gruppe italienske skiløbere befandt sig nær Store Sankt Bernhard-passet i 
de schweiziske alper, da et stort lag sne på omkring 80 gange 300 meter rev 
sig løs fra bjergsiden og begravede skiløberne i omkring 2,5 meters dybde 
længere nede af bjerget. Tre blev dræbt og to andre kvæstet. 
</p><p>
Og de fem skiløbere skriver sig ind i en kedelig statistik. Til trods for at 
dette års skisæson stadig har mange uger tilbage, har der været adskillige 
lavineulykker i Alperne. Den britiske avis The Guardian beretter om 24 døde 
i Schweiz alene i sæson 2014/15 indtil nu, inklusive de tre, der mistede 
livet i lørdags. 
</p><p>
Midt i januar sidste år var der til sammenligning 11 døde i de schweiziske 
alper. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE2177752/efter-mange-doedsulykker-i-alperne-skiloebere-advares-om-off-piste/">Efter mange dødsulykker i 
Alperne: Skiløbere advares om off piste </a></p><p>
For knap en måned siden døde seks skiløbere i de franske alper, efter de blev 
ramt af en lavine. Det var en af de dødeligste laviner i flere år. 
</p><p>
Avisen The Telegraph berettede for et par uger siden om 75 dødsfald i Europa, 
herefter langt over halvdelen i Schweiz og Frankrig, og det er allerede 
flere dødsfald sammenlignet med de seneste fem år. Hertil kommer alle dem, 
der er sluppet fra et sneskred med livet i behold. 
</p><p>
Både franske og schweiziske myndigheder har i den seneste måned advaret om 
risikoen for laviner. 
</p><h3>
Ustabilt grundlag 
</h3><p>
Lavinerisikoen i år skyldes, at der i begyndelsen af sæsonen ikke faldt ret 
meget sne i Alperne, mens temperaturen samtidig svingede mellem plus- og 
minusgrader. Det har givet et ustabilt og iset underlag, der er som 
kuglelejer. Når der så falder nysne, binder det ikke godt med den 
eksisterende sne. Skiløb på et ustabilt område kan være det, der udløser 
sneskreddet. 
</p><p>
»Det er sjældent, at man ser det så grelt som i år, hvor snedækket er så 
ustabilt«, siger Anders Olesen, der er sekretariatsleder og uddanner 
skilærere hos Den Danske Skiskole. 
</p><p>
Lavinefare vurderes i Europa på en skala fra et til fem, hvor 1 angiver, at 
der er en meget lille risiko for laviner, og 5 betyder, at der på grund af 
vedvarende snefald sættes mange spontane laviner i gang, og at sneen er 
ekstremt ustabil. Selv om tre er midt i mellem, sker de fleste uheld ifølge 
Anders Olesen ved lavinefare 3, da flere kører off piste her. 
</p><p>
»Folk tænker, at lavinefare 3 er relativt sikkert, hvor de ved lavinefare 5 
har respekt nok for, at det er no go«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE1546714/offpiste-saadan-sikrer-du-dig-mod-lavineulykker/">Offpiste: Sådan sikrer du dig 
mod lavineulykker</a></p><p>
Ifølge The Telegraph er 57 procent af de fatale uheld i Schweiz de seneste 22 
år sket ved lavinefare 3, og kun otte procent af uheldene er sket ved 
lavinefare 4. 
</p><p>
En af grundene til mange ulykker er også, at flere i dag kører udenfor 
pisterne samtidig med, at udviklingen af off piste-udstyr kan give en falsk 
tryghed. Det mener Anders Højlund, der er salgschef hos rejsebureauet Danski 
og tidligere skilærer i Frankrig og Østrig. 
</p><p>
»Det er lidt det samme som at købe en Ferrari - den skal man også på kursus 
med, så man ikke kører sig selv og andre i smadder. Mange tænker i dag, at 
nu har jeg udstyret, så behøver jeg kke en erfaren guide, der har taget 
kurser i off piste og kender området«, siger Anders Højlund. 
</p><h3>
Allier dig med en lokalkendt 
</h3><p>
Han kalder sig selv og de andre medarbejdere hos Danski for »inkarnerede off 
piste fans«, men hvis kunderne vil køre off piste overlader rejsebureauet 
det til samarbejdspartnerne på skisportsstederne, fordi det er dem, der er 
specialister og kender området. 
</p><p>
Og det er netop de lokale uddannede skiinstruktører og lokalkendte, man bør 
alliere sig med, lyder anbefalingen fra Anders Olesen fra Den Danske 
Skiskole. 
</p><p>
»Kør med en, der kender forholdene i området. Man kan ikke eliminere, at det 
er farligt at køre off piste, men man kan minimere risikoen«, siger Anders 
Olesen, der samtidig anbefaler, at man holder øje med vejrudsigten, 
lavinefare og samtidig har det rigtige udstyr med. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/sneogski/ECE1546360/populaert-lavineudstyr-giver-falsk-tryghed-paa-skiferien/">Populært lavineudstyr giver 
falsk tryghed på skiferien</a></p><p>
Han kører altid selv med lavinebipper, skovl, sonde, abs-rygsæk, hjelm og 
rygskjold. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Lavine_915722j.jpg" alt="" border="0"/><span class="caption"><span class="f-img-caption">Eftersøgning. 
</span>Anders Olesen deltager i en øvelse i at lede efter lavineofre i St. Anton, Østrig. FOTO: Tonny Pettersson</span></span>
Lavinebipperen udsender radiosignaler, så man kan lokalisere den begravede 
skiløber. Sonden er en slags stav, som bruges til at søge efter 
lavineofferet med og skovlen til at grave personen fri. 
</p><p>
Som minimum mener Anders Olesen, at man bør medbringe skovl, bipper og sonde - 
og være øvet i at bruge det. 
</p><p>
Herudover anbefaler Anders Højlund fra Danski, at man forbereder sig. 
</p><p class=" bl-elem">
»Off piste er ekstremsport, og når man vil opsøge det ekstreme element, skal 
man være godt forberedt. Jeg tænker ikke på mange timer i et fitness center, 
men at træne off piste. Begynd at køre i roughen ved siden af pisten. Tag 
små skridt og få erfaring med det, før du søger de store oplevelser«. 
</p>	
</div>
</div></body></html>
