---
layout:     post
title: 	    "Avis: 51-årig kvinde døde efter at være blevet afvist af 1813"
post_author:	    
post_date:	    Mon, 02 Mar 2015 12:30:22 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2569710/avis-51-aarig-kvinde-doede-efter-at-vaere-blevet-afvist-af-1813/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 16. februar om aftenen ringede den 51-årige Lone Serwin til Region 
Hovedstadens akuttelefon 1813. Hun klagede gentagne gange over smerter i 
lungerne, men fik det råd, at hun skulle tage nogle Panodiler og så søge 
læge næste dag. 
</p><p>
Næste morgen var hun død, konstaterede hendes mand, da han vågnede op ved 
siden af hende i sengen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2506515/ny-rapport-1813-faar-nok-aldrig-korte-ventetider/">Ny rapport: 1813 får nok 
aldrig korte ventetider</a></p><p>
Det skriver Ekstra Bladet, som har fået aktindsigt i udskriften fra Lone 
Serwins små tre minutter lange samtale med 1813-sygeplejersken. 
</p><p>
Siden en løbetur seks timer før opkaldet til 1813 havde hun haft ondt i 
lungerne, når hun trak vejret. 
</p><p>
»Jeg synes du skal tage nogle Panodiler og Ipren. Og så må du ned til egen 
læge i morgen tidlig, fordi du kommer til at sidde i så lang ventetid på 
Hillerød (hospital, red.)«, lød rådet fra akuttelefonens sygeplejerske. 
</p><p>
»Et kvarter efter opkaldet gik vi i seng. Da jeg vågnede næste morgen, var 
Lone død«, forklarer Lone Serwins mand Palle Madsen til Ekstra Bladet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2494199/77-aarig-med-ildebefindende-maatte-vente-i-79-minutter-paa-akuttelefonen/">77-årig med ildebefindende 
måtte vente i 79 minutter på akuttelefonen</a></p><p>
Det fremgår, at Lone Serwin fem gange fortæller, at hun har ondt i lungerne. 
Tre gange udtrykker hun nervøsitet omkring sit helbred, og over smerterne i 
lungerne 
</p><p>
Alligevel bliver sygeplejersken ved med at gentage, at Lone Serwin bør tage 
nogle smertestillende piller, og at der er lang ventetid på akutafdelingen. 
</p><p>
Sidst i samtalen konkluderer den sundhedsfaglige person i 1813-telefonen: »Jeg 
tænker, at det ikke er noget, der er livstruende«. 
</p><p>
Så giver Lone Serwin efter og afslutter samtalen. 
</p><p>
Næste morgen er hun død. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2433365/laeger-om-1813-vi-skal-tilbage-til-telefonerne/">Læger om 1813: Vi skal tilbage 
til telefonerne</a></p><h3><b>Regionen undersøger visitationsguiden</b></h3><p>
Hos Region Hovedstaden mener man ikke, at der er sket fejl i håndteringen af 
Lone Serwins opkald til 1813. Det fastslår Den Præhospitale Virksomhed i en 
redegørelse til regionspolitikerne, som Ekstra Bladet refererer. 
</p><p>
»Sygeplejersken har fulgt den retningslinje, som ligger i vores 
visitationsguide. Vi er ved at undersøge, om den er god nok« siger Birgitte 
Degenkolv, vicedirektør for den Præhospitale Virksomhed til Ekstra Bladet. 
</p><p>
Selvom der ifølge Region Hovedstaden ikke er sket en klar fejl, er der sat 
gang i en grundigere udredning af sagen, oplyser Region Hovedstaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2433017/rapport-svag-ledelse-foerte-til-kaos-paa-akuttelefonen-1813/">Rapport: Svag ledelse førte 
til kaos på akut</a></p><p>
Akuttelefonen har siden 1. januar 2014 været udsat for massiv kritik, efter at 
den afløste den tidligere vagtlægetelefon. Det har blandt andet drejet sig 
om alt for lange ventetider samt om kvaliteten af den betjeningen, borgerne 
får i røret. Hvor der tidligere var læger ved telefonen, er 1813 bemandet af 
sygesplejersker med en særlig træning. 
</p><p class=" bl-elem">
I november sidste år, 11 måneder efter, at akuttelefonen 1813 blev lanceret, 
kom kun 45 procent af de godt 75.000 opkald igennem inden for de tre 
minutter, som er målsætningen. Det viser en opgørelse fra Region Hovedstaden 
fra januar. 
</p>	
</div>
</div></body></html>
