---
layout:     post
title: 	    "Sportsdøgnet: Manchester United søger forstærkning i hollandsk angriber"
post_author:	    
post_date:	    Thu, 07 May 2015 18:51:55 +0200
post_site:	    politiken.dk 
post_link:	    http://politiken.dk/sport/ECE2659710/sportsdoegnet-manchester-united-soeger-forstaerkning-i-hollandsk-angriber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold.</b> Brøndby-anfører Thomas Kahlenberg skal opereres i hoften, og 
han er dermed ude resten af sæsonen. Brøndby meddeler, at den danske 
landsholdsspiller også går glip af et endnu ukendt antal kampe i 
efterårssæonen. Kahlenberg har ikke spillet i Superligaen siden 22. marts. 
</p><p><b>Fodbold:</b> Manchester United kan sandsynligvis snart præsentere den 
hollandske landsholdsangriber Memphis Depay. Angriberens nuværende 
arbejdsgiver, PSV Eindhoven, oplyser torsdag, at man er nået til enighed med 
United om en salgspris. 21-årige Depay mangler endnu at forhandle sine 
personlige vilkår og gennemgå et lægetjek i den engelske klub. 
</p><p><b>Håndbold: </b>Næste sæsons Super Cup for både kvinder og mænd skal 
spilles i Skjern Bank Arena som et dobbeltarrangement. Det oplyser 
Divisionsforeningen Håndbold. Hos kvinderne står det klart, at FCM Håndbold 
og Team Esbjerg, der også mødes i den kommende DM-finale, står over for 
hinanden. Hos herrerne er det indtil videre afgjort, at Skjerns pokalvindere 
bliver det ene hold. Super Cuppen bliver spillet 20. august. 
</p><p><b class="ext-link">Tennis:</b> Kvartfinalen blev endestation for Caroline Wozniacki i Madrid, 
hvor hun torsdag eftermiddag tabte 1-6, 6-3, 3-6 til russiske Maria 
Sharapova, der er turneringens forsvarende mester. <a class="embeddedlink" href="http://politiken.dk/sport/tennis/ECE2658976/wozniacki-taber-i-tre-saet-til-sharapova/">Wozniacki 
taber i tre sæt til Sharapova</a></p><p><b>Fodbold:</b> Nicki Bille Nielsen har valgt ikke at anke den voldsom, han 
modtog i Københavns Byret 23. april. Det oplyser hans forsvarer, advokat 
Peter Berg, til Ekstra Bladet. Évian-angriberen blev kendt skyldig i at have 
modsat sig en anholdelse og bide en kvindelig politibetjent i armen. 
Byretten idømte Nicki Bille 60 dages betinget fængsel samt 80 timers 
samfundstjeneste. 
</p><p><b>Fodbold:</b> Den danske landsholdsmålmand Kasper Schmeichel har haft sin 
store andel i, at Leicester pludselig står med fine chancer for at overleve 
i Premier League. Da danskeren kom tilbage efter en lang skadesperiode, lå 
Leicester sidst i ligaen, men har siden avanceret fire pladser med 
Schmeichel på mål og har to point ned til nedrykningsstregen. Det er der 
blevet lagt mærke til i England. Schmeichels præstationer har været så gode, 
at han er blandt de seks spillere, der er nomineret til månedens spiller i 
Premier League for april. 
</p><p><b class="ext-link">Fodbold:</b> Det får økonomiske konsekvenser, at <a class="embeddedlink" href="http://politiken.dk/sport/fodbold/ECE2659608/fck-afskriver-mesterskab-og-forventer-underskud-i-2015/">FC 
København</a> efter al sandsynlighed må vinke farvel til 
ambitionen om at blive dansk mester i denne sæson og derfor ikke har chancen 
for at kvalificere sig til Champions League. I torsdagens delårsrapport 
forventer Parken Sport &amp; Entertainment A/S et resultat før skat på cirka 
minus 15 til minus 25 millioner kroner for 2015. Det er en nedjustering i 
forhold til i årsrapporten for 2014, hvor klubben forventede et resultat før 
skat på mellem 40 og 50 millioner kroner. 
</p><p><b>Alpint: </b>Den slovenske skistjerne Tina Maze holder et års pause for at 
overveje sit næste skridt i skikarrieren. Sloveniens mest succesfulde 
kvindelige atlet har vundet fire VM- og to OL-titler i løbet af sine mange 
år på pisterne. 
</p><p><b>Golf: </b>Thorbjørn Olesen gjorde torsdag comeback efter tre måneders pause 
med en fremragende åbning på en European Tour-turnering på Mauritius. Den 
25-årige dansker satte banerekord på førstedagen af AfrAsia Bank Mauritius 
Open med en åbningsrunde i 65 slag – seks slag under banens par. Det blev 
til otte birdies, mens to bogeys trak ned på scorekortet i Olesens første 
turnering efter en operation i hånden. 
</p><p><b>Håndbold.</b> Team Tvis Holstebro har fundet afløseren for 
landsholdsspilleren Michael Damgaard, der i næste sæson spiller for SC 
Magdeburg i Bundesligaen. Det bliver den 19-årige islænding Egill Magnusson, 
der skal fylde hullet ud efter Damgaard. Islændingen skifter til Tvis fra 
klubben Stjarnan i hjemlandet.
</p><p class=" bl-elem"><b class="ext-link">Ishockey:</b> Lars Ellers Montréal Canadiens er i knibe i NHL-playoffs 
efter et 1-2-nederlag til Tampa Bay Lightning natten til torsdag dansk tid. 
Dermed er Ellers mandskab bagud 0-3 i serien, hvor der spilles bedst af syv 
opgør. <a class="embeddedlink" href="http://politiken.dk/sport/ishockey/ECE2658619/lars-eller-paa-vej-ud-af-nhl-slutspillet/">Lars Eller på vej ud af NHL-slutspillet</a></p>	
</div>

</div></body></html>
