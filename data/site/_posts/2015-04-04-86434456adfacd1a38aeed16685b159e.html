---
layout:     post
title: 	    "Hvert tiende par fortryder kvik-skilsmisse"
post_author:	    
post_date:	    Sat, 04 Apr 2015 10:32:28 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2616129/hvert-tiende-par-fortryder-kvik-skilsmisse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det behøver ikke længere at tage lang tid at blive skilt, men det kan åbenbart 
også gå for hurtigt nogle gange.
</p><p>
Det viser tal fra Statsforvaltningen, som Dagbladet Ringsted viderebringer. 
Statistikken siger således, at 3342 par sidste år nåede at fortryde 
skilsmissen, inden sagsbehandlingen var overstået.
</p><p>
Det svarer til, at mere end hver tiende ansøgning om skilsmisse bliver droppet 
igen med kort varsel.
</p><p>
»Jeg har oplevet, at en ansøgning er sendt fredag aften, og inden jeg når at 
møde på kontoret mandag morgen, så ligger der en mail, der så inderligt 
beder om, at vi ser bort fra den netop indsendte skilsmisseansøgning«, siger 
Arne Stryhn, der er jurist ved Statsforvaltningen i Nykøbing Falster, til 
avisen.
</p><p>
Her har man også prøvet at få klager over, at sagsbehandlingen er gået for 
hurtigt, selv om det faktisk er hensigten med de nye regler, der trådte i 
kraft efter 1. juli 2013.
</p><p>
De gør det ikke blot muligt at springe separationen over, men har også 
smidiggjort hele ansøgningsprocessen, så man nu kan ordne det hele via 
internettet.
</p><p>
I alt fik 26.669 ægtepar bevilget skilsmisse eller separation sidste år.
</p><p class=" bl-elem">
Prisen for at søge om at blive skilt eller separeret er 900 kroner.
</p>	
</div>

</div></body></html>
