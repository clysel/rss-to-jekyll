---
layout:     post
title: 	    "Morten Sabroe er kækt velskrivende i momentvis morsom roman"
post_author:	    
post_date:	    Tue, 12 May 2015 15:28:28 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2665440/morten-sabroe-er-kaekt-velskrivende-i-momentvis-morsom-roman/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Morten Sabroe: Drengen der løb med Gud</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Roman. Udkommer d. 12. maj.
</p><p>
Politikens Forlag, 324 sider, 250 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. 
</p>
</div>
</div><p>
Viktor Hugo er en evigt og vildt løbende teenager, hvis renden er blevet til 
manisk livsstil. 
</p><p>
Hans navn skyldes, at faderen, en forfatter af kærlighedsromaner, læste en bog 
af den berømte franskmand, mens Viktors mor var vordende. 
</p><p>
Men nu sprinter Viktor fra det hele, indtil han en dag dratter om i en kløft, 
død for en stund. Heldigvis vækkes han til live af en rask sygeplejerske, og 
snart får han en sød og spøjs hund, som han døber Gud. 
</p><p>
Jamen, hvis nogle rettroende får ondt i røven over, at man gør profeten til 
hund, er det helt legitimt og lunt kristent, at Morten Sabroe i sin nyeste 
roman, ’Drengen der løb med Gud’ gør en golden retriever guddommelig uden 
blasfemisk accent. Trods alt er dette pattedyr i vor kultur menneskets 
bedste ven, og det bliver da også tilfældet med denne firbenede gud med 
poter og snude. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/fomo/features_fomo/ECE2642407/leonora-christina-skov-jeg-har-aldrig-skrevet-en-lesbisk-bog/">Leonora Christina Skov: Jeg 
har aldrig skrevet en lesbisk bog</a></p><p>
En hund, som med sig som lus i pelsen bærer på de store spørgsmål om liv og 
død. Og en mystisk gåde inde i Viktors indre mørke, for omkring ham sker der 
sælsomme sager. Dels har han en vag erindring om en kvinde med grønne øjne 
under vand med bobler i munden. 
</p><p>
Dels støder Viktor ind i mærkelige eksistenser, samtidig med at han har en 
bismag i sjælen af at være part i en sinister forbrydelse. Et mord måske, en 
kriminel sag, der udspiller sig i de store huse på de små villaveje. 
</p><p>
Noget fortrængt og fordækt. Noget, som han skal have hjælp til at huske. 
</p><p>
Derfor har han brug for kvinder, som kan trække ham ind i hans eget mørke 
indre, så han kan se og intenst erkende sin egen skæbne som enebarnet, der 
måske ikke er helt alene. 
</p><h3>
Et gammelklogt barn 
</h3><p>
’Drengen der løb med Gud’ begynder faktisk rimelig kvikt og rapt med et 
gådefuldt tågeslør, der synes at svæve over romanens moser med mange ugler. 
Sådan spændende og inciterende krimiagtigt. 
</p><p>
Med smukke slanke kvinder i diverse nuancer med diskret accent og parfume af 
sex med mere. Med film noir’ens dunkelklare lyskilde tværs over det smukke 
ansigt. 
</p><p>
Det gådefulde smil, cool sovekammerøjne og de fritgående forføriske hårlokker 
i variationer og changerende kulører. 
</p><p>
For Viktor er et begavet og gammelklogt barn. Mere hjemme i fortidens film med 
Bogart og Bacall end nutidens støjrock og ’X Factor’-stjerner. Hvilket sådan 
set ikke er så mærkeligt, da hans forfatter må siges at være en moden mand. 
</p><p>
Men Sabroe formår gedigent at ramme den falsk enfoldige og infantile stemme, 
en 17-årig jegfortæller formodes at have omtrent nu. 
</p><p><b class="ext-link">LÆS OGSÅ </b><a class="embeddedlink">Forpustet roman er alt for 
meget mellem himmel og jord</a></p><p>
Selvfølgelig er han udstyret med Sabroes tematik med hensyn til 
familierelationer. Sålunde en fjern og fjumret far, en fjernvarm og forloren 
moder, der begge vil sønnen det godt, helst og mest på afstand og i fravær. 
</p><p>
Til gengæld myldrer det med gode mennesker og viljer i dur og mol. Der er 
redningskvinden Maria, som vækkede Viktor op fra de døde, og kvinden på 
hospitalet, som plejede hans dårlige hjerte. Den søde ældre Agnes, som han 
er stikirenddreng for. En whiskydrikkende bamse ved navn William, en gusten 
politimand og så ganske unge mennesker i flere afskygninger og apparitioner. 
</p><h3>
Småtingsafdelingen dominerer 
</h3><p>
Frem for alt er der den unge Viktors lidelser. De kan minde både i sprog og 
stil, spleen og smerte om det, ungersvenden lider af i Leif Panduros 
klassiker ’Rend mig i traditionerne’. Tempereret forbandet ungdom i en 
temmelig falsk voksenverden, der ruger over hemmeligheder og lig i lasten. 
</p><p>
Men hvor Panduros ungdomsroman fra 1958 tilpas er på 168 sider, har Sabroe 
spredt sig over næsten dobbelt så mange af slagsen. Det mærkes, længden 
forstås. Der snakkes op og ned ad stolper og stakitter. Om alt muligt 
forbipasserende. Om det ene og det andet. 
</p><div class="art-quote article-box">
<p class="quote"/>
<blockquote>
<p class="quote-txt">
'Drengen der løb med Gud' blomstrer rundt i alle retninger og vil samtidig 
blotlægge en skæbne større end de flestes
</p>
</blockquote>
</div><p/><p>
Mest om det, som har meget lidt med hovedvejen i handlingen at gøre. Vi 
forgrener os ofte ned ad sideveje med mange digressioner om dit og dat. Hvis 
Bibelen omtales, får vi lige fem sætninger om, hvorfor det er en dårlig bog. 
Drikkes der en snaps, skal vi have at vide, hvad den hedder (Linie Aqavit). 
</p><p>
Måske er min smag for nøgtern og lakonisk, men ’Drengen der løb med Gud’ 
blomstrer rundt i alle retninger og vil samtidig blotlægge en skæbne større 
end de flestes. Således dominerer småtingsafdelingen for meget i dette 
eventyrlige stormagasin. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2663597/litteraturredaktoeren-en-roman-tager-tid-en-teaterforestilling-er-et-quickfix/">Litteraturredaktøren: »En 
roman tager tid. En teaterforestilling er et quickfix«</a></p><p>
Da selve intrigen endelig rulles ud til sidst, er det mere snoet båndsalat end 
skarpe beviser. Okay, det er en jegfortæller, som beretter. Han har lov til 
ikke at have styr på tingene, rækkefølge og rationalitet. Men så voldsomt 
usikkert og uoverskueligt? Uden kompas fra forfatterens side om, hvor 
historien i sidste ende skal hen? 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Sabroes styrke er, at han her og der er uhyre morsom, ganske underholdende og kækt velskrivende</p>

</blockquote>
</div><p/><p>
Sabroes styrke er, at han her og der er uhyre morsom, ganske underholdende og 
kækt velskrivende. Han har skarp sans for rap dialog, smældende replikker, 
raffineret pingpong mellem mænd og kvinder skåret smart for tungebåndet, 
sofistikeret i sind og stemme. Og kreativt anarki i sproget, selv om der 
væves for meget. 
</p><p>
Problemet er den klumpede intrige, der både ligner en knaldperlende 
ungdomsroman a la Leif Panduro og et flamboyant krimimelodrama med larmende 
slagtøj og hvinende strygere. 
</p><p>
I slutningen får Viktor en machete i hånden for at gøre rent bord med mord og 
hor. Man kunne have ønsket, at forfatteren selv havde brugt en sådan stor 
skalpel. 
</p><p class=" bl-elem">
Til al det revl og krat, som skygger for Sabroes vid og bid og hans vanlige 
kadence for sproglig elegance og episk minimalisme. 
</p>	
</div>

</div></body></html>
