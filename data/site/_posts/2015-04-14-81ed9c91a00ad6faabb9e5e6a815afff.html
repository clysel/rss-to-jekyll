---
layout:     post
title: 	    "Listen blivere længere og længere: Næsten 200 går efter Det Hvide Hus i 2016"
post_author:	    
post_date:	    Tue, 14 Apr 2015 20:22:27 +0200
post_site:	    politiken.dk 
post_link:	    http://politiken.dk/udland/int_usa/ECE2627021/listen-blivere-laengere-og-laengere-naesten-200-gaar-efter-det-hvide-hus-i-2016/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ganske langt til det amerikanske præsidentvalg i november 2016, men de 
amerikanske politikere er alligevel klar. Én efter én melder de sig i hvert 
fald i disse dage på banen som kandidater ved det forestående valg til 
præsidentembedet. 
</p><p>
Som det første prominente navn afslørede den ultrakonservative republikaner 
Ted Cruz i sidste måned, at han vil forsøge at gå hele vejen og sætte sig på 
Det Hvide Hus. Søndag stjal Hillary Clinton så alles opmærksomhed med sin 
annoncering. 
</p><p>
Men listen tæller flere end de to navne, ikke mindst en masse almindelige 
amerikanere, og nye kommer løbende til. Her får du et overblik over, hvem 
kandidaterne er, og ikke mindst om de har en chance for at gå hele vejen. 
</p><h3>
Marco Rubio, republikaner fra Florida 
</h3><p>
Han er søn af cubanske immigranter, har hjemme i solskinsstaten Florida og 
hører til hos republikanerne. I går bekræftede Marco Rubio over for 
amerikanske medier, at han vil forsøge at blive partiets kandidat ved 
præsidentvalget. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/GOP_2016_Rubio_928128s.jpg" alt="" border="0"/><span class="caption"><span class="f-img-caption">Rubio. 
</span>Han (th.) vil forsøge at præsentere sig selv som en ny generation af konservative, der kan samle det republikanske parti, vurderer New York Times. Foto: AP</span></span></p><p>
»Rubio vil forsøge at positionere sig selv som næste generations konservative, 
som kan forene det republikanske parti«, bemærkede New York Times i den 
forbindelse. 
</p><p><b class="ext-link">NYHED </b><a class="embeddedlink" href="http://politiken.dk/udland/ECE2626704/marco-rubio-melder-sig-som-republikansk-praesidentkandidat/">Marco Rubio melder sig som republikansk 
præsidentkandidat</a></p><p>
Som senator i Florida har Rubio kæmpet for en mere blød linje hos 
republikanerne, når det gælder spørgsmålet om immigration. Han har for 
eksempel tidligere været fortaler for den immigrationsreform, som Barack 
Obama fremsatte. Støtten til reformen har han dog senere trukket i land. 
</p><p>
Men har han en chance? Ikke for alvor, hvis man spørger Nate Cohn, der er 
politisk kommentator på New York Times. Rubio er igen og igen blevet kaldt 
»den bedste kommunikator« i partiet, men han er faldet i meningsmålingerne 
og finder kun opbakning hos omkring seks procent af vælgerne. 
</p><h3>
Hillary Clinton, demokrat fra Chicago 
</h3><p>
Den tidligere amerikanske førstedame og udenrigsminister i årene fra 2009 til 
2013 kommer ind i valgkampen som en erfaren skikkelse, der har prøvet det 
meste i amerikansk politik. Clinton, der er den hidtil eneste demokratiske 
kandidat, kender maskineriet indefra og har i årtier været en del af toppen 
af amerikansk politik. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Hillary_Clinton_928122s.jpg" alt="" border="0"/><span class="caption"><span class="f-img-caption">Clinton. 
</span>Hillary Clinton bliver spået gode vinderchancer i 2016, men det er endnu usikkert, hvem hun skal kæmpe med om at blive demokraternes præsidentkandidat. Foto: AP</span></span></p><p><b class="ext-link">ANALYSE </b><a class="embeddedlink" href="http://politiken.dk/udland/ECE2626807/vil-hillary-vaere-stones-dylan-eller-madonna/">Vil Hillary være Stones, Dylan eller 
Madonna?</a></p><p>
I 2008 tabte hun kampen om at blive demokraternes præsidentkandidat til Obama. 
Denne gang har hun dog gode chancer for at gå hele vejen til Det Hvide Hus, 
vurderer New York Magazines Jonathan Chait. 
</p><p>
»Med mindre den amerikanske økonomi bliver ramt af en recession i løbet af det 
næste halvandet år, vinder Hillary Clinton med stor sandsynlighed 
præsidentvalget. USA er blevet opdelt i stabile vælgerblokke, og den 
demokratiske blok er en smule større, og samtidig vokser den med højere 
fart«, skriver han i en analyse. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/int_usa/ECE2624261/portraet-det-mest-beroemte-menneske-som-ingen-kender-vil-igen-vaere-praesident/">»Det mest berømte menneske, som 
ingen kender«, vil igen være præsident</a></p><p>
Men hvad står Hillary Clinton egentlig for politisk? Det har flere haft svært 
ved at sætte en præcis finger på. Men videoen, som blev lagt på YouTube i 
forbindelse med annonceringen, antyder, at ulighed kommer til at fylde en 
del i Clintons kampagne, bemærker den amerikanske avis Washington Post. 
</p><h3>
Rand Paul, republikaner fra Kentucky 
</h3><p>
»Vi er kommet for at tage vores land tilbage«, sagde Rand Paul til sine 
supportere på hjemmebanen i Louisville, Kentucky, da han gjorde det klart, 
at vil være præsidentkandidat for republikanerne i 2016.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Rand_Paul_928125w.jpg" alt="" border="0"/><span class="caption"><span class="f-img-caption">Paul. 
</span>»Vi er kommet for at tage vores land tilbage«, sagde Rand Paul til sine støttere, da han gjorde det klart, at han stiller op til at blive præsidentkandidat for republikanerne i 2016. Foto: AP</span></span></p><p>
Han er øjenlæge, superliberalist og sværger til den amerikanske forfatning. 
Politisk betyder det, at han ønsker mindre stat og lavere skat. 
</p><p>
Tidligere er han af avisen Washington Post blevet udråbt som favorit til at 
blive republikanernes kandidat, blandt andet fordi han har pengestærke folk 
i ryggen. 
</p><p>
Men han er udfordret af sin mindre aktivistiske tilgang til udenrigspolitikken 
og ikke mindst det forhold, at den texanske senator Ted Cruz appellerer til 
de samle vælgergrupper, skriver Politikens USA-korrespondent, Kristian 
Madsen, i en <a href="http://politiken.dk/udland/int_usa/ECE2618897/superliberalistisk-oejenlaege-retter-blikket-mod-det-hvide-hus//">analyse</a>. </p><h3>
Ted Cruz, republikaner fra Texas 
</h3><p>
Han er kendt for at have tordnet mod Obamas sundhedsreform i mere end 21 timer 
på talerstolen i Senatet, hvor han har haft sæde siden 2012. Han er 
ultrakonservativ og en markant modstander af det politiske etablissement i 
Washington. 
</p><p><b class="ext-link">PORTRÆT </b><a class="embeddedlink" href="http://politiken.dk/udland/int_usa/ECE2599765/portraet-wacko-fra-texas-vil-lede-usa-ifoert-cowboystoevler/">»Wacko« fra Texas vil lede USA iført 
cowboystøvler</a></p><p>
Og så er hans vinderchancer måske også mere så som så. Ted Cruz fra 
Teaparty-protestbevægelsen er nemlig ikke en populær skikkelse i toppen af 
det republikanske parti, og samtidig er han for grøn som senator til at 
blive valgt, vurderer det amerikanske medie NBC News. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/GOP_2016_Two_Texans_928124s.jpg" alt="" border="0"/><span class="caption"><span class="f-img-caption">Cruz. 
</span>Den texanske senator er blevet kaldt en af den lovgivende forsamling i Senatets »wackos« af sin partifælle John McCain, altså en utilregnelig skikkelse. Foto: AP</span></span></p><p>
»Partitoppen stoler ikke på Cruz. De er bekymrede for, at han er for 
konservativ og ideologisk orienteret til at vinde det endelige 
præsidentvalg«, skriver Perry Bacon Jr. i en analyse for mediet. 
</p><h3>
Alle de ukendte 
</h3><p>
Da Ted Cruz for en lille måned siden offentliggjorde, at han vil gå efter at 
blive republikanernes kandidat ved valget i 2016, var han nummer 195, der 
meldte sig som præsidentkandidat til den amerikanske valgkommitée FED. 
</p><p>
En lang række mindre kendte og decideret ukendte navne har nemlig formelt set 
registreret sig som præsidentkandidater, <a href="http://www.nationaljournal.com/2016-elections/there-are-nearly-200-americans-already-running-for-president-we-talked-to-a-few-of-them-20150323">skriver 
magasinet National Journal</a>. 
</p><p>
61-årige Rickey Joe Story er en af dem, der forsøgte at blive republikanernes 
kandidat i 2012. I delstaten New Hampshire fik han kun 42 stemmer mod den 
Republikanernes topnavn Mitt Romneys 97.591 stemmer, skriver magasinet 
National Journal. I 2016 stiller han op alene for at vise »systemets 
dysfunktionalitet«. 
</p><p>
En anden er den 55-årige Marc Allan Feldmann, der også har meldt sit 
kandidatur til FED. Det handler for ham ikke om at blive præsident, men om 
at sætte fokus på penge i politik. Som han sagde til National Journal: 
</p><p>
»Jeg mener, at vi skal have penge ud af politik, ligesom vi tidligere fik 
racismen ud af politik«. 
</p><p class=" bl-elem">
Når de mange ukendte kandidater tælles med, kommer listen med kandidater op på 
små to hundrede navne. Men listen med navne forventes at vokse 
betragteligt i den kommende tid. 
</p>	
</div>

</div></body></html>
