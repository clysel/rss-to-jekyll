---
layout:     post
title: 	    "»Der er behov for, at vi grundigt overvejer vores brug for eksperter«"
post_author:	    
post_date:	    Tue, 14 Apr 2015 19:57:29 +0200
post_site:	    politiken.dk 
post_link:	    http://politiken.dk/kultur/medier/ECE2627902/der-er-behov-for-at-vi-grundigt-overvejer-vores-brug-for-eksperter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mediernes brug af eksperter er eksploderet i de senere år, og i en 
undersøgelse fra Politiken Research siger forskere, at de ofte oplever, at 
kolleger udtaler sig uden for deres forskningsmæssige ekspertise. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2626740/journalister-fisker-efter-bestemte-svar-fra-eksperterne/">Journalister fisker efter 
bestemte svar fra eksperterne</a></p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2625282/eksperter-udtaler-sig-ofte-om-emner-der-er-uden-for-deres-omraade/">Eksperter udtaler sig ofte om 
emner der er uden for deres område</a></p><p>
Burde medierne skære ned på brugen af eksperter? Vi har spurgt tre 
chefredaktører. 
</p><h2 class="bread-text-header first">
Christian Jensen, chefredaktør Information: 
</h2><p>
»Der er behov for, at vi grundigt overvejer vores brug for eksperter. De skal 
aldrig være den nemme udvej i stedet for at lave vores research i bund. Det 
er ikke, fordi det ikke er fornuftigt at tale med eksperter, for det er det, 
men vi skal passe på ikke bare at ringe til tre eksperter og lade det være 
sandheden. Vi skal selv gå ned i substansen og se, hvad der taler for og 
imod, hvad der er mest rigtigt 
</p><p>
Der er forskel på at bruge en ekspert til at spørge: ’Hvordan er 
virkeligheden’ og så selv at finde frem til en virkelighed og spørge: ’Hvad 
siger du til det?’. Det letteste er at lade eksperternes udsagn styre 
journalistikken, men vi skal hellere styre det, de taler om, end at de 
styrer journalistikken 
</p><p>
Det er utrolig vigtigt, at vi går til eksperternes udsagn som til enhver anden 
kildes og er kritiske over for dem som over for alle andre kilder. Det kan 
risikere at sløve vores journalistiske instinkter at tale med en ekspert, 
fordi vi taler med en, to, tre af dem, og så har vi lige pludselig en 
sandhed. Men det, at en ekspert kommer med et udsagn, er ikke det samme som 
en udtømt sandhed. Vi skal altid huske at gå kritisk til grundlaget for 
deres udtalelser og spørge ind til præmisserne for deres udsagn«. 
</p><h2 class="bread-text-header ">
Mette Østergaard, chefredaktør TV 2 News: 
</h2><p>
»Der er forskel på at interviewe en politiker, man skal stille til ansvar for 
de beslutninger, de har truffet og på at lave et interview med en professor, 
som skal gøre os klogere på et område. Interviewsituationerne er 
forskellige. Vi gør rigtigt meget ud af, at vores eksperter er nøje udvalgt. 
Vi bruger mange eksperter og derfor ved vi også, hvem der har stor indsigt 
og fungerer godt på skærmen, og dem bruger vi ofte. Vi laver altid 
forinterviews, inden de kommer i studiet, så vi har klarhed over, om de har 
viden og ekspertise at bidrage med på det specifikke emne. Desuden bliver 
man meget hurtigt afsløret i nyhedsstudiet, hvis man ikke har styr på sit 
stof. Vi har forholdsvis lange liveinterviews, og der kan man ikke klare sig 
igennem med en enkelt, kort punchline. Man ville blive afsløret. På mange 
emner vil vi ofte have flere eksperter inde – vi hænger ikke vores hat på en 
enkelt kilde. <span class="img-contimg-fl-right"><img class="image inlineLightBox" src="http://multimedia.pol.dk/archive/00928/Mette__stergaard_928228w.jpg" alt="" border="0"/></span></p><p>
Selvfølgelig har vi som medie en vis tillid til at folk, som har titel af 
professor, lang erfaring og en høj grad af indsigt i specifikke emner, som 
redaktionen ikke selv har forudsætninger for at overtrumfe. Men det er 
klart, at vi skal spørge kritisk ind og få dem til at argumentere for deres 
udsagn. Jeg synes bestemt ikke, vi er autoritetsforskrækkede, når det gælder 
eksperter. Vi lever jo af at udfordre autoriteter. Hvis interviewet handler 
om kvaliteten af deres forskning er situationen end anden. Så bliver de 
hovedpersoner, der skal stilles til ansvar. 
</p><p>
Men når man er en tv-station, som har så mange minutter, så sker det, at man 
en gang imellem har den forkerte person i studiet, som måske ikke vidste nok 
om det, vi havde brug for i situationen. Man kan komme i en situation, hvor 
en ekspert gerne vil på tv, uden at have grundig nok viden på et område, og 
der kan være situationer, hvor vores dømmekraft ikke har været god nok. Men 
generelt synes jeg faktisk, vi er ret dygtige til at lave forinterviews med 
eksperterne og bruge dem, som vi ved har den fornødne viden. Vi har rigtigt 
mange på, og derfor kan vi hurtigt afkode, hvem der fungerer og hvem, der 
fungerer knapt så godt. Det er ikke ret ofte, vi rammer ind i en uheldig 
situation«
</p><h3>
Lisbeth Knudsen, ansv. chefred. Berlingske Tidende: 
</h3><p>
"»Det er korrekt, at vi er meget afhængige af eksperter, men det synes 
jeg nu altid, medierne har været. Man kan sige, at det indgår i 
forskningsforpligtelserne for eksperterne at dele deres viden med 
befolkningen, så de er blevet mere mere villige til at delagtiggøre os andre 
i forskningsresultater og viden.<span class="img-contimg-fl-right"><img class="image inlineLightBox" src="http://multimedia.pol.dk/archive/00928/Lisbeth_Knudsen_928226w.jpg" alt="" border="0"/></span></p><p>
Når det er sagt, er det min opfattelse, at vi i alt for stor udstrækning søger 
til eksperterne, fordi vi ikke får svarene andre steder, f.eks. i det 
politiske lag, hvor man ellers kunne stille nogle af de spørgsmål om 
samfundsudviklingen og om den vej, vi skal søge efter. Når vi ikke får det 
klare politiske svar, søger vi til eksperterne til at fortælle os, hvilken 
vej tendenserne går, og hvad den bedste løsning ville være for politikerne. 
På den måde kan man sige, at medierne er med til at skubbe eksperterne hen 
imod at være reelt politikskabende. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2625355/eksperter-dumper-eksperter/">Eksperter dumper eksperter</a></p><p>
Jeg ved ikke, om man kunne kræve, at politikerne er bedre orienteret, for der 
er mange vanskelige spørgsmål, som man skal være ekspert for at kunne 
besvare. 
</p><p class=" bl-elem">
Hvis vi bruger eksperterne som en krystalkugle, synes jeg, vi går længere, end 
vi bør, og også her har vi haft en periode, hvor nogle få forskere gik igen 
med en mening om hvad som helst. Men de opdagede selv, at det ikke var ret 
populært i egne kredse. Eller karrierefremmende«. 
</p>	
</div>

</div></body></html>
