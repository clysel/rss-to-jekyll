---
layout:     post
title: 	    "Dong Energy starter ombygning af Avedøreværket"
post_author:	    Sanne Wittrup
post_date:	    Fri, 27 Mar 2015 14:17:06 +0000
post_site:	    ing.dk 
post_link:	    http://ing.dk/artikel/dong-energy-starter-ombygning-af-avedoerevaerket-175128
---
<html><body><div><section class="body"><p>Endnu en stor, kulfyret kraftværksblok ombygges nu til også at kunne fyre med biomasse.</p>
			<p>Denne gang gælder det den ældste kraftvarmeblok på Avedøreværket, Avedøre 1, som ejes af Dong Energy og som fra april skal bygges om til både at kunne fyre med kul og træpiller.</p>
			<p>Dermed er Dong Energy i gang ombygning af kul og naturgas til biomasse på tre af sine store kraftværker, nemlig Studstrupværket, Skærbækværket og Avedøreværket.</p>
			
			<p>Aftalen mellem fjernvarmeselskabet VEKS og Dong Energy om ombygningen blev underskrevet fredag og betyder, at Avedøreværkets blok 1 allerede fra 2016 og frem til 2033 skal levere grøn varme til VEKS' kunder.</p>
			<p><figure class="plugin right zoomable"><img data-original-image="http://ing.dk/sites/ing/files/avv_traepiller.jpg" src="http://ing.dk/sites/ing/files/styles/w1120_media_right/public/avv_traepiller.jpg?itok=psHoscAX" alt=""/><figcaption> Med ombygning af Avedøre 1 vil Dong Energys træpilleforbrug i 2016 komme op på 1,8 mio. ton træpiller årligt. </figcaption></figure></p>
			<p>Ifølge aftalen skal begge selskaber finansiere ombygningen og senere en levetidsforlængelse af kraftværksblokken, der tilsammen vil koste 740 mio. kroner. Det er samme model, som bliver anvendt Dong Energys to andre værker. Her er det også varmeforbrugerne, der er med til at finansiere omsbygningen.</p>
			
			<p>»Med beslutningen om at ombygge blok 1 på Avedøreværket, bliver vi nu i stand til helt at droppe kul og gas, når vi producerer varme til over 215.000 hjem i Storkøbenhavn. Det er et markant skridt i den grønne omstilling, som vi tager på en omkostningseffektiv måde«, siger Thomas Dalsgaard, koncerndirektør i Dong Energy i en pressemeddelelse i forbindelse med aftalen.</p>
			<p>Formand for VEKS, Steen Christiansen, betegner aftalen som helt i tråd med VEKS’ bestyrelsesbeslutning i 2010 om at levere CO2-neutral fjernvarme.</p>
			
			<p>Når blok 1 er ombygget, forventer Avedøreværket at kunne producere fjernvarme baseret på biomasse til omkring 215.000 københavnske hjem samt strøm svarende til over 600.000 husstandes årlige forbrug.</p>
			<p>Med ombygningen forventer selskabet endvidere at kunne reducere CO2-udledningen fra Avedøreværket med cirka én million ton CO2 pr. år sammenlignet med udledningen i 2013.</p>
			<p>I forvejen er Avedøreværkets blok 2 ombygget til et multibrændselsværk, der både kan producere på træpiller, halm og naturgas.</p>
			
			<p>Med ombygning af Avedøre 1 kommer Dong Energy op på at have et samlet træpilleforbrug på 1,8 mio. ton fra næste år, hvor både Studstrupværket og Avedøreværket vil være ombygget til træpiller.</p>
			<p>Heraf anvendes 1,2 mio. ton træpiller på Avedøreværket og 600.000 ton på Studstrup. Det gasfyrede Skærvækværk skal ombygges til at kunne fyre med træflis.</p>
		</section></div></body></html>
