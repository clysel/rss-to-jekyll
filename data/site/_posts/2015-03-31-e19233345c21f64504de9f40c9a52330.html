---
layout:     post
title: 	    "IBM indgår data-samarbejde med vejrkæmpe"
post_author:	    Martin Bernth
post_date:	    Tue, 31 Mar 2015 11:46:59 +0000
post_site:	    www.version2.dk 
post_link:	    http://www.version2.dk/artikel/ibm-indgaar-data-samarbejde-med-vejrkaempe-128592?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Computergiganten IBM indgår et samarbejde med vejrdata-virksomheden The Weather Company, der dagligt producerer omkring 20 terabyte data fra vejrsatellitter, som firmaet sælger til brug i blandt andet flyindustrien og vejr-apps i mobiltelefoner over hele verden. <a href="http://bits.blogs.nytimes.com/2015/03/31/ibm-scores-a-weather-data-deal-and-starts-an-internet-of-things-unit/?module=BlogPost-Title&amp;version=Blog%20Main&amp;contentCollection=Big%20Data&amp;action=Click&amp;pgtype=Blogs&amp;region=Body">Det skriver New York Timed.</a></p>

<p>Samtidig annoncerer IBM, at virksomheden over de næste fire år vil investere på den gode side af 20 milliarder kroner i oprettelsen af en ‘internet-of-things’-division, hvilket får New York Times til at se de to nyheder som et tegn på, at IBM begynder at tage Big Data alvorligt.</p>

<p>The Weather Company forsyner allerede virksomheder og almindelige forbrugere over det meste af verden med vejrinformationer. Det nye samarbejde med IBM er interessant, når man tager virksomhedens Watson-teknologi i betragtning.</p>

<p>Watson er IBM’s bud på en platform for kunstig intelligens, og er mest kendt for at have slået to stormestre i den amerikanske udgave af Jeopardy. Med de omfangsrige vejrdata til rådighed kan det intelligente system måske vise sig at være endnu hurtigere end tidligere computerkapaciteter til at analysere data og spytte vejrprognoser ud.</p>

<p>Og den slags analyser kan der være penge i for IBM, da de blandt andet kan komme forsikringsbranchen til gode.</p>

<p>Branchen døjer med at skulle betale for haglskader på kundernes biler i udsatte områder, og hvis Watson kan advare i førerne i god tid, kan forsikringsselskaberne spare millioner af dollars om året.</p>
  </section>

      </div></body></html>
