---
layout:     post
title: 	    "100.000 lejeboliger vil spare penge på helt frit tv-valg"
post_author:	    
post_date:	    Tue, 28 Apr 2015 11:38:56 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2646261/100000-lejeboliger-vil-spare-penge-paa-helt-frit-tv-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er penge at spare for de 15 procent - omkring 100.000 lejere i landets 
boligforeninger - der ventes at sige fra over for de nuværende påtvungne 
tv-pakker, hvis de får muligheden. 
</p><p>
Til gengæld vil hver femte lejer - eller omkring 125.000 husstande - stå uden 
tv-udbyder som følge af fritstilningen af markedet, fordi deres nuværende 
boligforening vil opgive at levere tv-kanaler. 
</p><p>
Det vil betyde, at de selv skal ud og finde en tv-udbyder, og det vil koste 
dem i gennemsnit 37 kroner ekstra om måneden i forhold til, hvad de betaler 
i dag. 
</p><p>
Det anslår Konkurrence- og Forbrugerstyrelsen i en ny analyse, der kommer frem 
til, at samlet vil et helt frit valg af tv-kanaler spare lejerne for 68 
millioner kroner om året. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2431600/priserne-paa-tv-pakker-stiger-mens-vi-ser-mindre-og-mindre-tv/">Priserne på tv-pakker stiger, 
mens vi ser mindre og mindre tv</a></p><p>
Årsagen til, at det ventes, at hver femte lejer tvinges til at finde en helt 
ny tv-udbyder er, at særligt i gamle ejendomme findes de såkaldte 
sløjfeanlæg udbredt. I disse anlæg er det ikke teknisk muligt at koble 
enkelte husstande fra den fælles løsning. Derfor vil antenneforeningen enten 
ophøre, eller beboerne skal punge ud for at få en ny fælles løsning. 
</p><p>
Konsekvensen for det flertal af lejere, der vil fortsætte med tv-pakkerne, vil 
være en pris, der er »marginalt mere« end i dag, lyder det i analysen. 
</p><p>
Hele det politiske system og dele af tv-verdenen har ventet længe på analysen, 
som et stort flertal i Folketinget har bestilt. Formålet fra politikernes 
side har været at undersøge, om en fritstilning af markedet vil være en 
fordel eller en ulempe for tv-seerne. 
</p><p>
Nu skal embedsmænd i tre forskellige ministerier til at bearbejde 
analyseresultaterne og fremlægge mulige forslag til en liberalisering af 
tv-markedet i boligforeningerne. 
</p><h3>
Bundet til at betale 
</h3><p>
»I dag er der husstande i boligforeninger, som er bundet til at betale for en 
fælles tv-løsning, de ikke ønsker«, begrunder direktør i Konkurrence- og 
Forbrugerstyrelsen, Agnete Gersing. 
</p><p>
»To store aktører sidder meget tungt på markedet for tv-løsninger til 
boligforeninger. Muligheden for at vælge fælles løsninger fra vil være et 
vigtigt skridt på vejen til at styrke konkurrencen på området«, siger hun i 
en pressemeddelelse. 
</p><p>
650.000 husstande er i dag bundet til en fælles tv-løsning i deres 
boligforening. Hvis de får muligheden ventes 15 procent af dem at fravælge 
den fælles løsning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2224849/yousee-faar-haard-kritik-af-deres-frie-valg-paa-tv/">YouSee får hård kritik af 
deres 'frie valg' på tv</a></p><p>
Analysen, der skulle have været offentliggjort i sensommeren sidste år, har 
fået titlen 'Fælles tv-forsyning: Økonomiske konsekvenser af mere frit 
valg'. 
</p><p>
Det ventes med andre ord, at 66 procent af de 650.000 husstande vil vælge at 
beholde den fælles tv-løsning, selv om de tilbydes frit valg. De kommer til 
at betale samme pris for tv-pakkerne som hidtil, men de faste månedlige 
udgifter vil kunne stige estimeret 7 kroner om måneden, hvis der bliver 
færre om at betale. 
</p><p>
De resterende 19 procent af de 650.000 husstande ventes at overgå til 
individuelle løsninger, hvis der indføres frit valg. Det gør de alene, fordi 
enkelte boligforeninger ventes at reagere på det helt frie tv-valg ved at 
stoppe med at tilbyde den fælles tv-løsning. Analysen estimerer, at den 
gruppe kommer til at betale 37 kroner mere om måneden for deres tv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2126592/yousee-vi-kan-ikke-hive-tv2-ud-af-grundpakken/">YouSee: Vi kan ikke hive TV2 
ud af grundpakken</a></p><p>
Samlet set vil frit valg give en gevinst på estimeret 68 millioner kroner til 
de 650.000 husstande, der i dag er bundet til en fælles tv-løsning i en 
boligforening. Gevinsten dækker over, at en mindre gruppe kan opnå en stor 
besparelse, mens langt størstedelen kan komme til at betale marginalt mere, 
mens et helt frit tv-valg for en femtedel af lejerne altså vil komme til at 
koste dem 37 kroner mere om måneden i gennemsnit. 
</p><p>
Analysen er et led i en række initiativer i vækstpakken fra 2014, som havde 
bred politisk opbakning. 
</p><p>
En tidligere analyse fra Deloitte i 2013 viser, at de to centrale 
tv-leverandører YouSee og Stofa leverer tv til omkring 90 procent af de 
husstande, der er omfattet af aftaler gennem deres boligforening. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/0_grafik_tv_pakker_931753y.jpg" alt="" border="0"/><span class="caption"><span class="f-img-caption">løsninger. 
</span>Sådan forventes lejerne at reagere på en fritstilning af tv-markedet. Grafik fra rapporten.</span></span></p><h3>
Regler om frit valg 
</h3><p>
Regler om frit valg kan udformes på flere forskellige måder. Konkurrence- og 
Forbrugerstyrelsen har defineret, at frit valg betyder, at husstande får 
mulighed for at fravælge den fælles tv-løsning og undgå at betale til det. 
</p><p class=" bl-elem">
Mere præcist betyder det, at udgifter til tv-pakker, administration, drift og 
investeringer kun betales af de husstande, der ønsker at modtage den fælles 
tv-løsning. 
</p>	
</div>

</div></body></html>
