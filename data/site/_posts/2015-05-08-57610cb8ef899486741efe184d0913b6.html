---
layout:     post
title: 	    "Windows 10 bliver den sidste Windows-version - sådan da"
post_author:	    Jakob Møllerhøj
post_date:	    Fri, 08 May 2015 08:41:00 +0000
post_site:	    www.version2.dk 
post_link:	    http://www.version2.dk/artikel/windows-10-bliver-den-sidste-windows-version-saadan-da-177953?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsofts plan for fremtidige udgaver af Windows er store opdateringer i stedet for selvstændige releases. <a href="http://news.softpedia.com/news/Microsoft-Official-Confirms-Windows-10-Is-the-Last-Version-of-Windows-480446.shtml">Det fortæller Softpedia</a>, der også har bidt mærke i en udtalelse fra Jerry Nixon, en Microsoft udviklingsevangelist.</p>

<p>På konferencen Ignite i Chicago har Nixon sagt, at Windows 10 'er den sidste Windows-version; vi arbejder altid på Windows 10.«</p>

<p>Softpedia ser kommentaren i forlængelse af informationer, der tidligere har været fremme i forhold til Microsofts nye tilgang med store opdateringer i stedet for nye versioner.</p>

<p>»At sige, at Windows 10 vil være den seneste version af Windows, er kun halv sandt. Faktisk vil Microsoft begynde at arbejde på store opdateringer i stedet for selvstændige Windows-udgaver, så virksomheden vil skifte fra en model, hvor vi fik nye Windows-versioner hvert tredje år, til en simplere model, der formentlig betyder store opdateringer hver anden måned,« skriver Softpedia.</p>

<p>Mediet bemærker desuden, at Microsoft fremover vil udrulle feature- og sikkerhedsopdateringer, når de er klar, så brugerne ikke først får dem i forbindelse med en fastdefineret udgivelsesplan, som de gør nu.</p>
  </section>

  
      </div></body></html>
