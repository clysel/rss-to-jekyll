---
layout:     post
title: 	    "Alessandra kender Ryanair indefra"
post_author:	    
post_date:	    Wed, 18 Mar 2015 21:26:33 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2593797/alessandra-kender-ryanair-indefra/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Få af de vinkende dannebrogsflag ankomsthallen ville have gættet det. 
</p><p>
Men det er en af den nordiske fagbevægelses absolutte frontkæmpere, som træder 
ud gennem dørene bevæbnet med en lyserød trolley-kuffert. 
</p><p>
I den har 37-årige Alessandra Cocca det, hun selv betegner som »en meget god 
sag«. Den tidligere Ryanair-stewardesse er landet en halv time inden sin 
gamle arbejdsgivers første omdiskuterede flyvning til København. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg følte mig fanget i en fælde, for jeg skyldte både firmaet penge for mit 
introkursus og for uniformen.
</p>
<p class="sender">
Alessandra Cocca 
</p>
</blockquote>
</div><p>
»Jeg er kommet for at tale med den danske fagbevægelse om, hvordan det er at 
arbejde for dem«, siger hun. </p><p>
For få år siden ville havde det kostet hende et sagsanlæg at lave dette 
interview. Det sagde kontrakten fra 2012, da det irske vikarbureau Crewlink 
udlånte Cocca til fast arbejde for Ryanair. Men efter 10 måneder blev hun 
fyret, og siden da har den norsk bosiddende italiener taget bladet fra 
munden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593368/ansatte-i-lufthavnen-tvinger-ryanair-til-at-blive-paa-jorden/">Ansatte i lufthavnen tvinger 
Ryanair til at blive på jorden</a></p><p>
»De, der tager et job for Ryanair, er mennesker, som har behov for et arbejde. 
Det er folk, som dårligt kan risikere at sætte sig op mod dem bare for at 
spille helte. Jeg har kunnet gøre det takket være de norske fagforeninger, 
men alene havde jeg nok aldrig gjort det«, siger Alessandra Cocca. 
</p><h3>
Følte sig fanget i en fælde 
</h3><p>
Hun er i dag midtpunkt i en langvarig og principiel sag, hvor det norske 
fagforbund Parat forsøger at gøre Ryanair ansvarlig for den tidligere 
stewardesses arbejdsforhold på det, forbundet betegner som en 
»slavekontrakt«. Alessandra Cocca skrev under i 2012 og forlod sit hidtidige 
job i en telebutik i Rom. 
</p><div class="art-quote article-box">
<p class="quote"/>
<blockquote>
<p class="quote-txt">
De, der tager et job for Ryanair, er mennesker, som har behov for et arbejde. 
Det er folk, som dårligt kan risikere at sætte sig op mod dem bare for at 
spille helte
</p>
<p class="sender">
Alessandra Cocca 
</p>
</blockquote>
</div><p>
»Jeg vidste ærligt talt ikke, hvad jeg gik ind til, for det var meget svært at 
få oplysninger om vilkårene, og kontrakten fik vi først efter et introforløb 
til 3.000 Euro, som vi selv skulle betale«, husker hun. </p><p>
Af Alessandra Coccas senere kontrakt fremgår det, at hun som ansat i Crewlink 
for Ryanair selv skulle betale for sin uniform og for selskabets 
obligatoriske identitetskort. Hun havde ingen fast arbejdstid, fik ikke løn 
under sygdom og fik ikke betalt sin ferie. Den skulle i stedet aflægges som 
fire ugers ubetalt og tvungen orlov om året, fremgår det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593785/ryanair-myndigheder-skal-forhindre-demonstrationer/">Ryanair: Myndigheder skal 
forhindre demonstrationer</a></p><p>
Imens skulle både huslejen og maden i supermarkedet købes for notorisk høje 
norske priser 
</p><div class="art-quote article-box">
<p class="quote"/>
<blockquote>
<p class="quote-txt">
Jeg måtte jo være en helgen med evne til at være to steder på samme tid. For 
jeg arbejdede åbenbart i Irland, mens jeg samtidig arbejdede i Norge, hvor 
jeg betalte min husleje.
</p>
<p class="sender">
Alessandra Cocca 
</p>
</blockquote>
</div><p>
»Jeg følte mig fanget i en fælde, for jeg skyldte både firmaet penge for mit 
introkursus og for uniformen. Når man i forvejen får en meget lav løn på 
mellem 1.100 euro (cirka 8.200 kroner) og 1.800 euro (cirka 13.400 kroner) 
om måneden, så kan du forestille dig, at det ikke hænger sammen«. </p><p><i class=" bl-elem">Hvorfor svingede din løn sådan? </i></p><p>
»Vi fik kun fuld løn for de timer, vi var i luften. De dage, hvor man stod 
standby i lufthavnen, betalte de 30 euro for en hel dag, selv om vi havde 
forskellige administrative opgaver. Skete der noget, skulle vi være klar til 
at gå om bord i et fly med det samme. Vi havde også standby-dage derhjemme, 
men dem fik vi slet ikke løn for«. 
</p><h3>
Ingen norske kolleger 
</h3><p>
Selv om den hjemlige hverdag udspillede sig i en norsk landsby et stykke fra 
lufthavnsbyen Rygge, havde Alessandra ikke en eneste lokal kollega. 
</p><p>
»Vi kom alle sammen fra mere uheldigt stillede lande – lad os kalde dem det. 
Det var italienere, spaniere, portugisere, polakker, tjekker, slovakker og 
ungarere. Jeg skammer mig ikke over at sige det, for det er Ryanair, der 
burde skamme sig: Jeg måtte ringe hjem til mine forældre og bede om penge 
til mad, selv om jeg arbejdede fuld tid og har klaret mig selv, siden jeg 
var teenager«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593695/demonstranter-stopper-blokade-af-ryanair---nu-kan-flyet-lette/">Demonstranter stopper blokade 
af Ryanair - nu kan flyet lette</a></p><p>
Efter små 10 måneder i jobbet endte Alessandra Cocca i en kontrovers med en 
overordnet på et fly. Ifølge stewardessens gengivelse blev det begyndelsen 
på en række indberetninger og den senere fyring, som både føltes som en 
»uretfærdighed« og en »befrielse«. 
</p><p>
I kontrakten havde selskabet indskrevet en prøvetid på et år. Fyringen skete 
med omgående virkning. 
</p><h3>
Var to steder på samme tid 
</h3><p>
Blandt andet derfor mener norsk fagbevægelse, at hun har ret til erstatning. 
Sagen er dog endt i langvarigt juridisk slagsmål, hvor Ryanair har forsøgt 
at få den helt afvist med henvisning til, at Coccas ansættelse formelt set 
var i Irland. Norsk højesteret har dog fastslået, at sager om flypersonale 
med base i Norge skal behandles i det norske retssystem. Hun trækker på 
smilebåndet: 
</p><p>
»Jeg måtte jo være en helgen med evne til at være to steder på samme tid. For 
jeg arbejdede åbenbart i Irland, mens jeg samtidig arbejdede i Norge, hvor 
jeg betalte min husleje. Det må Ryanair forklare, hvordan kan lade sig 
gøre«. 
</p><p><b class="ext-link">GRAFIK </b><a class="embeddedlink" href="http://politiken.dk/oekonomi/arbejdsmarked/ECE2592503/grafik-saadan-gaar-vejen-fra-trussel-til-konflikt/">Sådan går vejen fra trussel til konflikt</a></p><p>
I dag arbejder Alessandra Cocca for en ny virksomhed i Oslos store lufthavn, 
Gardermoen - »til norsk overenskomst«, understreger hun og tilføjer et 
»halleluja«. 
</p><p>
Når meget få Ryanair-ansatte taler højt om forholdene, skyldes det i høj grad 
frygt, mener hun. 
</p><p class=" bl-elem">
»Min mor var også bange for det. Du er så lille, sagde hun, og de er et stort 
multinationalt selskab. Så jeg måtte sige: Mor, hvis jeg har ret og har 
muligheden for at gøre dette, så gør jeg det altså«, siger den tidligere 
Ryanair-stewardesse. 
</p>	
</div>
</div></body></html>
