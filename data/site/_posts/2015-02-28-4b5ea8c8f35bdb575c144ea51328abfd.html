---
layout:     post
title: 	    "DBU dribler uden om landsholdskonflikten"
post_author:	    
post_date:	    Sat, 28 Feb 2015 18:48:12 +0100
post_site:	    politiken.dk 
post_link:	    http://politiken.dk/sport/fodbold/ECE2568173/dbu-dribler-uden-om-landsholdskonflikten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens Morten Olsen sidder i Belgien og venter spændt på, hvornår 
landsholdsspillerne indgår en ny DBU-aftale, der handler om ’lønnen’ og om 
fodboldforbundets kommercielle brug af spillerne, går landstrænerens tanker 
sikkert af og til tilbage til de glade 80’ere. 
</p><p>
Dengang Morten Olsen var anfører for holdet, der fik det store gennembrud og 
første gang spillede Danmark til en af de store EM-slutrunder, i 1984, og 
til VM i Mexico i 1986. Landsholdet var også med til EM i 1988, og det var 
Morten Olsen, som forhandlede bonusaftalerne på plads med den daværende 
DBU-formand Carl Nielsen – mens kasserer Poul Hyldgaard i baggrunden sad og 
var lidt utilfreds med, at anføreren havde fået ’for meget’. 
</p><p>
I vore dage bliver det tunge skyts kørt frem, når Spillerforeningen står for 
forhandlingerne med en ny DBU-direktør, Claus Bretton-Meyer. Han bakkes op 
af den nye topledelse med formand Jesper Møller, men direktøren har efter 
manges mening været for ’brutal’ ved at forlange, at spillerne enkeltvis 
senest i morgen skal underskrive og indsende en landsholdsaftale og på den 
måde melde sig klar til tjeneste. Gør de ikke det, kommer de ikke til at 
spille for Danmark i foråret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2567538/dbu-havde-glemt-morten-olsen-til-dansk-fodbold-award/">DBU havde glemt Morten Olsen 
til Dansk Fodbold-Award</a></p><p>
Arbejdsmarkedsforskere bliver brugt til at analysere situationen, professorer 
i aftaleret giver deres bidrag, eksperter og specialister i sportsøkonomi 
kommenterer, og spillerfronten ’truer’ med LO-indgriben og tager en 
LO-rådgiver med til forhandlingsbordet. Nye tider. 
</p><p>
Morten Olsen skal 17. marts udtage en stor trup til forårets første testkampe. 
Men har vi et landshold (og ikke et, der består af seriespillere) til den 
tid? 
</p><p>
Olsen har det <i>ikke</i> på mandag. Godt nok har DBU, fortæller 
Bretton-Meyer, fået svar fra en række spillere – og det kan også handle om 
U21-spillere og spillere fra kvindelandsholdet, som er med i konflikten. Men 
han ønsker ikke at sige, om der står ja eller nej tak på aftaleformularen. 
Antagelig vil langt størsteparten af spillerne, der er blevet spurgt, ikke 
reagere. For forhandlingerne er jo brudt sammen. 
</p><p>
»Det handler om, at fornuften skal sejre, og at man kommer frem til et 
kompromis«, siger Morten Olsen. 
</p><p>
»Ingen kan leve med, at der ikke findes en løsning. Ellers siger jeg ikke 
noget. Jeg skal jo være loyal over for både DBU og spillerne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2567482/aarets-fodboldspiller-boykottede-show-hvor-han-blev-fejret/">Årets fodboldspiller 
boykottede show, hvor han blev fejret</a></p><p>
Spillerforeningen har antydet, at der stort set ikke har været talt økonomi 
ved de ti første møder (spillerne skal gå 17 procent ned i ’løn’). Det har 
DBU ingen kommentar til, forklarede Claus Bretton-Meyer efter lørdagens 
repræsentantskabsmøde i Odense – hvor det var bemærkelsesværdigt, at 
formanden ikke berørte konflikten i sin beretning, og ingen stillede 
spørgsmål for at høre om ’stillingen’ i ’krigen’ og udsigterne til en 
snarlig løsning. 
</p><p>
»Hvornår vi kommer med en ny udmelding, er svært at svare på. Nu skal mandagen 
vise os, hvem og hvor mange spillere der reagerer, og derefter afgøres det, 
hvad der videre skal ske«, siger DBU’s kommunikationschef Jakob Høyer. 
</p><p>
Spillerforeningens formand Thomas Lindrup og direktør Mads Øland var gæster på 
DBU-mødet og blev hjerteligt modtaget af Claus Bretton-Meyer. 
</p><p>
»Vi er her for at vise ansigt. Vi skal tilbage til forhandlingsbordet«. 
</p><p>
Hvorfor de spillere, der skulle hædres og hyldes ved Dansk Fodbold 
Award-arrangementet fredag aften, skulle holde sig væk i ’protest’ mod de 
strandede forhandlinger, ville Øland ikke kommentere. Hans mest brugte svar 
var: 
</p><div class="art-quote article-box">
<p class="quote"/>
<blockquote>
<p class="quote-txt">
</p><p>Jeg har ingen kommentarer</p><p class=" bl-elem"/>

<p class="sender">
</p><p class=" bl-elem">Mads Øland</p> 

</blockquote>
</div><p>
»Jeg har ingen kommentarer«. </p><p>
Han ville heller ikke forholde sig til den udmelding, som er kommet på 
Facebook fra William Kvist, medlem af landsholdets spillerråd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2567566/fodboldens-hus-sluger-stadig-mere-af-dbus-skrantende-indtaegter/">Fodboldens Hus sluger stadig 
mere af DBU’s skrantende indtægter</a></p><p>
»Vi kommer under ingen omstændigheder til at gå i forhandling om individuelle 
aftaler. Med individuelle aftaler ville nogle spillere komme til at tjene 
meget mere og andre meget mindre, og det ønsker vi ikke«, udlægger Kvist 
teksten. 
</p><p><i class=" bl-elem">Har William Kvist ret, Mads Øland?</i></p><p>
»Ingen kommentarer«. 
</p><p>
DBU-kommunikationschef Jakob Høyer har sagt, at Spillerforeningen er med til 
at forvrænge fakta, og han præciserer, at alle spillere vil få en enslydende 
aftale. 
</p><p class=" bl-elem">
DBU-toppen konstaterede, at der er langt mellem parterne, og må telefonisk 
give den melding til landstræneren. Han var, på grund af en administrativ 
fejl, ikke inviteret til Odense i fredags. 
</p>	
</div>
</div></body></html>
