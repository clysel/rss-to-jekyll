---
layout:     post
title: 	    "Læsernes rejsetips: Her er de bedste buslinjer i udlandet"
post_author:	    
post_date:	    Mon, 20 Apr 2015 09:21:00 +0200
post_site:	    politiken.dk 
post_link:	    http://politiken.dk/rejser/laesertip/ECE2632717/laesernes-rejsetips-her-er-de-bedste-buslinjer-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At køre med metro i storbyen er smart, men du ser intet, mens du gør det. En 
fashionabel sightseeingbus tager dig alle de rigtige steder hen, men den 
koster som regel kassen.
</p><p>
Bybussen til gengæld; den er billig, lokal og tager dig både forbi velkendte 
seværdigheder såvel som ukendte områder i den storby, du er på opdagelse i.
</p><p>
Her er en række tips til nogle af de bedste 'sightseeing'-buslinjer.
</p><p><b>1. Livlig snak for en 10’er </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Gr_nland_KarenMadse_929180w.jpg" alt="" border="0"/><span class="caption"><span class="f-img-caption">Stemning 
</span>for en 10’er. I grønlandske Sissimiut kan man få en fantastisk rundtur i byen med livlig snak og høj stemning. Læserfoto: Karen Madsen</span></span></p><p>
Hvis Grønland i denne sammenhæng må regnes for udland, kan man i Sisimiut få 
en fantastisk rundtur i hele byen med bybussen. Start rundturen over for det 
gamle Pakhus, en billet til 10 kroner varer en time. Man kommer gennem hele 
byen, der er livlig snak, af- og påstigninger, hele tiden sker der noget i 
høj stemning på bussen. Derefter kan man så vælge at gå i den retning, man 
fandt mest interessant. 
</p><p><i class=" bl-elem">Karen Madsen, Birkerød</i></p><p><b>2. Bus 100 gennem Berlin </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Rejser_Finn_Gunst2_929185y.jpg" alt="" border="0"/><span class="caption"><span class="f-img-caption">Læserfoto: 
</span>Finn Gunst</span></span></p><p>
Det betaler sig at stige på bus 100 ved Bahnhof Zoo. Bussen glider blandt 
andet stille forbi Tiergarten, den 67 m høje sejrssøjle, museumsøen, 
Brandenburger Tor, Unter den Linden sluttende på forhenværende østberlinske 
Alexanderplatz. Busturen koster godt 2 euro og tager 45 minutter, men da 
billetten gælder i to timer, kan man stå af og på, som man vil og så blot 
tage videre med næste bus 100. Man kan også købe et dagskort eller to og så 
stige på bus 200, der fortsætter dybere ind i det gamle Østberlin. Også her 
kan man stille og roligt stige af og på og på den måde give byoplevelsen 
mere tid. Bedre eller billigere kan tyskernes hovedstad ikke opleves ... 
Viel Spass. 
</p><p><i class=" bl-elem">Finn Gunst, Brønshøj</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2613437/laeserne-her-er-de-bedste-feriestrande/">Læserne: Her er de bedste 
feriestrande</a></p><p><b>3. London fra øverste etage </b></p><p>
Min anbefaling går på rute 31 i London. Hop på den røde dobbeltdækkerbus i 
Camden Town, efter at du har nydt området. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Campden_AmalieJense_929179x.jpg" alt="" border="0"/><span class="caption"><span class="f-img-caption">Toppen. 
</span>Hvis du hopper på linje 31 i Camden Town i London og sætter dig på øverste etage, er der nydelse for øjet. Læserfoto: Amalie Jensen</span></span></p><p>
Når du kommer ind i bussen, gælder det om at være en ægte turist og sætte sig 
forrest på det øverste dæk – således får du den fulde oplevelse. Så gælder 
det ellers bare om at nyde den smukke tur, der først søger nordpå, hvorefter 
den går mod Notting Hill og videre til White City Bus Station. På vejen 
krydser du berømte Abbey Road – dog ikke samme sted som The Beatles. 
</p><p><i class=" bl-elem">Amalie Jensen, Aarhus</i></p><p><b>4. Bus 38 med 100 år på bagen</b></p><p>
Jeg vil gerne tippe om min lokale busrute, hvor jeg bor i London. Den hedder 
bus 38 og går helt fra det nye upcoming område, Clapton, i Nordøstlondon, 
hvor Chatsworth Market med alle sine delikatesseboder ligger. Den snørkler 
sig ned igennem Hackneys små villaveje og igennem det trendy Dalston, hvor 
man kan stige af til en dans og en cocktail. Den fortsætter ned imod det 
travle Angel og videre ad den flotte Rosebery Avenue igennem en allé af 
store, gamle træer – her kan det også anbefales at hoppe af og tage et kig 
på det lille fine Exmouth Market med dets små cafeer, restauranter og 
frokostboder. Bus 38 fortsætter mod Londons travle centrum, Holborn, Covent 
Garden og Picadilly Circus. Herefter kan du stige af ved St. James Park og 
gå en tur under træerne ned mod Buckingham Palace. Ruten ender ved den gamle 
Victoria Station. Og må jeg lige tilføje, at denne rute kun bliver betjent 
af de splinternye Routemaster-busser, som er de nyeste i Londons kollektion 
af bybusser og er inspireret af de helt gamle dobbeltdækkere, som giver 
mulighed for ombord- og afstigning bagtil. Denne rute er også en af de 
ældste busruter i London, og fejrede 100-års jubilæum for et par år siden, 
og er desuden også en flot rute at gå, hvis man har et par timer på hånden. 
</p><p><i class=" bl-elem">Rikke Holst, London</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2596789/laeserne-tipper-her-faar-du-de-bedste-oplevelser-i-rocky-mountains/">Læserne tipper: Her får du de 
bedste oplevelser i Rocky Mountains</a></p><p><b>5. Fra Harlem til Times Square</b></p><p>
En super måde at nyde en god del af Manhattan på er at tage med bus M104 fra 
det vestlige Harlem i nord og til Times Square – lige midt i det hele. Du 
kommer tæt på Columbia Universitet, får udsigt over Hudson River, forbi 
Columbus Circle ved Central Park og så ned ad Broadway. Nyd bylivet på denne 
fabelagtige bustur. Der er som regel god plads i de rene busser. Prisen er 
2,75 dollars for en billet – man kan også købe et 7-dages kort til både 
Subway og busser for 31 dollars. 
</p><p><i class=" bl-elem">Jette Jensen, Svendborg</i></p><p><b>6. Seværdighedernes busrute </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Rejser_JensNagel_929182y.jpg" alt="" border="0"/><span class="caption"><span class="f-img-caption">Berlin. 
</span>Buslinie 100 i den tyske hovedstad kører forbi et væld af seværdigheder lige fra Schloss Bellevue, Brandenburger Tor, Museumsøen og Berliner Dom. Privatfoto</span></span></p><p>
Buslinje 100 i Berlin må absolut være en af de bedste – den kommer simpelthen 
forbi så mange seværdigheder, så det siger sparto. Start fra Bahnhof Zoo og 
prøv at komme op på 1. sal, for her er udsigten helt o.k. Første stop er ved 
Kaiser-Wilhelm-Gedächtniskirche. Så køres der langs Zoologisk Have til de 
fem nordiske ambassader. Så kommer Grosser Stern med ’Guld-Else’ på toppen. 
Præsidentens bolig Schloss Bellevue, gennem Tiergarten til Bundestag og 
Brandenburger Tor. Ned ad Unter den Linden og forbi bl.a. Statsoper og 
Humboldt-Universität. Så er det stop ved Museumsøen, byggepladsen for 
Berlins Slot og Berliner Dom, inden turen slutter på Alexanderplatz. En 
billet, der gælder i 2 timer, koster 2,70 euro, men alle billetter og kort 
fra BVG (Berliner Verkehrsbetriebe) kan benyttes. 
</p><p><i class=" bl-elem">Jens Nagel, Svendborg</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2586314/laesertips-den-bedste-cocktailbar-i-udlandet/">Læsertips: Den bedste 
cocktailbar i udlandet </a></p><p><b>7. I sneglefart gennem London</b></p><p>
I stedet for at tage the Underground tog min kæreste og jeg sidste sommer bus 
nr. 38 fra Victoria Station til Islington, hvor vores hotel var. Det var den 
skønneste tur igennem centrum af London i sneglefart – bl.a. gennem Oxford 
Street og Piccadelly Circus. Vi fornemmede byens stemning, små butikker, 
folk på gaderne og gadenavnene – kom forbi Denmark Street, det var da lidt 
hyggeligt. Flere gange mens vi var i London, tog vi bussen i stedet for den 
underjordiske – det er meget sjovere at se mennesker, blomster, butikker end 
at se på grimme vægge i undergrunden. 
</p><p><i class=" bl-elem">Bente Oldenburg, Albertslund</i></p><p><b>8. Ældre dieselbusser i fin form </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Maderia_KarstenJens_929181w.jpg" alt="" border="0"/><span class="caption"><span class="f-img-caption">Udsigt. 
</span>Ældre dieselbusser, men de holdes i fin form og klarer stigningerne. Den kører op til Botanisk Have, Jardim Botanico, hvorfra man har en særdeles flot udsigt over byen og havnen og det omgivende hav. Læserfoto: Karsten Jensen</span></span></p><p>
I Funchal på Madeira kan det anbefales at købe billet i bybussen – eller et 
’girokort’, der kan genoplades med et antal euro, så man kan køre et antal 
ture på de mange forskellige ruter. 
</p><p>
Prøv bus 31 fra busområdet ved den østlige havn. Hold godt fast! Den kører op 
ad den stejle bjergside med mange sving i smalle gader, der dyttes og 
rangeres undervejs for at komme om ved modkørende biler og busser. De lokale 
benytter ruten, og der er fine udsigter på vej op. Ældre dieselbusser, men 
de holdes i fin form og klarer stigningerne. Den kører op til Botanisk Have, 
Jardin Botanico, hvorfra man har en særdeles flot udsigt over byen og havnen 
og det omgivende hav. Haven har et stort sortiment af planter fra øen, bl.a. 
strelitzia med de karakteristiske ’papegøje-blomster’. Også en samling med 
fugle i (lidt små) bure, og fritgående påfugle. Alt sammen i det milde 
Madeira-klima. 
</p><p><i class=" bl-elem">Karsten Jensen </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2576527/laesernes-tips-her-er-de-bedste-bagere-i-udlandet/">Læsernes tips: Her er de 
bedste bagere i udlandet</a></p><p><b>9. Billig sightseeing i Berlin</b></p><p>
Min favoritbybus er uden tvivl linje 100 i Berlin. Når jeg besøger Berlin, 
køber jeg typisk et tredageskort til offentlig transport, og så skal jeg ud 
med linje 100. Den kører fra øst til vest eller omvendt, fra Alexanderplatz 
til Zoologischer Garden. Undervejs passerer den mange af byens 
seværdigheder, f.eks. Brandenburger Tor, Museumsøen, Rigsdagen, Tiergarten 
m.fl., og da det er en bybus, er der mange stoppesteder, hvor man kan stå af 
og på. Meget billigere end en sightseeingbus. 
</p><p><i class=" bl-elem">Jan Kronsell, Brøndby</i></p><p><b>10. Snoede veje på Malta</b></p><p>
Bedste bybus er bestemt bussen på Malta fra Folke Feries Center til Meliahia 
By. Snoede bjergveje de 2-3 km fra feriecentret til byen. Sådan oplevede 
vore unger den første charterferie for 25-30 år siden, og den er siden 
genoplevet! I gode gamle UK-busser – og så kørsel i den forkerte side. I dag 
har busserne fået en opgradering, men de gamle busser siges at være der 
indimellem. 
</p><p class=" bl-elem"><i class=" bl-elem">Jørgen Kristiansen, Køge</i></p>	
</div>

</div></body></html>
