---
layout:     post
title: 	    "Dyrt og stort FCK-nederlag giver midtjyder mulighed for at lave en 'Bayern'"
post_author:	    
post_date:	    Sun, 26 Apr 2015 21:17:22 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2644152/dyrt-og-stort-fck-nederlag-giver-midtjyder-mulighed-for-at-lave-en-bayern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
I dag vandt Bayern München det tyske mesterskab med fire runder tilbage af 
Bundesligaen. 
</p><p>
På samme måde kan FC Midtjylland meget vel ende med at triumfere i Superligaen 
med fire runder igen. 
</p><p>
I hvert fald kan midtjyderne i morgen spille sig foran med 14 point - mere end 
fire kampes forspring - ved at slå Hobro, som de allerede har gjort klart to 
gange tidligere i sæsonen. 
</p><p>
Det står klart, efter at Randers her til aften hjemme slog FC København med 
3-0 på to mål af den svenske klubtopscorer Mikael Ishak og et af Nicolai 
Brock-Madsen. 
</p><p>
Efter morgendagens dyst er der syv runder tilbage af Superligaen, og det er 
efterhånden svært at forestille sig andet, end at FCM laver en 'Bayern'. 
</p><h3>
FC Københavns dyre dag 
</h3><p>
Ikke bare fordi Herning-holdet ser utroligt stærkt ud, men lige så meget fordi 
FCK'erne så svage ud mod Randers - og blev yderligere svækket af, at både 
Danny Amankwaa og Ludwig Augustinsson gik ud med skader. 
</p><p>
I forvejen er Andreas Cornelius, Youssef Toutouh, Bashkim Kadrii og Kris 
Stadsgaard formentlig ude resten af sæsonen, mens Christian Poulsen døjer 
med en mindre fiberskade. 
</p><p>
Endelig fik unge Brandur Olsen også rødt kort og kan altså se frem til 
karantæne, mens Nicolai Jørgensen også sparkede ud efter Kasper Fisker, uden 
at bolden var i nærheden - det så dommeren ikke, men det er en af den slags 
episoder, som disciplinærudvalget under Dansk Boldspil-Union (DBU) kan finde 
på at se igennem af egen drift. 
</p><p>
Så det var en dyr dag for FCK. 
</p><h3>
Randers var bedst 
</h3><p>
Det er nu ikke sikkert, at det havde ændret det store, hvis københavnerne 
havde undgået skader. 
</p><p>
Randers var klart bedre end gæsterne; havde både spilovertag, flest chancer og 
flest skud på mål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2643948/aab-dukker-kommende-traener-paa-to-gyldne-minutter/">AaB dukker kommende træner på 
to gyldne minutter</a></p><p>
Der skulle dog passivt FCK-spil til, før det kastede en scoring af sig. 
</p><p>
Sent i første halvleg modtog Mikael Ishak bolden midt på banen, og da ingen 
gik til ham, driblede han stadigt frem ad banen. Og da ingen fortsat gik til 
ham, trykkede han af - og scorede. 
</p><p>
FCK'erne var tydeligt frustrerede over, at deres spil slet ikke fungerede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2643319/fcn-holder-liv-i-bronzehaab-med-sejr-over-silkeborg/">FCN holder liv i bronzehåb med 
sejr over Silkeborg</a></p><p>
Måske derfor sparkede Nicolai Jørgensen ud efter Kasper Fisker, ligesom 
Mathias 'Zanka' Jørgensen tacklede samme Fisker voldsomt i hovedet med sin 
albue - heller ikke dette så dommeren tilsyneladende. 
</p><p>
Også det er en episode, disciplinærudvalget kunne finde på at se efter i 
sømmene. 
</p><h3>
Bronzepladsen er randrusiansk 
</h3><p>
Større blev frustrationen bare, da Mikael Ishak bragede bolden i mål til 2-0 
fra kanten af feltet i endnu en situation, hvor FCK-forsvaret så sløjt ud. 
</p><p>
Endelig scorede Nicolai Brock-Madsen til 3-0 og påførte gæsterne deres største 
udebanenederlag i Superligaen siden 2011. 
</p><p>
Først efter det mål kom så det røde kort, som hverken Jørgensen eller 'Zanka' 
fik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2644064/en-klejn-fyr-i-gult-sender-broendby-paa-bronzejagt-med-hjoernesparksmaal/">En klejn fyr i gult sender 
Brøndby på bronzejagt med hjørnesparksmål</a></p><p>
Det tilfaldt i stedet indskiftede Brandur Olsen, der sparkede Kasper Fisker - 
ja, igen Kasper Fisker - ned ved sidelinjen, efter at bolden var væk. 
</p><p>
Sådan gik det til, at det blev en sjældent dyr dag for FCK, der med nederlaget 
giver FC Midtjylland mulighed for at lave en Bayern. 
</p><p class=" bl-elem">
Til gengæld holder Randers sig inde i bronzedysten og indtager aktuelt 
tredjepladsen i Superligaen med samme pointantal som Brøndby, men en bedre 
målscore. 
</p>	
</div>

</div></body></html>
