---
layout:     post
title: 	    "Hver anden føler, at arbejdet fylder for meget i fritiden"
post_author:	    
post_date:	    Mon, 23 Feb 2015 13:58:19 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2558825/hver-anden-foeler-at-arbejdet-fylder-for-meget-i-fritiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En hjemmearbejdsdag, hvor du både sætter en vaskemaskine over og skriver på en 
rapport. 
</p><p>
Eller en videokonference hjemme i dagligstuen tidligt om morgenen med 
samarbejdspartneren i Asien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2266656/hjaelp-os-boernefamilier-inden-vi-segner-af-stress/">Hjælp os børnefamilier, inden 
vi segner af stress</a></p><p>
For flere og flere lønmodtagere er det blevet almindeligt, at arbejde og 
privatliv flyder sammen. Og det er et vilkår, som er kommet for at blive, 
vurderer Helle Rosdahl, som er direktør i Center for Balance mellem 
Arbejdsliv og Familieliv. 
</p><p>
»Det er ikke længere forbeholdt akademikere at have et grænseløst arbejdsliv. 
Stadig flere af os oplever, at arbejdslivet og privatlivet smelter mere og 
mere sammen«, siger Helle Rosdahl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/annegrethe/ECE2271921/naar-boernefamilier-segner-af-stress-er-det-deres-egen-skyld/">Når børnefamilier segner af 
stress, er det deres egen skyld!</a></p><p>
Hun er i dag en af talerne på Familiepolitisk Konference, som bliver afholdt 
på Christiansborg med deltagelse af børneorganisationer, faglige 
organisationer samt politikere fra hele det politiske spektrum. 
</p><p>
Formanden for Kristelig Fagbevægelse (Krifa) deler vurderingen. 
</p><p>
»Teknologien gør, at der sker en stor sammenblanding af arbejdsliv og 
familieliv, og det er et vilkår, som vi lønmodtagere er nødt til at 
acceptere«, siger Krifas formand Søren Fibiger Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2272861/minister-til-familier-drop-yoga-og-klidboller/">Minister til familier: Drop 
yoga og klidboller</a></p><p>
Det er dog ikke uproblematisk. 
</p><p>
Således oplever 53 procent af danskerne, at deres arbejde fylder for meget i 
tankerne, når de har fri. 
</p><p>
Og 40 procent oplever, at de bliver kontaktet af deres arbejde i fritiden, 
viser en ny repræsentativ undersøgelse, som analyseinstituttet YouGov har 
foretaget for Krifa blandt 1.014 danskere i alderen 18-65 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/permichael/ECE2377661/kaere-maend----kom-nu-ind-i-debatten-om-de-stressede-boernefamilier/">Kære mænd - kom nu ind i 
debatten om de stressede børnefamilier </a></p><p>
Sammenblandingen af arbejde og privatliv er ifølge Krifas formand »en af de 
største udfordringer for arbejdsmarkedet«. 
</p><p>
Ikke desto mindre er det hverken nytænkning i lovgivning eller i 
overenskomster, der er brug for, men derimod »forventningsafstemning«, mener 
Krifas formand. 
</p><p>
»Jeg tror ikke, man kan lave struktur og rammer på den måde, for det er helt 
nede på det personlige niveau. Vi mennesker er forskellige, og det er meget 
individuelt, hvor vores grænser går«, siger Søren Fibiger Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2278713/mor-til-boerneminister-manu-sareen-det-er-da-ikke-klidboller-og-yoga-der-presser-os-boernefamilier/">Mor til børneminister Manu 
Sareen: Det er da ikke klidboller og yoga, der presser os børnefamilier</a></p><p>
Krifa anbefaler, at man sørger for at forventningsafstemme egne værdier og 
grænser både med sin arbejdsgiver og med sin familie, så man er klædt på til 
at håndtere de nye situationer. 
</p><p>
Direktør Helle Rosdahl, som har speciale i 'den familievenlige arbejdsplads' 
er enig i, at lønmodtagerne har et stort ansvar for at afstemme med deres 
arbejdsgiver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2546195/her-er-seks-grunde-til-at-boernefamilier-er-pressede/">Her er seks grunde til, at 
børnefamilier er pressede</a></p><p>
Men det er langt fra nok. Hun anbefaler, at både fagbevægelsen og politikerne 
sørger for at ajourføre arbejdsmiljølovgivningen, så den tager højde for de 
nye rammer og vilkår. 
</p><p>
»Det er ikke alle, der er stærke nok til at bære det store ansvar selv. og der 
er også gruppedynamikker på en arbejdsplads, der gør, at man ikke altid kan 
passe på sig selv«, siger Helle Rosdahl, direktør i Center for Balance 
mellem Arbejdsliv og Familieliv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2537626/boernefamilier-har-da-aldrig-vaeret-mere-privilegerede/">Børnefamilier har da aldrig 
været mere privilegerede</a></p><p>
Ifølge hende er den familievenlige arbejdsplads karakteriseret ved at tage 
individuelle hensyn. 
</p><p>
»En familievenlig arbejdsplads tager hensyn til, at medarbejderne kan have 
meget forskellige ønsker alt efter, hvilken livsfase de befinder i«, siger 
Helle Rosdahl. 
</p><p>
Hun nævner, at en nybagt far kan have behov for at arbejde på deltid, mens den 
modne medarbejder med store børn gerne vil investere flere timer på 
arbejdet. 
</p><p class=" bl-elem">
Familiepolitisk Konference finder sted i Fællessalen på Christiansborg fra 
klokken 14-17 i dag. 
</p>	
</div>
</div></body></html>
