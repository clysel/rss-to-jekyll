---
layout:     post
title: 	    "Lolland-Falster slår igen med en storm af kærlighed"
post_author:	    
post_date:	    Sat, 25 Apr 2015 21:00:41 +0200
post_site:	    politiken.dk 
post_link:	    http://politiken.dk/kultur/filmogtv/ECE2642898/lolland-falster-slaar-igen-med-en-storm-af-kaerlighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tænder du for TV 2’s nye dokumentarserie ’På røven i Nakskov’, ser du, hvordan 
fugten driver ned af væggene i den førtidspensionerede fisker Ib Andersens 
hus. Varmen i huset kommer fra antændt sprit i en gryde. Han bor der sammen 
med sin 16-årige søn Nicolai. 
</p><p>
Klikker du i stedet ind på Facebook-gruppen ’<a href="https://www.facebook.com/groups/lollandfalsterlovestorm/?fref=ts" target="_blank">Lolland-Falster 
Lovestorm</a>’, bliver du ’spammet’ med hundredvis af naturskønne billeder. 
Det kan eksempelvis være et skud fra Ellen-Sofie Schuldt-Larsens have, hvor 
cirka 25 unge vildænder kaster sig over hendes fuglebad. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis din far er alkoholiker, så forsvinder hans misbrug ikke, når du poster et 
flot sommerbillede nede fra havnen.
</p>
<p class="sender">
Mikkel Dyrting, programredaktør på TV 2 
</p>
</blockquote>
</div><p>
Eller et billede af en tulipanmark i Vesterborg fra 2014, som Jette og Tom 
Hartmeyer har postet. </p><p>
»Se, der kan vi konkurrere med Holland :). Vi behøver ikke tager dertil, vi 
har det selv &lt;3«, lyder en kommentar til billedet. 
</p><p>
Faktisk er det væltet ind med kærlighedserklæringer til den nyoprettede 
gruppe. På mindre end en uge har over 22.000 tilmeldt sig ’Lolland-Falster 
Lovestorm’, som er en modreaktion til TV 2’s nye dokumentarserie om de 
sociale udsatte i Nakskov. I serien følger man syv Nakskov-familier over 
seks afsnit. 
</p><p>
»En shitstorm er et hav af negativ omtale på de sociale medier. Vi vil lave 
det modsatte. En lovestorm: Et ocean af positiv omtale på de sociale 
medier«, skriver initiativtager Kirsten Sydendal på gruppens Facebook-side. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/11159469_1020668936_931037y.jpg" alt="" border="0"/><span class="caption"><span class="f-img-caption">HOLLAND? 
</span>Nej. det er såmænd bare en tulipanmark i Vesterborg. Foto: Jette Hartmeyer</span></span></p><p>
Kirsten Sydendal bor på Fejø, men er med i foreningen QLF, der arbejder for at 
gøre det mere attraktivt at bo og bosætte sig på Lolland-Falster. Hun mener, 
mediernes altid negative historier fra området gør det svært at lokke nye 
investorer til. Derfor råber øboerne nu op - men de gør det med kærlighed og 
ikke med vrede, fastslår hun. 
</p><p>
»Vi ønsker at rette op på vores omdømme, da det ikke er det bedste. Det er 
ikke et angreb på hverken TV 2 eller dokumentarens hovedpersoner, for man 
skal også fortælle om der, hvor der er problemer. Vi vil bare gerne have en 
balance i tingene«, siger hun. 
</p><h3>
Lokalguide har Hunse Å i ærmet 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/lollandfalster_931034d.jpg" alt="" border="0"/><span class="caption"><span class="f-img-caption">ADVARSEL. 
</span>Ironi kan forekomme. Foto: Screendump</span></span></p><p>
Jens Søeborg, 70 år og fra Maribo, er en af dem, som har kastet sin kærlighed 
over Sydhavsøerne, men han kommer ellers oprindeligt fra Vanløse i 
København. 
</p><p>
»Jeg er vældig glad for at bo i Maribo. Der er flotte omgivelser, og beboerne 
er venlige og imødekomne. Hvis man går en tur langs Maribosøerne, så hilser 
alle på hinanden, og det gør man altså ikke ved Damhussøen«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2403905/kulturarv-de-smukkeste-almene-boliger-ligger-i-nakskov/">Kulturarv: De smukkeste almene 
boliger ligger i Nakskov</a></p><p>
Han har bidraget med flere billeder på den populære Facebook-gruppe, bl.a. 
hans eget ’Lolland-Falster-flag’, som han lavede for ti år siden. Flaget 
indeholder et grønt kors med hvide kanter på blå bund. Det skal symbolisere 
naturen, havet og sukkerroerne, forklarer han. 
</p><p>
Det andet er et billede fra Hunse Å, som han altid overrasker folk med, når 
han arbejder som lokalguide i Maribo. 
</p><p>
»Hunse Å er en oplevelse, jeg har i ærmet, og som virkelig får folk til at 
åbne øjnene«, siger han. 
</p><p>
Der bliver også delt videoer inde på 'Lolland-Falster-Lovestorm'. Tina 
Dalsager skriver følgende om dette klip med en masse hjorte: 
</p><p>
»Lige efter påske, kører min mand vores søn i skovbørnehave Den blå anemone i 
Christianssæde-skoven. Han ser en stor flok hjorte inde på en mark, så på 
vej tilbage er kameraet klar, og han får disse fantastiske scener på 
kameraet ;-)«. 
</p><h3 class="tvheader">Så idyllisk er der på Lolland</h3>
<p/><p>
37-årige Jeanne Hermann har lagt et billede op, hvor det verdenskendte 
’Hollywood’-skilt på toppen af Mount Lee i Los Angeles er skiftet ud med et 
’Lolland’-skilt. Hun har også tilmeldt sig gruppen på grund af mediernes for 
ensidige historier om Lolland-Falster. 
</p><p>
»Jeg er træt af, at resten af Danmark tror, at alle fra Lolland er incestuøse 
drankere, der slår på vores børn. Jeg er et pænt veluddannet menneske, og 
min familie bor pænt. Der ligger ikke tomme øl ude i haven«, siger Hermann. 
</p><h3>
Løkke og Corydon støtter op 
</h3><p>
Freddy Blak, tidligere europaparlamentsmedlem og nuværende regionsrådsmedlem i 
Region Sjælland, har fået Lars Løkke Rasmussen (V) og finansminister Bjarne 
Corydon (S) til at posere med et skilt med ordene ’I &lt;3 LF 
Lovestorm’ på Facebook. Freddy Blak er meget gal på programmet ’På røven i 
Nakskov’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/L_kke_931033e.jpg" alt="" border="0"/><span class="caption"><span class="f-img-caption">LOVE. 
</span>Foto: Freddy Blak</span></span>
»Medierne bliver ved med at sparke til et område, der har været meget nede, 
men nu er på vej op igen. Men hver gang de er på vej op, står der en plat 
journalist og sparker dem i ansigtet. Selvfølgelig er der problemer, og det 
lukker vi ikke øjnene for. Men jeg er rasende, for jeg er gammel 
Nakskov-dreng. 
</p><p>
»Jeg skal have strøet min aske ud i indsejlingen til Nakskov Fjord. Jeg havde 
en skide god barndom dernede og fandt den mest vidunderlige kone. Den by 
betyder alt for mig. Det er simpelthen den skønneste by, der findes«, siger 
Freddy Blak. 
</p><h3>
TV 2: Ikke et portræt af Nakskov 
</h3><p>
Hos TV 2 forklarer programredaktør, Mikkel Dyrting, at de har valgt Lolland 
som <i>case</i>, fordi det er den kommune i landet, som statistisk har de 
største udfordringer. Dyrting fastslår, at serien ikke er et portræt af hele 
Nakskov. 
</p><p>
»Dokumentaren er ikke et portræt af Lolland, og derfor har vi ikke kaldt den 
’Nakskov på røven’. Det er en serie, der følger syv familier, som bor på 
Lolland, og som af den ene eller anden grund er havnet i økonomiske og 
sociale vanskeligheder. Vi har lavet dokumentaren for at give et talerør til 
de mennesker, som oftest kun bliver omtalt i statistikker, og som har svært 
ved at komme igennem i debatten. Vi vil vise, hvordan livet rent faktisk 
udfolder sig, når man er trængt«, siger Dyrting.
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/ECE2640831/stop-med-at-latterligoere-nakskov-tv-2/">Stop med at latterligør 
Nakskov, TV 2 </a></p><p>
Han er begejstret for initiativet bag ’Lolland-Falster Lovestorm’, men mener 
samtidig, at medlemmerne lukker øjnene for problemerne. 
</p><p>
»Smukke tulipanbilleder kommer ikke til at fjerne uligheden dernede. Hvis din 
far er alkoholiker, så forsvinder hans misbrug ikke, når du poster et flot 
sommerbillede nede fra havnen«. 
</p><p><i class=" bl-elem">Lukker I øjnene, Kirsten Sydendal?</i></p><p>
»Nej, vi viser bare den anden virkelighed, som også er på Lolland og Falster. 
Det er ikke vores erfaring, at problemerne her bliver løst, når medierne 
kommer med dårlige historier fra området. Og der er blevet skrevet mange af 
den slags historier. Og politikere vil hellere støtte kommuner, som selv 
tager initiativet og prøver at fremme driften, så det prøver vi på«, siger 
hun. 
</p><h3>
Også modreaktioner til 'Lovestorm' 
</h3><p>
Det synes 22-årige Karina-Amanda Bjerre fra Nakskov til gengæld. Hun har 
derfor oprettet en ny Facebookside '<a href="https://www.facebook.com/groups/359059094302820/" target="_blank">GoldenGate 
Sydhavsøerne</a>', der i skrivende stund har 155 medlemmer. 
</p><p>
»Lovestorm er idiotisk for, hvordan skal man nogensinde fjerne problemerne ved 
at skrive positive tanker på Facebook. Jeg har i stedet lavet en gruppe, der 
giver plads til konstruktiv debat, så vi kan gøre Lolland til et bedre sted 
at bo. Det kræver rent faktisk, at lokalsamfundet går ind og tager fat, hvis 
vi skal have skabt nogle ændringer«, siger Bjerre. 
</p><p class=" bl-elem">
Første afsnit af ’På røven i Nakskov’ havde 597.000 seere. 
</p>	
</div>

</div></body></html>
