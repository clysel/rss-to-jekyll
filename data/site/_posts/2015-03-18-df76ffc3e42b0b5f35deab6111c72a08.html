---
layout:     post
title: 	    "Yahoo skifter til engangsnøgler: Glem dit password!"
post_author:	    Christian Loiborg
post_date:	    Wed, 18 Mar 2015 10:02:00 +0000
post_site:	    www.version2.dk 
post_link:	    http://www.version2.dk/artikel/yahoo-skifter-til-engangsnoegler-glem-dit-password-103388?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Yahoo indfører nu en-faktor-sikkerhed til logins. Brugere kan nu vælge at logge ind ved hjælp af en unik adgangskode, der sendes til deres mobile enhed. Det betyder, at de ikke længere skal bruge et traditionelt kodeord, skriver <a href="http://yahoo.tumblr.com/post/113708272894/a-new-simple-way-to-log-in">Yahoo</a>.</p>

<p>Modsat to-faktor-sikkerhed, hvor man kombinerer en traditionel adgangskode med eksempelvis en SMS, er der her tale om udelukkende at få tilsendt en adgangskode. Frem for det traditionelle felt, hvor man indtaster sin adgangskode, er der nu en knap, der gør det muligt at få tilsendt en automatisk genereret, unik adgangskode.</p>

<p>Vicedirektør i Yahoo, Dylan Casey, siger til <a href="http://www.cnet.com/uk/news/yahoo-wants-to-let-you-forget-your-yahoo-password/">Cnet</a> at funktionen er det første skridt til at eliminere adgangskoder.</p>

<p>Funktionen er indtil videre kun tilgængelig for amerikanske brugere.</p>

<p>Det er ikke det eneste skridt, Yahoo har taget for at forbedre sikkerheden. Yahoo siger til <a href="http://www.washingtonpost.com/blogs/the-switch/wp/2015/03/15/yahoos-plan-to-get-mail-users-to-encrypt-their-e-mail-make-it-simple/">Washington Post</a>, at de senere på året introducerer såkaldt end-to-end-kryptering. Funktionen vil ikke være aktiveret som standard, men gør det muligt at sende mail mere sikkert end i dag. Informationer om modtager, emnelinje og tidspunkt vil fortsat være ukrypteret, men selve indholdet vil udelukkende være tilgængeligt for afsender og modtager.</p>
  </section></div></body></html>
