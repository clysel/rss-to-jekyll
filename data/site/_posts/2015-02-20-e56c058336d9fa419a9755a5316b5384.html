---
layout:     post
title: 	    "Cirque du Soleil er en velsmurt underholdningsmaskine"
post_author:	    
post_date:	    Fri, 20 Feb 2015 19:36:30 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2554861/cirque-du-soleil-er-en-velsmurt-underholdningsmaskine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Cirque du Soleil </b></h4>
<h5>
<b>'Quidam'</b></h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Forum Copenhagen.
</p><p>
Iscen.: Franco Dragone, kreativ direktør: Gilles Ste-Croix, scen.: Michel 
Crête, kostumer: Dominique Lemieux, komponist: Benoit Jutras, kor.: Debra 
Brown, lysdesigner: Luc Lafortune, lyddesigner: François Bergeron. 
</p><p class=" bl-elem">
Til 22. februar.
</p>
</div>
</div><p>
Cirque du Soleil er big business. At se en forestilling af det canadisk 
baserede kompagni er som at gå til stadionkoncert med Rolling Stones. 
</p><p>
Tag bare deres arsenal af mennesker: de har artister i alle størrelser fra 
alle dele af verden. Fra små, vævre luftakrobater, der ligner 10-årige piger 
fra sumpen i New Orleans, til hærdebrede mandlige kæmper, der minder om 
skovhuggere fra Kaukasus. 
</p><p>
Og det hele køres ind over scenen som en angrebskrig på alle fronter, med en 
militær præcision og eksplosionskraft, der efterlader publikum helt udbombet 
af fascination efter to timers akrobatik i verdensklasse. 
</p><h3>
Magi i ensomheden 
</h3><p>
’Quidam’ er fra 1996, og det kan mærkes, særligt i musikken. Det pumper 
derudad fra start til slut med vrængende el-guitarer, funky slagbas og 
himmelstræbende kor i ’Titanic’-afdelingen. 
</p><p>
Historien handler kort fortalt om en lille pige, som føler sig forladt af sin 
mor og far: Han sidder patriarkalsk bag avisen i en lænestol, hun sidder 
formummet med hænderne i skødet i en anden. Det er fra tiden før 
ligestilling og delebørn. 
</p><p>
Men hold nu kæft, hvor er det godt skruet sammen. Ind vrimler det med 
fantasivæsner – ’quidam’ hentyder til en anonym person – som fylder pigens 
ensomhed med magi. 
</p><p><b class="ext-link">LÆS REPORTAGE OM CIRQUE DU SOLEIL</b><a class="embeddedlink" href="http://politiken.dk/kultur/scene/ECE2551410/nycirkusmastodont-balancerer-mellem-kunst-og-cool-cash/">Nycirkusmastodont 
balancerer mellem kunst og cool cash </a></p><p>
Wei Liang Lin skriver diabolske skrifttegn i luften med de tre spoler i sin 
kinesiske yoyo, ind og ud under hævede ben og rundt om torsoen, så man 
bliver helt svimmel. 
</p><p>
Julie Cameron kæmper med tyngdekraften højt oppe under loftet i et alenlangt 
rødt silkelagen, der får hende til at ligne en sommerfuglelarve i sin kokon. 
Hun falder livløst til jorden og bæres ud til en sørgelig musik. 
</p><h3>
Vrimlende overdådighed 
</h3><p>
Ind kommer showets ordløse sprechstallmeister John (Mark Ward) og efteraber 
luftartistens dødsscene som et uartigt barn. Straks oversvømmes scenen af 
talrige artister udstyret med sjippetove, og rummet bliver til en summende 
skolegård. 
</p><div class="art-quote article-box">
<p class="quote"/>
<blockquote>
<p class="quote-txt">
Ikke et skridt sættes forkert. Ikke en grimasse er uden retning
</p>
</blockquote>
</div><p>
Jeg tæller mindst seks tove af de store, der svinges af to personer, og tyve 
synkront hoppende mænd og kvinder i en kollektiv koreografi, der ligner 
dansende regndråber på jorden. I alle regnbuens farver fra de kulørte 
kostumer. <br/><br/>
Det er det, de kan, Cirque du Soleil: sætte akrobatik og koreografi sammen med 
musik og kostumer til et nycirkusshow af utrolig præcision og vrimlende 
overdådighed.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2305611/verdensberoemt-nycirkus-fortolker-avatar/">Verdensberømt nycirkus 
fortolker 'Avatar'</a></p><p>
Ikke et skridt sættes forkert. Ikke en grimasse er uden retning. I ’Quidam’ 
tematisk centreret omkring barnets legeverden. 
</p><p>
En hulahopring bliver til tre, og de hænger fra loftet med Danila Bim, Lais 
Camila og Lisa Skinner i hver sin ring. 
</p><p>
De drejer rundt, hurtigere og hurtigere, indtil ringene hæver dem opad som 
sidevendte rotorblade på en helikopter, perfekt og unisont. Det ligner en 
blanding af jægersoldater i eksercits og synkronsvømning i luften. 
</p><h3>
Militært islæt 
</h3><p>
Efter pausen er der mere til de voksne (mænd) med den sensuelle kropskunstner 
Baaska Enkhbaatar og de to menneskelige statuer Natalia Pestova og Alexander 
Pestov, der bærer hinanden i strakt arm som hr. og fru Herkules med hele 
verden på deres skuldre. Enkelt og kraftfuldt. 
</p><p>
Og det afsluttende akrobatiske luftnummer med menneskelige trampoliner og 
kroppe, der kastes rundt som projektiler i kød og blod, er bare 
grundlæggende godt håndværk og blæret artisteri. 
</p><p>
Cirque du Soleil er stadigvæk verdensklasse. Men det militære islæt er ikke 
til at se bort fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2010903/cirque-du-soleil-artist-styrter-i-doeden-foran-publikum/">Cirque du Soleil-artist 
styrter i døden foran publikum</a></p><p>
Forestillingen er godt selv klar over det: Nogle anonyme væsner klædt fra top 
til tå i hvide beskyttelsesdragter kommer hele tiden ind med en stemning af 
hygiejne og katastrofe, som et modstykke til barneverdenens kulørfyldte 
fantasier. 
</p><p>
På et mere overordnet plan ligger det militære i selve showets afvikling. Det 
er en maskine. Der er ikke meget af det menneskelige nærvær mellem scene og 
sal, som var charmen i det gamle cirkus med dyr og savsmuld. 
</p><p>
Der trykkes på play, en stemme siger »tak til vores officielle sponsorer sådan 
og sådan«, og så kører det. Ja, faktisk lidt som en stadionkoncert. 
</p><p class=" bl-elem">
Showet har fascinationskraft. Men den er fjern som far bag sin avis og mor med 
hænderne i skødet. 
</p>	
</div>
</div></body></html>
