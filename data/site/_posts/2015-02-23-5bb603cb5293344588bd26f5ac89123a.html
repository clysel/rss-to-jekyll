---
layout:     post
title: 	    "Sparepærer sender giftigt kviksølv ud i miljøet"
post_author:	    
post_date:	    Mon, 23 Feb 2015 08:41:02 +0100
post_site:	    politiken.dk 
post_link:	    http://politiken.dk/forbrugogliv/boligogdesign/energi/ECE2554528/sparepaerer-sender-giftigt-kviksoelv-ud-i-miljoeet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan undgår du kviksølv</h4>
<div class="fakta-body" data-buildingblock="embedded_factboxlink">
<p>
Hvis en sparepære smadrer: 
</p><p><b>1. </b>Åbn vinduet. En sparepære, der går i stykker, frigiver små mængder 
kviksølvdampe, som du bør undgå at indånde. Børn og gravide bør forlade 
rummet. 
</p><p><b>2.</b> Skrab op med karton, og tør efter med våd køkkenrulle. Det er 
vigtigt, at du får samlet alle rester op. Brug ikke kost eller støvsuger – 
det spreder kviksølvet i rummet. Brug tape til at samle rester i sprækker og 
revner. Tør efter med våd køkkenrulle. 
</p><p><b>3. </b>Læg kviksølv og resterne af pæren i en lufttæt beholder, og aflever 
på genbrugsstation som miljøfarligt affald. 
</p><p><b>4.</b> Luft ekstra ud bagefter. Sørg for gennemtræk i 15 minutter efter 
oprydningen. Luft for en sikkerheds skyld ekstra ud de efterfølgende 14 
dage, da der stadig kan være små rester kviksølv. 
</p><p class=" bl-elem"><i class=" bl-elem">Kilde: Miljøstyrelsen</i></p>
</div>
</div><p>
Det sku’ vær’ så godt at erstatte elslugende glødepærer med sparepærer og på 
den måde skære drastisk ned på strømforbruget til lys. 
</p><p>
Men det gode råd, som flere myndigheder stod bag i løbet af 00’erne, er 
fortid, og sparepærerne er gået fra at være en miljøgevinst til at være et 
problem. 
</p><p>
Derfor søsætter miljøminister Kirsten Brosbøl (S) nu en kampagne, som 
opfordrer danskerne til at vælge led-lys i stedet for sparepærer, næste gang 
de skal købe nye lyskilder. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/energi/ECE2475218/fremtidens-lyspaerer-goer-dig-sund/">Fremtidens lyspærer gør dig sund</a></p><p>
»Da sparepærerne blev anbefalet, var de det bedste alternativ til glødepærer, 
men nu er led-teknologien kommet så langt, at de giver bedre lys, samtidig 
med at de ikke som sparepærerne udsætter miljøet for kviksølv«, siger 
Kirsten Brosbøl. 
</p><p>
Energisparepærer og lysstofrør indeholder kviksølv, som er på listen over 
uønskede stoffer, blandt andet fordi stoffet kan påvirke menneskers 
nervesystem og medføre lavere intelligens, forsinke børns udvikling og i det 
hele taget er giftigt for mennesker, oplyser ekspert i miljøgifte, professor 
Philippe Grandjean, Syddansk Universitet SDU. 
</p><p>
»Alle eksperter er enige om, at vi hurtigst muligt skal have udfaset kviksølv 
for at beskytte vores børns hjerner«, siger Philippe Grandjean, som gennem 
mere end 30 år har forsket i kviksølvs skadelige virkninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/energi/ECE2499392/det-betaler-sig-at-skifte-hjemmets-paerer-ud-med-led-lys/">Det betaler sig at skifte 
hjemmets pærer ud med led-lys</a></p><p>
Heldigvis er kviksølvet indkapslet i sparepærerne, og derfor giver de ikke 
problemer, når de bare sidder og lyser op til hverdag, understreger 
miljøkemiker Maiken Guldborg Rasmussen fra Miljøstyrelsen. 
</p><p>
»Så længe pæren er intakt, kan kviksølvet ikke slippe ud. Men taber man en 
sparepære på gulvet hjemme eller i en daginstitution, skal man vide, hvordan 
man skal handle, så især børnene undgår at komme i kontakt med kviksølvet«, 
siger Maiken Guldborg Rasmussen. Derfor er gode råd om at håndtere 
sparepærer rigtigt også en del af pærekampagnen og bliver sendt direkte ud 
til vuggestuer. 
</p><h3>
Sparepærer smides i skraldet 
</h3><p>
Danskerne køber 6 millioner sparepærer om året, og en typisk husstand har 
cirka 10 af slagsen. Mange danskere ved ikke, at de skal afleveres på 
genbrugspladsen eller andre afleveringssteder for miljøfarligt affald, og 
Miljøstyrelsens undersøgelser viser, at 1 ud af 5 skrottede sparepærer ender 
i det almindelige husholdningsaffald. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/energi/ECE2499379/guide-saadan-vaelger-du-den-bedste-paere-til-forskellige-lamper/">Guide: Sådan vælger du den 
bedste pære til forskellige lamper</a></p><p>
Derfra kommer de i forbrændingen, og kviksølvet kommer ud i miljøet via røgen. 
I naturen kan kviksølv ikke nedbrydes, og derfor hober det sig op og kan 
blandt andet optages i planter og dyr og dermed vende tilbage til mennesker 
via den mad, vi spiser. 
</p><p>
»Det kan aldrig gentages for ofte, at sparepærerne skal på genbrugspladsen, 
for alt for mange ender i husholdningsaffaldet. På den måde får vi hverken 
genanvendt det, der kan genanvendes, eller deponeret kviksølvet sikkert«, 
siger miljøminister Kirsten Brosbøl. 
</p><p>
Philippe Grandjean foreslår, at myndighederne går endnu længere for at få 
sparepærerne samlet ind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2545406/danskerne-smider-batterier-direkte-i-skraldespanden/">Danskerne smider batterier 
direkte i skraldespanden</a></p><p>
»I Boston i USA har jeg oplevet, at man lavede aktioner, hvor man kunne købe 
led-pærer til favorable priser og samtidig aflevere sine kviksølvholdige 
sparepærer. Det rykker«, siger den danske professor, som også er adjungeret 
professor ved Harvard University. Han frygter, at forbrugerne hurtigt 
glemmer, hvor sparepærerne skal afleveres, når kampagnen er slut. 
</p><p>
Miljøministeriet lægger dog ikke op til, at man skal fare hjem og skifte 
pærerne ud, hvis man har en velfungerende sparepære hængende. Det koster 
nemlig ressourcer, når en vare, der stadig dur, bliver til skrald. 
</p><h3>
Boligforening skrotter lysstofrør 
</h3><p>
Men er energibesparelsen stor nok, kan det være en rigtig god forretning at 
skifte sparepærerne ud med det samme. 
</p><p>
Det viser et lysprojekt i Albertslund, hvor alt fælles lys i Kanalens Kvarter 
indtil for nylig bestod af lysstofrør, som var tændt døgnet rundt. Nu er de 
950 armaturer skiftet ud med sensorstyret led. Derved sparer beboerne 93 
procent af udgifterne til fælles lysforbrug, fortæller lysdesigner Bjørn 
Møller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/ECE2132079/saadan-faar-du-det-hyggeligste-lys-i-dit-hjem/">Sådan får du det hyggeligste 
lys i dit hjem</a></p><p>
»Det er det bedste, jeg har gjort som lysdesigner. Ikke alene sparer de 93 
procent og tilbagebetaler alle udgifter på kun 1,8 år. De har også fået 
bedre lys«, siger Bjørn Møller, som bakkes op af ejendomsmester Henrik 
Busse. 
</p><p>
»Før brændte lyset uafbrudt, men utilstrækkeligt. Nu er det en fornøjelse med 
markant bedre lys«, siger han. 
</p><p>
Miljøminister Kirsten Brosbøl forventer også, at det er den gode økonomi og 
bedre lyskvalitet, der i sidste ende vil få forbrugerne til at vælge led. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/ECE2131876/lys-ekspert-ny-sparelov-er-daarlig-for-vores-visuelle-komfort/">Lys-ekspert: Ny sparelov er 
dårlig for vores visuelle komfort</a></p><p>
»Led tænder med det samme, lyset gengiver farver bedre, og folk sparer energi 
og penge. Jeg tror, at det budskab vil gå rent ind«, siger ministeren. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/L_R_elp_rer_LED_CN__914704x.jpg" alt="" border="0"/></span></p>	
</div>
</div></body></html>
