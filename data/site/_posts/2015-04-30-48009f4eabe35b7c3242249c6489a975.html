---
layout:     post
title: 	    "Forsvaret har peget på Danmarks nye PMV"
post_author:	    Steffen McGhie
post_date:	    Thu, 30 Apr 2015 13:49:00 +0000
post_site:	    ing.dk 
post_link:	    http://ing.dk/artikel/forsvaret-har-peget-paa-danmarks-nye-pmv-175819
---
<html><body><div><section class="body">
			<p>Piranha V fra den schweiziske gren af General Dynamics European Land Systems (tidligere Mowag) bliver med al sandsynlighed vinderen af kontrakten med det danske forsvar om at erstatte Danmarks gamle M113-mandskabsvogne.</p>
			<p>Det står klart efter et møde i dag mellem partierne bag det seneste forsvarsforlig, hvor Forsvaret har præsenteret anbefalingen fra Forsvarsministeriets Materiel- og Indkøbsstyrelse (FMI) til Danmarks milliardindkøb af pansrede mandskabsvogne (PMV).</p>
			
			<p>Kontrakten lyder på op til fem milliarder kroner. Udbuddet omfatter køb af 360 PMV’er, med en option om, at antallet kan variere fra 206 til 450 køretøjer.</p>
			<p>Konkurrencen har stået på, siden forsvaret i 2012 udsendte sit udbud, og i 2013 blev feltet skåret ned til de fem prækvalificerede kandidater, der indtil i dag var i spil.</p>
			<p>De øvrige kandidater i feltet er:</p>
			<p><aside class="plugin right box">
			  Forsvarets PMV-indkøb</aside></p>
			<p><strong>Forsvaret</strong> har udsendt et udbud på pansrede mandskabsvogne (PMV’er), der skal erstatte forsvarets gamle M113-mandskabsvogne, som efterhånden har nået deres øvre grænse for opdateringer.<br/>
			<strong>Kontrakten</strong> bliver på op til fem milliarder kroner. Udbuddet omfatter køb af 360 PMV’er, men kontrakten vil indeholde en option om, at antallet kan variere fra 206 til 450 PMV’er.<br/>
			<strong>Fem prækvalificerede</strong> producenter er med i feltet, heraf tre bæltekøretøjer og to hjulkøretøjer. De fem kandidater er i 2013 blevet testet i 17 uger i forsvarets øvelsesterræn i Oksbøl.<br/>
			<strong>Følg Ingeniørens</strong> dækning på fokus-siden <a href="http://ing.dk/fokus/pmv-0">Forsvarets PMV-indkøb</a>.
			</p>
			<p>Bæltekøretøjer:<br/>
			APC G5 fra tyske Flensburger Fahrzeugbau Gesellschaft<br/>
			CV 90 Armadillo fra svenske BAE Systems Hägglunds<br/>
			Ascod fra den spanske gren af General Dynamics European Land Systems</p>
			<p>Hjulkøretøjer:<br/>
			VCBI fra franske Nexter Systems</p>
			<p>De fem kandidater er blevet testet i forsvarets øvelsesterræn i Oksbøl, og FMI har siden arbejdet på sin indstilling til forligskredsen. Processen er undervejs blevet forsinket på grund af de nye modkøbsregler.</p>
			<p><aside class="plugin reference info_graphics">
			  <a class="content" href="http://ing.dk/infografik/skal-pansrede-mandskabsvogne-have-hjul-eller-baelte-167192">
			    <img src="http://ing.dk/sites/ing/files/styles/w1120_reference_illustration/public/teaser_13.png?itok=oqWg1ODg" alt=""/>  </a>
			  
			</aside></p>
			
			<p>Det er forligskredsen, som består af Socialdemokraterne, Radikale Venstre, Socialistisk Folkeparti, Venstre, Dansk Folkeparti, Liberal Alliance og Konservative, der træffer den endelige beslutning om indkøbet. Men hvis ikke partierne har indvendinger, bliver FMI's indstilling afgørende for valget.</p>
		</section>
		  </div></body></html>
