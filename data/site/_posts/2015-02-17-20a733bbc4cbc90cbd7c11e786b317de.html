---
layout:     post
title: 	    "Blog: Back to the notebook"
post_author:	    Poul-Henning Kamp
post_date:	    Tue, 17 Feb 2015 19:50:32 +0000
post_site:	    www.version2.dk 
post_link:	    http://www.version2.dk/blog/back-notebook-77740?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Endnu en gang må jeg sige at jeg ikke er forbavset over hvad NSA kan og gør.</p>

<p>Hatten af for Kaspersky's arbejde med at gennemskue hvad "The Equation Group" som de kalder hvad der utvivlsomt er en NSA aktivitet.</p>

<p>Formodentlig er andre landes spiontjenester allerede igang med det samme niveau af tricks, om et par år er det nået til den organiserede kriminalitet og om fem er det til salg på et eller andet DarkNet til alle jaloux ægtemænd og deres koner.</p>

<p>Som Steve Bellowin meget rigtigt slår fast:  Der er ikke noget vi kan kalde en "Trusted Computing Platform" mere.</p>

<p>Eller rettere, det er kun folk med egne halvlederfabrikker der har en <em>chance</em> for at lave en TCB nu og de skal bare lave en eneste fejl, så er det forgæves.</p>

<p>Det eneste realistiske forsvar er at gøre alle computere så forskellige, at NSA og andre skal bruge mange kræfter på hver evig eneste computer de vil inficere.</p>

<p>Det vil naturligvis ikke stoppe dem, men sætte en resourcemæssig øvre grænse for antallet af kompromiterede computere.</p>

<p>Hvilket heller ikke er nogen stor trøst, når man betænker hvor store resourcer NSA og andre tilsvarende har adgang til.</p>

<p>Hvis du har oplysninger du ønsker at holde hemmeligt, kan jeg anbefale en notesbog, en blyant og en utydelig håndskrift - langt borte fra alt hvad der kan tænkes at indeholde et kamera eller en mikrofon, f.eks Samsung fjernsyn.</p>

<p><em>phk</em></p>
  </section></div></body></html>
