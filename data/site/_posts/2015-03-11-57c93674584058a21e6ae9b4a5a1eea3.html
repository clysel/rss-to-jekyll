---
layout:     post
title: 	    "Utilpasset anti-popstjerne er svær ikke at elske"
post_author:	    
post_date:	    Wed, 11 Mar 2015 20:08:13 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2583473/utilpasset-anti-popstjerne-er-svaer-ikke-at-elske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Ariel Pink</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Bremen Teater. 
</p><p class=" bl-elem">
Tirsdag.
</p>
</div>
</div><p>
Den første sang, Ariel Pink skrev i sin ungdoms garage var en optagelse af en 
printer, der blev tændt og slukket, tændt og slukket. Hver gang kom der en 
lille melodi af bip-lyde. Ariel Pink optog det til et samlet, bulet sært 
beat. Så sang han hen over det: »Modulate, modulate, modulate«. Som den 
isolerede og vrede teenager, han var. 
</p><p>
I dag er den 36-årige amerikaner stadig på kant med omverdenen og uden for det 
felt, vi med lidt løs hånd kan betegne som det normale. Men han bruger ikke 
længere en printer. 
</p><p>
De første skitser til sine sange laver Ariel Pink med sin mund og en 
forbavsende veludviklet evne til at lave human beatbox. Han nærmest spytter 
et beat med baslinje ud. Bagefter går han i gang med at indspille det med 
instrumenter og sit band. 
</p><h3>
»Venner er jo kun fremtidige fjender«
</h3><p>
»Jeg har alle de her sange i mit hoved. Jeg prøver så at få dem ud i 
virkeligheden. Det lykkes aldrig helt perfekt, derfor bliver jeg ved med at 
prøve«, fortæller Ariel Pink fra den lave scene på Københavns 
Hovedbibliotek. Han må have skrevet over tusind sange. 
</p><p>
Det er tidlig tirsdag aften, og bibliotekets kulturarrangører har igen stablet 
en <i>artist talk </i>på benene. Steve Albini og Thurston Moore har været 
forbi før, men der har aldrig været så mange gæster. Rummet er fyldt til 
randen af unge mennesker med tophuer og kortklippet pandehår. 
</p><p>
På scenen sidder den kronisk utilpassede Ariel Pink og fortæller om sin sære 
vej ind og rundt i musikken. Han fortæller om mentoren, den amerikanske 
lo-fis godfather, R. Stevie Moore og kassettebåndskulturen, om at 
kunstskoler er spild af tid, om at opsøge alt det, der er usundt for dig, om 
at ville skrive den værste musik, som ingen kan lide, og om at være en 
outsider, der alligevel ikke vil forsvinde i mængden. Tilsat små 
sidebemærkninger som: »Venner er jo kun fremtidige fjender«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE1725532/lo-fi-popmagiker-overrasker-med-psykedelisk-pop-om-klaus-kinski/">Lo-fi-popmagiker overrasker 
med psykedelisk pop om Klaus Kinski</a></p><p>
På vej gennem anti-popstjernens skeptiske forhold til stort set alle andre, 
drypper det med musikalske helte eller faser, han har været igennem. Først 
var det Guns ’N’ Roses og Milli Vanilli, så kom Skid Row, Metallica og en 
periode kun med death metal. Så opdagede han The Cure og The Smiths og 
skiftede hele pladesamlingen ud med dét. 
</p><p>
Når man lytter til nogle af Ariel Pinks mange plader, er man ikke i tvivl om, 
at de sange, der tumler rundt inde i hovedet, også er et komplekst væv af en 
gigantisk pladesamling. Ariel Pinks musik er som at dreje hidsigt rundt på 
bilradioen, mens man kører gennem Los Angeles – med alt, hvad det indebærer 
af signaler fra rastløs punk til blød westcoast rock. 
</p><h3>
Frontalangreb 
</h3><p>
Et par timer senere står Ariel Pink med band på Bremen. De er i rødt modlys og 
hvid røg. Med blonderet hår og sort neglelak står han i højhælede 
plateau-støvler og en hvid trøje, der stumper. Igen er salen fyldt, men 
denne gang er der ingen høflige fraser, kun et frontalangreb på vores ører. 
</p><p>
Man kan godt prøve at binde en enkelt knude på det æstetiske kaos, Ariel Pink 
navigerer rundt i som en kunstskøjteløber mellem radiobiler, men psych-pop 
rækker ikke. 
</p><p>
Det ene øjeblik river noget punket energi sig løs i den ene side af det seks 
mand høje band, det næste kommer svaret et andet sted fra som bøvet 
lirekasse-country. Men inden den kamp er afgjort, foretager sangen en brat 
håndbremsevending og forsvinder ind i et ekkokammer af effekter og 
hyletoner. 
</p><p>
Sange som ’Negativ Ed’, ’Sexual Athletics’ og ’Goth Bomb’ lyder som en blender 
på fuld tryk med fragmenter fra Black Sabbath, Mammas &amp; Pappas, 
Pink Floyd, Magnetic Fields, Ramones, Frank Zappa og Michael MacDonald. 
Mindst. 
</p><p>
Som et freakshow af kabaret, råb, skrattende forvrængning og giftigt smittende 
melodier søger Ariel Pink og hans band helt derud, hvor selv The Flaming 
Lips ikke tør gå. 
</p><h3>
Svær ikke at elske 
</h3><p>
Driften mod grænsen af, hvad en sang faktisk kan klare, før den går helt i 
opløsning, modsvares af de utrolige melodier, som åbenbart drøner rundt på 
indersiden af Ariel Pinks hoved. 
</p><p>
Indimellem tabte bandet balancen og forsvandt i et morads af overstyring og 
diskant skærebrænderlyd, men for det meste lagde de det rigtige snit mellem 
melodi og æstetisk salpetersyre, hvilket kun gjorde sangene bedre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE997334/lo-fi-geni-afstoever-sine-eminente-kassettebaand/">Lo-fi-geni afstøver sine 
eminente kassettebånd</a></p><p>
De får lov til at vise, hvor sejlivet gode de er, når et band river og flår 
dem rundt. Ikke mindst den gribende overgivelse i ’Picture Me Gone’ og den 
stejlende softrocker ’Bright Lit Blue Skies’. Det er store sange, præcis 
fordi de har modhager. 
</p><p class=" bl-elem">
Eller sagt på en anden måde: Med sin fantasifulde måde at vende ryggen til 
verden er Ariel Pink ikke umiddelbart let at elske. Det har han det selv 
bedst med. Men det er langt sværere at lade være. 
</p><p class="art-ext article-box">

</p>	
</div>
</div></body></html>
