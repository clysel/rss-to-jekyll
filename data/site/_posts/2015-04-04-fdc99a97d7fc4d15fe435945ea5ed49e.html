---
layout:     post
title: 	    "Weekendguide: Madscenen rykker i Perus hovedstad"
post_author:	    
post_date:	    Sat, 04 Apr 2015 07:48:00 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2612367/weekendguide-madscenen-rykker-i-perus-hovedstad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
LIMA</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00925/Weekendguidekort_Li_925275w.jpg" alt="" border="0"/></span>
</div>
</div><div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><b>1. Transport</b></p><p>
Kør kun med autoriserede taxaer (med taxaskilt på taget og tilknyttet en 
central via radio). De kører ikke efter taxameter; man aftaler pris, inden 
indstigning (turen fra lufthavnen til Miraflores koster ca. 100 kr.). Lima 
har også fået et smart offentligt transportsystem, El Metropolitano, hvor 
man kan køre i bus fra f.eks. Miraflores til centrum i kørebaner forbeholdt 
busser sikkert og billigt. 
</p><p><a class=" bl-elem" href="http://www.limaeasy.com/getting-around-lima/metropolitano-bus" target="_blank">www.limaeasy.com/getting-around-lima/metropolitano-bus 
</a></p><p><b>2. Valuta</b></p><p>
Det er nemt og sikkert at veksle dollars og euro i det centrale Miraflores hos 
autoriserede gadevekslere, der er iført en karakteristisk vest (og kan 
fremvise en autorisation). Der står adskillige på Ave. Larco ved Parque 
Kennedy (foran Banco de Crédito). Gør det til en vane at få peruanske soles 
i små sedler, da byttepenge er et hyppigt problem. 
</p><p><b>3. Madregler</b></p><p class=" bl-elem">
Enhver limeño (som Limas indbyggere kaldes) med respekt for sig selv spiser 
kun nationalretten ceviche til frokost – aldrig til aften. Serveres ceviche 
om aftenen, risikerer man, at fisken enten har været frosset ned eller ikke 
er så frisk, som den bør være. 
</p>
</div>
</div><p>
'Kongernes by’ kaldte de spanske conquistadorer engang den peruanske 
hovedstad, der i århundreder var den vigtigste by blandt de oversøiske 
kolonier. 
</p><p>
Det var herfra, de spanske vicekonger regerede over det halve kontinent, og 
byen nød frem til slutningen af 1700-tallet godt af rigdomme, der flød 
hertil fra alle hjørner af det spanske imperium. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1272178/perus-vidunder-fejrer-100-aars-jubilaeum/">Perus vidunder fejrer 100-års 
jubilæum</a></p><p>
Der er løbet meget vand i Rimac-floden, der løber fra Andesbjergene gennem 
byen, men man kan stadig finde spor af det smukke, historiske Lima. 
</p><p>
I dag kigger byens ni millioner indbyggere dog mere frem end tilbage: Lima 
plejer med stor succes et nyfundet ry som kontinentets gastronomiske 
hovedstad, og bystyret har investeret milliarder i en grøn kyststrækning ud 
til Stillehavet samt en forbedret offentlig infrastruktur. 
</p><p>
Lima kan opdeles i et historisk centrum med den store Plaza de Armas, byens 
store katedral og resterne af den gamle bymur; den turistvenlige og mondæne 
bydel Miraflores med kig til Stillehavet og byens bedste hoteller og 
restauranter; samt den oversete og charmerende bydel Barranco, hvor gamle 
villaer har fået lov at patinere i takt med, at borgerskabet flyttede ud, og 
den kreative klasse flyttede ind. 
</p><h3>
FREDAG I LIMA 
</h3><h3><b>1. Klokken 9: Højlandskaffe og kunst</b></h3><p>
Kaffebaren Dédalo Arte y Café er nem at overse, men en omtur værd: Den 
undseelige café ud til Parque Kennedy laver noget af bedste kaffe i byen med 
vægt på økologisk højlandskaffe fra Andesbjergene. Læg dertil cookies, kager 
og andet bagværk, og du har en god start på dagen. På 1. sal er en fin 
boghandel og butik med kunsthåndværk i høj kvalitet. 
</p><p><i class=" bl-elem">Dédalo Arte y Café, Diagonal 378.</i></p><h3><b>2. Klokken 10: Shopping i Stillehavet</b></h3><p>
Det store udendørs indkøbscenter, Larcomar, ligger smukt på kanten af en 
skrænt med udsigt over Stillehavet og har ud over alskens lækre butikker med 
alt fra alpacauld til friluftsgear også en håndfuld restauranter, to 
natklubber og et biografkompleks. Udsigten alene er besøget værd. 
</p><p><i class=" bl-elem"><a target="_blank" href="http://www.larcomar.com">Larcomar</a>, Malecón de 
la Reserva 610. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1342491/man-fandt-et-vidunder/">Man fandt et vidunder</a></p><h3><b>3. Klokken 12.30: Historisk frokost</b></h3><p>
Der var liv i Lima, længe før de spanske conquistadorer gjorde deres indtog i 
1500-tallet. Det kan man forvisse sig om ved at spise frokosten på den fine 
restaurant Huaca Puccllana, der ligger med udsigt til resterne af en 2.000 
år gammel præcolumbiansk pyramide. Menuen er alt godt fra det lokale 
kreolerkøkken tilsat et af byens mest velassorterede vinkort. Bestil bord 
med udsigt til den smuldrede pyramide, der også kan ses om aftenen, når 
spotlights rettes mod de sælsomme ruiner. 
</p><p><i class=" bl-elem"><a target="_blank" href="http://www.resthuacapucllana.com">Huaca Puccllana</a>, 
General Borgoño cdra. 8. </i></p><h3><b>4. Klokken 14: En tur på markedet</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/2013-05-17_15_56_35_925270w.jpg" alt="" border="0"/><span class="caption"><span class="f-img-caption">Indkøb. 
</span>Handl med de lokale på markedet Mercado 1. FOTO: Christian Martinez</span></span>
Mercado 1 er et broget lokalmarked i bydelen Surquillo, få hundrede meter fra 
Parque Kennedy i den mondæne bydel Miraflores. Fordelt på tre etager er 
eksotiske frugter fra Amazonas, lamasteaks fra Andesbjergene og frisk fisk 
fra Stillehavet. Selv hvis man ikke er ude efter dagens fangst, er Mercado 1 
et underholdende bekendtskab, hvor lokale peruanere gør deres daglige 
indkøb. 
</p><p><i class=" bl-elem">Mercado 1, Paseo de la Republica block 53. </i></p><h3><b>5. Klokken 16: Pitstop i Parque Kennedy</b></h3><p>
Det bankende hjerte i Miraflores er Parque Kennedy, en lille grøn oase midt i 
den urbane malstrøm. Her mødes mange lokale arbejdere og handlende i 
frokostpausen og ud på eftermiddagen (på udvalgte dage er her små koncerter 
og loppemarkeder), og de gode cafeer, restauranter og små butikker ligger 
tæt. 
</p><p><i class=" bl-elem">Parque Kennedy, Óvalo de Miraflores. </i></p><h3><b>6. Klokken 19: Madkunst på Central</b></h3><p>
Den peruanske kok Virgilio Martínez er blevet hele nationens kæledægge, efter 
at hans restaurant Central ramte hitlisterne hos madanmelderne hos det 
britiske madmagasin ’Restaurant’ (der bl.a. står bag ’The World's 50 Best 
Restaurants’). Martinez’ avantgardistiske cuisine er lige så ambitiøst, som 
det er avanceret (han eksperimenterer f.eks. med eksotiske urter og 
grøntsager i en køkkenhave på restaurantens tag), og han er ikke bleg for at 
servere aparte retter (som ’cushuro’, der minder om alger, men dybest set er 
en bakterie, der trives i 3.600 meters højde i Andesbjergene). Men lad dig 
ikke skræmme: Central er et meget velsmagende bekendtskab. 
</p><p><i class=" bl-elem"><a target="_blank" href="http://www.centralrestaurante.com.pe">Central,</a> 
Calle Santa Isabel 376. </i></p><h3><b>7. Klokken 24: Salsa på El Tumbao</b></h3><p>
Lima har ry for at have et af Sydamerikas mest sprælske natteliv, og på 
salsa-diskoteket El Tumbao er der liv på dansegulvet efter midnat. Det 
ligger for enden af den lille gade Calle de Las Pizzas (Pizza-gaden) ud til 
Parque Kennedy, der ud på aftenen kommer til live som en anden Jomfru Ane 
Gade med pubcrawl og kulørte lamper. 
</p><p><i class=" bl-elem">El Tumbao, Calle Bellavista 241. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2574486/glem-machu-picchu-og-rio-her-er-10-alternative-oplevelser-i-sydamerika/">Glem Machu Picchu og Rio: Her 
er 10 alternative oplevelser i Sydamerika</a></p><h3>
LØRDAG I LIMA 
</h3><h3><b>8. Klokken 9: Start dagen på T’anta</b></h3><p>
T’anta betyder ’brød’ på det indianske sprog quechua, som sammen med aymara 
(og en række mindre sprog fra den peruanske del af Amazonas) er officielle 
sprog i landet på linje med spansk. På denne strømlinede café står den dog 
ikke kun på brød, men også friskpresset juice fra en lang række frugter fra 
Amazonas, sandwich, friskbrygget kaffe, te mm. Cafeen ligger tæt på Plaza de 
Armas (også kaldet Plaza Mayor) i et område, hvor der ellers er langt mellem 
de gode spisesteder. 
</p><p><i class=" bl-elem">T’anta, Pasaje Nicolás de Rivera El Viejo 142. </i></p><h3><b>9. Klokken 11.45: Vagtskifte hos præsidenten</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Plaza_Mayor_Richie__925415y.jpg" alt="" border="0"/><span class="caption"><span class="f-img-caption">Katedral. 
</span>Kig ned mod Limas katedral på Plaza Mayor, hvor også præsidentpaladset ligger. Foto: Richie Diesterheft/Flickr Creative Commons</span></span>
Peru er ikke et land, hvor man dyrker punktlighed – den tidligere præsident 
Alejandro Toledo var legendarisk for at komme timer for sent til egne møder 
– men vagtskiftet foran præsidentpaladset i Plaza de Armas er muligvis en 
undtagelse: Hver dag er her et storstilet show med hornorkester og 
uniformerede vagter, der er klædt som under revolutionskrigene i første 
tredjedel af 1800-tallet. Bagefter kan man slentre over til Limas katedral, 
hvor resterne af conquistadoren Francisco Pizarro – der med en håndfuld mand 
og en influenzavirus erobrede hele Inkariget – ligger begravet i en 
glassarkofag. 
</p><p><i class=" bl-elem">Plaza de Armas, Jirón de La Unión Cuadra 3. </i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/sydamerika/argentina/ECE1506058/tag-med-til-et-lille-stykke-danmark-i-sydamerika/">Tag med til et lille stykke 
Danmark i Sydamerika </a></p><h3><b>10. Klokken 13: Pitstop på El Cordano</b></h3><p>
Peruanske præsidenter har siden 1905 lagt vejen forbi denne listige bar og 
frokostrestaurant (med svingdøre i bedste western-stil) og spist 
specialiteter som røget skinkesandwich (bed om en ’jamón del país’) eller 
drukket en ’chicha morada’, en iskold og sød drink lavet på kogt, lilla majs 
(en særlig peruansk variant), ananasjuice, kanel, kryddernelliker og sukker. 
El Cordano er en lille tidsmaskine med kig til præsidentpaladset. 
</p><p><i class=" bl-elem">El Cordano, hjørnet af Ancash og Augusto Wiese. </i></p><h3><b>11. Klokken 14: Lima under jorden</b></h3><p>
Klosterkirken San Francisco er måske byens flotteste barokkirke, og siden 1674 
har franciskanermunkene levet og studeret her. Ud over et fantastisk 
bibliotek med over 25.000 antikke bøger kan man opleve den smukke 
klosterhave og en serie vægmalerier. Trækplasteret er dog katakomberne under 
kirken, der blev genopdaget i 1943, og hvor man menes at have begravet op 
mod 25.000 døde siden 1500-tallet. I dag ligger knogler fra arme og ben samt 
kranier sorteret i bunker i forskellige krybber i de hemmelige gange under 
kirken. 
</p><p><i class=" bl-elem"><a target="_blank" href="http://www.museocatacumbas.com">San Francisco</a>, 
Jirón Lampa y Ancash. </i></p><h3><b>12. Klokken 16: Keramiske eskapader</b></h3><p>
Der findes mange museer i Peru med montre fulde af præcolumbianske fund, men 
få kan hamle op med Larco i en stor villa fra 1700-tallet. Særligt 
interessant er museets udstilling af keramikfigurer, der knalder igennem på 
kryds og tværs. Helt bogstaveligt. Museet er berømt for samlingen af 
keramik, der viser helt almindelige seksuelle stillinger i de 
præcolumbianske kulturer og er dermed et åbent vindue til sex, som det så 
ud, inden spanierne kom til Sydamerika. Samlingen er enestående; ikke mindst 
fordi spanierne ødelagde denne type kunst i bar katolsk befippelse over en 
seksualmoral, der ikke var lige så bornert som deres egen. Udstillingen 
giver et indblik i godt 3.000 års peruansk historie i sale med sølv- og 
guldgenstande, mumier og mm. Museet er omgivet af blomstrende haver med en 
fin restaurant, værd at prøve før eller efter et besøg. 
</p><p><i class=" bl-elem"><a target="_blank" href="http://www.museolarco.org">Larco</a>, Av. Simón 
Bolivar 1515, Pueblo Libre. </i></p><h3><b>13. Klokken 20: Perus svar på Claus Meyer</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/2013-06-06_13_44_40_925271w.jpg" alt="" border="0"/><span class="caption"><span class="f-img-caption">Gastro. 
</span>Lækkerier hos kokken Gastón Acurio. FOTO: Christian Martinez</span></span>
Perus svar på Claus Meyer, den allestedsnærværende Gastón Acurio, har for 
længst slået sit navn fast som en af de mest succesfulde fornyere af det 
peruanske køkken – bl.a. med gourmetrestauranten Astrid y Gastón, der er 
blevet kåret til Latinamerikas bedste restaurant af Restaurant Magazine. 
Ambitioner og armbevægelser er ikke blevet mindre, efter at Acurio sidste år 
omdannede en gammel hacienda i bydelen San Isidro til et storstilet madmekka 
med udendørs haver, tre forskellige restauranter, en cocktailbar og en 
køkkenskole. 
</p><p><i class=" bl-elem"><a target="_blank" href="http://www.astridygaston.com">Astrid y Gastón,</a> 
Casa Moreya, Av. Paz Soldán 290, San Isidro. </i></p><h3>
SØNDAG I LIMA 
</h3><h3><b>14. Klokken 10: Byens bedste sandwicher</b></h3><p>
En af Gastón Acurios mest populære og folkelige restaurantprojekter hedder La 
Lucha og serverer lune og lækre sandwich (med friskpresset juice i et hav af 
varianter). Det er ikke stor kunst, men pokkers velsmagende. Kom om morgenen 
– der er gerne kø ved frokosttid og ud på aftenen. 
</p><p><i class=" bl-elem"><a target="_blank" href="http://www.lalucha.com.pe">La Lucha,</a> Mariscal 
Oscar R. Benavides 308. </i></p><p><br/><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1972809/sagnomspunden-ruinbys-ukendte-tvilling-faar-verdens-naestlaengste-kabelbane/">Sagnomspunden ruinbys ukendte 
tvilling får verdens næstlængste kabelbane</a></p><h3><b>15. Klokken 14: Kunstbutik og kulturhus</b></h3><p>
Kunst og købmandskab går op i en højere enhed i denne seværdige gamle villa 
fra kolonitiden, hvor nogle af Perus mest anerkendte kunstnere udstiller og 
sælger deres værker og brugsgenstande. Butikken Dédalo kunne for nylig fejre 
20 års jubilæum og er et besøg værd alene for arkitekturen og den høje 
kvalitet i udbuddet af varer. Skal man købe souvenirs, skal man købe dem 
her. Her fås alt fra designertasker og halstørklæder til håndvævede sjaler 
og smykker. Der er en lille patio med café og pizzeria tilknyttet. Dédalo 
har også åbnet filial i Miraflores. 
</p><p><i class=" bl-elem"><a target="_blank" href="http://www.dedaloarte.blogspot.dk">Dédalo</a>, 
Paseo Sáenz Peña 295, Barranco. </i></p><h3><b>16. Klokken 18: Solnedgang over Stillehavet</b></h3><p>
Et godt sted at opleve Barrancos leben er ved Puente de los Suspiros, 
’Sukkenes Bro’, en træbro nær havet, der har fået sit navn efter de mange 
romancer, som efter sigende har fundet sted på plankerne. Folk i Lima 
hævder, at kan man holde vejret, mens man krydser broens 31 meter, får man 
et ønske opfyldt. En kort gåtur fra broen ligger udsigtspunktet Mirador de 
Barranco, hvor man kan nyde en flot udsigt over Stillehavet. Det er især 
smukt ved solnedgang. 
</p><p class=" bl-elem"><i class=" bl-elem">Paseo Chabuca Granda, Barranco. </i></p>	
</div>

</div></body></html>
