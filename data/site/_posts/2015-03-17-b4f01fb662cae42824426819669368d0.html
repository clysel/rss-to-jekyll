---
layout:     post
title: 	    "Femern-jernbane udskydes op til flere år"
post_author:	    Christian Østergaard
post_date:	    Tue, 17 Mar 2015 15:40:59 +0000
post_site:	    ing.dk 
post_link:	    http://ing.dk/artikel/femern-jernbane-udskydes-op-til-flere-aar-174822
---
<html><body><div><section class="body"><p>Forsinkelsen af en ny dobbeltsporet, elektrificeret jernbane på den tyske side af Femern-forbindelsen kan nu brede sig til den danske side af Femern Bælt.</p>
			<p>Transportminister Magnus Heunicke (S) åbner for, at jernbanestrækningen mellem Femernforbindelsen og Ringsted kan udskydes ‘mellem et og flere år’. Det sker ifølge et brev fra ministeren til Folketingets Transportudvalg, at strækningen skal koordineres med færdiggørelsen af Femernforbindelsen.</p>
			<p>Netop færdiggørelsen af kyst-til-kyst-forbindelsen er endnu uden fastsat deadline, da Femern A/S bruger deadlinen til at forhandle en billigere pris på kyst-til-kyst-forbindelsens fire hovedentrepriser. Transportministeren har afvist at melde ud, hvad smertegrænsen er for, hvornår forbindelsen skal stå klar. Han kan derfor heller ikke sige, hvor lang udskydelsen af jernbanestrækningen kan blive.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><strong>Fokus på Femern</strong></aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.</p>
			<p>Følg med i <a href="http://ing.dk/fokus/femern-forbindelsen">Ingeniørens Femern-fokus</a>.
			</p>
			<p>‘På baggrund af den mulige tilpasning af tidsplanen udskyder Banedanmark indgåelse af kontrakter for de forskellige anlægsarbejder, indtil der foreligger beslutning om en ny tidsplan’, skriver transportministeren i et <a href="http://www.ft.dk/samling/20141/almdel/tru/bilag/190/1506709.pdf">notat</a> om emnet.</p>
			<h2>’Flere års’ udskydelse mulig</h2>
			<p>Banedanmark har allerede været i gang med en udbudsproces, hvor interesserede virksomheder kunne byde frem til den 12. marts. Ministeren nåede dog at udskyde udbuddet dagen inden deadline.</p>
			
			<p>‘De seks igangværende udbudsforløb forlænges således, at indgåelse af aftalerne kan udskydes til slutningen af 2015 eller starten af 2016. De øvrige udbud forberedes således, at udskydelse mellem et og flere år kan håndteres. Når der er truffet beslutning om, hvilken tidsplan Ringsted-Femern Banen skal udføres efter, vil udbudsmaterialet blive opdateret i henhold til den besluttede tidsplan, og de resterende udbud genplanlægges i lyset af den besluttede tidsplan’, skriver han i notatet.<br/><figure class="plugin right zoomable"><img data-original-image="http://ing.dk/sites/ing/files/magnus_heunicke_alexander_dobrindt_595x394.jpg" src="http://ing.dk/sites/ing/files/styles/w1120_media_right/public/magnus_heunicke_alexander_dobrindt_595x394.jpg?itok=IIw-nq3Y" alt=""/><figcaption>Transportminister Magnus Heunicke (S) mødtes i februar med sin tyske kollega Alexander Dobrindt (CSU). Her slog Dobrindt fast, at de tyske landanlæg ville være forsinket til 2024, men at Tyskland stadig var opsat på at gennemføre projektet. <cite>Foto: Transportministeriet</cite></figcaption></figure><br/>
			Også Storstrømsbroen findes på den berørte strækning. Her fortsætter arbejdet med udbuddet af opgaven dog indtil videre efter planen, oplyser ministeren i notatet. Han understreger dog, at Vejdirektoratet endnu ikke er langt med udbudsprocessen, og at tidsplanen kun er gældende ‘indtil der måtte blive truffet andre beslutninger’.</p>
			
			<p>Tidsplanen for selve kyst-til-kyst-forbindelsen forventes at falde på plads til september, hvor Femern A/S fremlægger resultaterne af deres forhandlinger med entreprenørerne for ministeren. Indtil da er den officielle deadline stadig 2021. De tyske landanlæg forventes færdige i 2024, men kritikere i Tyskland fastholder, at dén tidsplan er urealistisk.</p>
		</section></div></body></html>
