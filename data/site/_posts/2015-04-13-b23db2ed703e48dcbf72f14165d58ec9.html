---
layout:     post
title: 	    "Undersøgelse overrasker: Fede har mindre risiko for demens"
post_author:	    
post_date:	    Mon, 13 Apr 2015 13:14:55 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2625678/undersoegelse-overrasker-fede-har-mindre-risiko-for-demens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Er du decideret undervægtig, har du 39 procents større risiko for at få demens 
i en moden alder, end hvis du har en normal kropsvægt. 
</p><p>
Det viser et nyt studie, som engelske forskere har udført ved hjælp af en 
såkaldt metaundersøgelse med data, som omfatter næsten to millioner 
mennesker. 
</p><p>
Men det mest overraskende resultat af den store undersøgelse, som ingen 
eksperter endnu kan give en forklaring på, er at overvægtige har en 
reduceret risiko for at få demens. 
</p><p>
Og resultatet viser endda, at jo mere overvægtig - eller fed - du er, jo 
mindre er risioen for senere i livet at få demens. 
</p><p>
Det skriver <a href="http://www.bbc.com/news/health-32233571" target="_blank">BBC 
News</a>, som omtaler undersøgelsen som den hidtil største og mest præcise 
om forbindelsen mellem demens og kropsvægt. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2297137/louise-er-tynd-men-farligt-fed/">Louise er tynd, men farligt fed</a></p><p>
Og forskerne indrømmer også, at de selv er overraskede over resultatet, som 
peger i en stik modsat retning af de officielle sundhedsråd om at holde den 
slanke linje. 
</p><p>
Undersøgelsen er offentliggjort i det lægevidenskabelige magasin Lancet 
Diabetes &amp; Endocrinology. 
</p><p>
Engelske demensforeninger som The Alzheimer's Society and Alzheimer's Research 
UK råder dog fortsat folk til at undlade at ryge og at dyrke motion og spise 
en varieret kost. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE1011805/depression-kan-foere-til-demens/">Depression kan føre til demens</a></p><p>
Demens er et af de mest presserende sundhedsproblemer på verdensplan, og 
antallet af demenspatienter verden over ventes at blive tredoblet til 135 
millioner mennesker i 2050. 
</p><p>
Der er ingen umiddelbar kur mod demens, men det mest anvendte råd har hidtil 
været at reducere risikoen for at blive ramt af demens ved at føre en sund 
livsstil. 
</p><p>
Den nye undersøgelse er udført på Oxon Epidemiology og på London School of 
Hygiene and Tropical Medicine og baserer sig på data samlet ind gennem op 
til 20 år fra små to millioner mennesker med en gennemsnitsalder på 55 år. 
</p><p>
Resultaterne ser sådan ud: 
</p><p>
Undervægtige mennesker har en forhøjet risiko på 39 procent for at få demens i 
forhold til normalvægtige. 
</p><p>
Overvægtige har til gengæld en formindsket risiko for demens i forhold til 
normalvægtige på 18 procent. 
</p><p>
Fede mennesker har sågar en formindsket risiko på 24 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE1042322/forsker-stressede-har-stoerre-risiko-for-at-blive-demente/">Forsker: Stressede har større 
risiko for at blive demente</a></p><p>
»Ja, det er overraskende. Den kontroversielle del er observationen af, at 
overvægtige og fede har en lavere risiko for at få demens end mennesker med 
en normal sund kropsbygning. Det står i modsætning til den meste - for ikke 
at sige al - hidtidig forskning. Men hvis du samler al den forskning sammen, 
viser vores undersøgelse sig alligevel at være både større og mere præcis«, 
siger den ledende forsker bag undersøgelsen, Dr Nawab Qizilbash til BBC 
News. 
</p><p>
Til gengæld er der ikke antydning af en forklaring i undersøgelsen på, hvordan 
det overraskende resultat hænger sammen videnskabeligt. 
</p><p>
Der nævnes en ide om, at mangel på de fedtopløselige vitaminer D og E kan 
bidrage til udviklingen af demens, og at mangel på de to vitaminer må 
formodes at være mindre udtalt hos mennesker, der spiser meget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1824059/forskere-rygning-oedelaegger-hjernen/">Forskere: Rygning ødelægger 
hjernen</a></p><p>
Men undersøgelsens ledende forsker Dr Qizilbash advarer folk mod på baggrund 
af undersøgelsen at kaste sig over fede spiser. Han siger, at selv om der 
ser ud til at være en beskyttende effekt i at være overvægtig, er det slet 
ikke sikkert, at man lever længe nok til at opleve den. 
</p><p class=" bl-elem">
Og flere forskere, som BBC News har talt med siger, at undersøgelsen lader 
mange spørgsmål stå ubesvarede, og at der nu skal forskes mere i 
sammenhængen mellem vægt og demens hos mennesker, herunder om fedt har en 
beskyttende effekt på de dele af hjernen, der rammes, når en demens udvikler 
sig. 
</p>	
</div>

</div></body></html>
