---
layout:     post
title: 	    "Krigeren: Mord og narkoopgør har formet Tevez"
post_author:	    
post_date:	    Wed, 13 May 2015 14:55:52 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2667360/krigeren-mord-og-narkoopgoer-har-formet-tevez/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<div class="art-fakta article-box">
<h4 class="">
Carlos Tevez</h4>
<h5>
Blå Bog</h5>
<div class="fakta-body" data-buildingblock="embedded_factboxlink">
<p><b>Fulde navn:</b> Carlos Alberto Martínez Tevez
</p><p><b>Født </b>5. februar 1984 i Ciudadela, Buenos Aires
</p><p><b>Klubber:</b></p><ul><li><b>2001-2004:</b> Boca Juniors</li><li><b>2005-2006:</b> Corinthians</li><li><b>2006-2007:</b> West Ham United</li><li><b>2007-2009:</b> Manchester United</li><li><b>2009-2013:</b> Manchester City</li><li class=" bl-elem"><b>2013-: </b>Juventus</li></ul><p><b>Udvalgte titler:</b> Argentinsk mester (1), Copa Libertadores (1), 
brasiliansk mester (1), engelsk mester (3), FA Cup (1), Liga Cup (1), 
Champions League (1), italiensk mester (2)
</p><p><b>Olympisk</b> mester i 2004
</p><p class=" bl-elem"><b>66 landskampe</b>/13 mål
</p>
</div>
</div><p>
Carlos Tevez har som spiller i de store europæiske klubber Manchester United, 
Manchester City og senest Juventus scoret mange mål, vundet masser af titler 
og tjent gode penge, men trods et liv i luksusklassen har argentineren 
aldrig glemt sine rødder i fattige Barrio Ejercito de Los Andes tæt på 
Buenos Aires. 
</p><p>
Når Carlos Tevez scorer et mål for Juventus, sker det derfor ikke sjældent, at 
han løfter lidt op i den zebrastribede trøje og åbenbarer en T-shirt med 
påskriften ’Fuerte Apache’ som hyldest til sit fødested. 
</p><p><b class="ext-link">Læs også </b><a class="embeddedlink" href="http://politiken.dk/sport/fodbold/championsleague/ECE2656623/juventus-aergrer-sig-over-for-lille-sejr/">Juventus ærgrer sig over for 
lille sejr</a></p><p>
Så i aften vil indbyggerne i det fattige kvarter holde øje med deres helt, når 
han sammen med Juventus skal forsøge at forsvare 2-1-føringen fra den første 
kamp i returkampen i Champions League-semifinalen mod Real Madrid. 
</p><p>
Barrio Ejercito de Los Andes er kendt under navnet Fuerte Apache, og bydelen 
blev bygget i 1966. I forbindelse med VM-slutrunden i 1978 blev mange af 
hovedstadens fattigste indbyggere sendt ud af Buenos Aires-slumkvarteret 
Villa 31 for at bo i det trøstesløse højhusbyggeri, og det var her, Carlos 
Tevez kom til verden seks år senere i 1984. 
</p><h3>
Barndomsvennen blev gangster 
</h3><p>
Tevez’ barndom og opvækst i Fuerte Apache har præget ham meget, og især 
venskabet med den jævnaldrende Dario Coronel sidder dybt i den argentinske 
fodboldstjerne. 
</p><p>
De to var uadskillelige i deres unge år. De delte passionen for fodbold, og 
begge var usædvanlige talenter. Deres veje skiltes, da Dario Coronel valgte 
at skifte til Velez Sarsfield, mens Tevez blev i Boca Juniors, og 
adskillelsen blev permanent, da barndomsvennen via en lokal gangsterbande 
blev involveret i væbnede røverier og narkohandel. 
</p><p>
Dario Coronel døde som 17-årig i et skudopgør med politiet, og han deler 
skæbne med mange andre af Fuerte Apaches indbyggere. Men ikke med Carlos 
Tevez. Han modstod fristelsen fra de mange bander og satsede på fodbolden, 
hvilket viste sig at være en god beslutning. 
</p><p>
Men glemt er hverken Fuerte Apache eller Dario Coronel. 
</p><p>
»Jeg tænker tit på ham. Han er eller var min bedste ven. Vi var sammen 24 
timer i døgnet«, siger Carlos Tevez i et interview på Det Internationale 
Fodboldforbunds (Fifa) hjemmeside. 
</p><p><b class="ext-link">VERDENS DYRESTE</b><a class="embeddedlink" href="http://politiken.dk/sport/fodbold/laprimera/ECE2664581/superstjerne-isoleret-i-real-madrids-omklaedningsrum/">Superstjerne isoleret i Real 
Madrids omklædningsrum</a></p><p>
Den argentinske landsholdsspiller mener, at Coronel kunne have valgt den samme 
vej, som Tevez gjorde, for vennen var nøjagtig lige så talentfuld, men 
Coronel tog en anden retning i tilværelsen og endte den med en voldelig død. 
</p><p>
»Jeg havde en hård barndom, så der var ikke en enkelt begivenhed, der formede 
mig. Jeg boede et sted, hvor narko og mord var dagligdags begivenheder, og 
at opleve den slags ting som meget ung modner dig hurtigt. Jeg tror også, 
det er muligt for alle at vælge den vej, de vil gå ned ad, og ikke bare 
følge i andres fodspor. Jeg valgte min egen vej. Jeg har aldrig accepteret 
narko eller mord, og heldigvis var jeg i stand til at foretage et valg«, 
siger Carlos Tevez i interviewet med fifa.com. 
</p><p>
På banen er Carlos Tevez kendt som en hårdtarbejdende frontløber, men han 
mener ikke, at spillestilen har noget med opvæksten under vanskelige kår at 
gøre. Til gengæld kan han godt savne den lidt mere sorgløse tilgang til 
fodboldspillet, som han havde i sine tidlige år, når han spillede med 
barndomsvennerne i Fuerte Apache. 
</p><p>
»Når jeg spiller fodbold i dag, er det mit job, hvorimod når du spiller med 
dine kammerater, er det sjovt, og der er ikke noget pres. Når du spiller 
fodbold, ved du, at der står en hel masse på spil. Det kan for eksempel være 
penge, og derfor er det forbundet med et stort pres«, siger Carlos Tevez. 
</p><p>
Det pres, som Carlos Tevez taler om, vil både han, holdkammeraterne og 
spillerne fra Real Madrid mærke i aften, når de løber ind på Estadio 
Santiago Bernabeu til returkampen i Champions League-semifinalen. 
</p><h3>
Comeback for Argentina 
</h3><p>
Juventus vandt den første kamp 2-1 – sejrsmålet sat ind af Carlos Tevez på 
straffespark, og netop den 31-årige argentiner har i denne sæson vist 
storform både i Champions League og den italienske Serie A. 
</p><p>
Her har Juventus sikret sig mesterskabet, selv om der endnu resterer tre 
spillerunder, og med 20 mål har Tevez medvirket stærkt til triumfen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/championsleague/ECE2667065/neymar-straffer-usikker-bayern-defensiv/">Neymar straffer usikker 
Bayern-defensiv</a></p><p>
I Champions League har Tevez været mere målsøgende end nogensinde tidligere og 
har med 7 mål scoret 1 mere end i sine tidligere fem deltagelser sammenlagt. 
</p><p class=" bl-elem">
Den gode form har også bragt ham tilbage på det argentinske landshold, hvor 
han ikke spillede i de tre år, Alejandro Sabella var ved roret. Med Sabellas 
afsked efter nederlaget i VM-finalen sidste år og Gerardo Martimnos 
udnævnelse til ny landstræner, blæste der imidlertidig også nye og mildere 
vinde i Tevez’ retning, og han fik comeback i den argentinske 
landsholdstrøje 12. november sidste år i en kamp mod Kroatien. 
</p>	
</div>

</div></body></html>
