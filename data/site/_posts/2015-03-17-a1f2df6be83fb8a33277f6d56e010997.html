---
layout:     post
title: 	    "ATOMKORT: Hjælp os med at placere atomaffaldet"
post_author:	    Christian Østergaard
post_date:	    Tue, 17 Mar 2015 11:57:00 +0000
post_site:	    ing.dk 
post_link:	    http://ing.dk/artikel/atomkort-hjaelp-os-med-placere-atomaffaldet-174798
---
<html><body><div><section class="body">
			<p>Tilføj dit eget forslag til kortet ved at <a href="https://www.google.com/maps/d/edit?mid=zpeb7_s8zV80.k0lyNRqo3s3s" target="_blank">klikke her</a>.<br/><aside class="plugin right box"><strong>Ingeniørens Atomkort</strong><br/><strong>Folketinget</strong> har besluttet at lægge planerne om et slutdepot på is og i stedet fokusere på den mere midlertidige model: et mellemlager.<br/><strong>Placeringen</strong> af et hjem for det danske atomaffald har været et stridspunkt i årevis. Ingeniøren sætter gang i debatten om, hvor mellemlageret skal ligge – og vi vil høre dine argumenter.<br/><strong>Atomkortet</strong> vil løbende blive opdateret med de forslag, der kommer ind, og Ingeniøren vil undervejs undersøge de bedste placeringsbud.<br/><strong>Danmark har</strong> ca. 5.000-10.000 m3 atomaffald. Det meste er kortlivet lav- og mellemradioaktivt affald med lav levetid og lavt strålingsniveau. Andet er langlivet mellemradioaktivt med lange halveringstider.<br/><strong>De 233 kg såkaldt særligt affald,</strong> der indeholder bestrålet forsøgsbrændsel fra forskningsprojekter på Hot Cells, var indtil 2003 klassificeret som langlivet højradioaktivt affald, men er siden blevet omklassificeret til langlivet mellemradioaktivt.<br/></aside></p>
			<p>Lad det blive i Risø. Put det i kasematterne under Kronborg. Harboør Tange eller på Amager. Eller hvad med den atomsikre bunker i Vedbæk? Ingeniørens læsere har allerede budt ind med flere adresser til et dansk mellemlager for atomaffald, efter vi er begyndt at lede efter de steder i Danmark, hvor det er muligt at gemme det farlige affald. Efter politikerne i sidste uge lagde planerne om et slutdepot på hylden, ligger landet nu åbent for en ny diskussion om placeringen af det kontroversielle byggeri.</p>
			<h2>Til læserne: Find stedet for os</h2>
			<p>Nu giver vi dig en konkret mulighed for at pege på specifikke steder - og motivere dit valg. Klik på linket herover og skriv, hvorfor du mener, at mellemdepotet skal ligge lige der. Kom med gode argumenter. Så bliver der ikke bare noget at gå på opdagelse i. Der bliver også noget, vi kan gå videre til politikerne med. Husk: Det er et Google-kort. Så du skal være logget ind på Google for at kunne lægge et punkt ind</p>
		</section></div></body></html>
