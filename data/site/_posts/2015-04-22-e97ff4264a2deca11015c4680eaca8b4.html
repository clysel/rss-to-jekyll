---
layout:     post
title: 	    "Børnerådsformand glæder sig over regeringens våben mod ungdomskriminalitet"
post_author:	    
post_date:	    Wed, 22 Apr 2015 17:01:43 +0200
post_site:	    politiken.dk 
post_link:	    http://politiken.dk/indland/politik/ECE2638239/boerneraadsformand-glaeder-sig-over-regeringens-vaaben-mod-ungdomskriminalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><a target="_blank" href="http://justitsministeriet.dk/sites/default/files/media/Pressemeddelelser/pdf/2015/ungdomskriminalitet_pdf_tilgaengelig.pdf">Regeringens 
nye udspil</a>, der skal skærpe indsatsen mod ungdomskriminalitet, er 
»gennemsyret« af det, som Per Larsen som formand for Børnerådet har kæmpet 
for i lang tid. 
</p><p>
»En af vores helt store kongstanker og noget, vi har missioneret meget for, er 
den hurtige indsats«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Der ligger en opgave for justitsminister Mette Frederiksen (S) og 
socialminister Manu Sareen (R) at holde et vågent øje med, at man nu også 
efterlever intentionerne i udspillet
</p>
<p class="sender">
Per Larsen, formand 
</p>
</blockquote>
</div><p>
Per Larsen, der tidligere har arbejdet som chefpolitiinspektør for Københavns 
Politi, mener, at udspillet gør helt rigtigt i at fokusere på forebyggelse - 
både gennem inddragelse af den unge kriminelle, men også inddragelse af dem, 
der er i risikozonen for at blive kriminelle. </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2638000/regeringen-vil-med-11-tiltag-skraemme-unge-vaek-fra-kriminalitet/">Regeringen vil med 11 tiltag 
skræmme unge væk fra kriminalitet </a></p><p>
»Der er lagt op til, at man i så høj grad muligt skal inddrage de mulige 
kriminelle, hvor man forebygger hurtigst muligt. Det ser rigtig fornuftigt 
ud«, siger han. 
</p><p>
»Vi arbejder med den mest lovlydige ungdomsgeneration, vi har set i mands 
minde. Derfor gælder det om at holde fast i den gode udvikling og få nogle 
af de sidste med på vognen. Det synes jeg, det her initiativ kan hjælpe med 
- hvis man får eksekveret det ordentligt«. 
</p><h3>
Politiet skal op på beatet 
</h3><p><i>Hvad skal der til, for</i><i class=" bl-elem">at en indsats som denne bliver en succes? </i></p><p>
»Det er primært kommunerne og politiet, der skal op på <i>beatet</i> 
nu og reagere tidligere. Så kan man spørge: Er der luft til det? Ja, det 
mener jeg, for når det lykkes at reagere omgående, skulle det også meget 
gerne lette sagsbyrden i sidste ende. Det vil sige, at vi ikke får de lange, 
tunge sager, der lammer retssystemet i øjeblikket«. 
</p><p><i class=" bl-elem">Er der ingenting, som regerings udspil kunne have gjort bedre? </i></p><p>
»Næ, jeg synes faktisk, at beskrivelsen er fin. Man kan sige, at det er en 
opstramning af ting, der har været tænkt tidligere. Nu er de bare sat ind i 
det rigtige perspektiv«. [cita] 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2634646/uuddannede-unge-ender-i-faengsel/">Uuddannede unge ender i fængsel</a></p><p>
»Det, der bliver den største udfordring nu, er at fastholde tempoet. Der 
ligger en opgave for justitsminister Mette Frederiksen (S) og socialminister 
Manu Sareen (R) at holde et vågent øje med, at man nu også efterlever 
intentionerne i udspillet« 
</p><p><i class=" bl-elem">Udspillet har stort fokus på konsekvens. Er det den rette tilgang overfor 
børn? </i></p><div class="art-quote article-box">
<p class="quote"/>
<blockquote>
<p class="quote-txt">
Det at stå ansigt til ansigt med offeret gør, at den kriminelle får en helt 
anden forståelse af, at det gik ud over nogen
</p>
<p class="sender">
Karina Lorentzen, SF 
</p>
</blockquote>
</div><p>
»Jeg tror netop, at tempoet og konsekvensen understreger over for langt de 
fleste børn, at det er alvorligt. Hvis man samtidig inddrager deres 
forældre, som det er lagt op, så de også forstår alvoren, så er det virkelig 
brugbart«. </p><p><i class=" bl-elem">Har I - Børnerådet - nogen dokumentation, der kan bekræfte, at forebyggelse 
virker, som du siger? </i></p><p>
»Jeg kan ikke lige rasle dokumentationen ud af ærmerne på stående fod. Men der 
er ingen tvivl om, at i alt vores arbejde, når man inddrager de implicerede 
så tidligt som muligt - og i øvrigt sætter ind med foranstaltninger tidligst 
muligt - så er det almindelig anerkendt, at så vokser problemet normalt ikke 
større«. 
</p><h3>
Vigtigste skridt i nyere historie 
</h3><p>
Også blandt partierne i Folketinget er modtagelsen også overvejende positive. 
</p><p>
Især hos SF, hvor partiets retsordfører Karina Lorentzen kalder udspillets 
forslag om at gøre det nuværende konfliktråd et alternativ til straf for 
»det vigtigste skridt i nyere dansk retsvæsen«. 
</p><p>
Konfliktrådet skal ifølge udspillet bruges som et alternativ til betinget 
fængselsstraf til gerningsmænd under 18 år i mindre sager som indbrud, 
tyveri eller hærværk. Derudover skal de 13-17-årige gøre skaden god igen 
gennem øget brug af ungepålæg. Unge kan eksempelvis blive sat til at samle 
affald i den boligforening, hvor de har lavet hærværk. 
</p><p>
»Jeg har kæmpet for et konfliktråd som alternativ til fængselsstraf i otte år. 
Mit håb er, at når de første gode erfaringer tikker ind, kan vi udvide det 
til de 18-årige«, siger hun. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2377665/kriminalforsorgen-utilfredse-fanger-ved-ikke-altid-hvad-der-er-bedst-for-dem/">Kriminalforsorgen: Utilfredse 
fanger ved ikke altid, hvad der er bedst for dem</a></p><p><i class=" bl-elem">Hvorfor er det så god en idé? </i></p><p>
»Det at stå ansigt til ansigt med offeret gør, at den kriminelle får en helt 
anden forståelse af, at det gik ud over nogen. Den anden ting er, at når man 
skal ud og genoprette skaden, kan man ikke gemme sig bag en bøde - nej, man 
skal aktivt ud og genoprette skaden«. 
</p><p>
Men udspillet har også torne, siger Karina Lorentzen. Og det er regeringens 
forslag om et zoneforbud, hvor politiet kan forbyde unge kriminelle helt ned 
til 15 år adgang til områder, som politiet mener, de ikke bør have lov at 
færdes i. Det kan være gader, by- eller boligområder, hvor politiet ved, der 
bliver solgt hash og hårde stoffer. 
</p><p>
»Jeg synes, det kan give god mening i udsatte boligområder. Men et forbud mod 
at opholde sig i en helt bydel, efter man har afsonet sin straf, synes jeg 
lyder voldsomt«, siger hun. 
</p><h3>
K: Sænk lavalderen til 12 år 
</h3><p>
På den anden side af den politiske midte er Konservative anderledes lunkne 
overfor regerings udspil. 
</p><p>
»Det er ikke min opfattelse, at udspillet kommer til at rykke noget 
nævneværdigt i forhold til at stoppe de unge fra at blive kriminelle. Vi ser 
hellere, at vi får dem helt væk fra den kriminelle løbebane«, siger 
retsordfører Mai Mercado. 
</p><p>
De konservative - og resten af de borgerlige partier i øvrigt - mener, at den 
kriminelle lavalder, der i dag er 15 år, skal sættes ned til 12 år. Derved 
ikke sagt, at partiet vil smide en 12-årig i fængsel, forsikrer Mai Mercado. 
</p><p>
»I steder for en almindelige domstol, der kan være en voldsom oplevelse, mener 
vi, at man skal lave en særskilt domstol, der har karakter af at være en 
domstol, som ikke sender dem i fængsel, men i en særlig ungdomsinstitution 
eller ud og fjerne graffiti, hvis det er forbrydelsen«. 
</p><h3>
Borgerlig enighed om lavalderen 
</h3><p>
Allerede sidste år I en kronik i Berlingske foreslog de fire partiformænd fra 
Venstre, Konservative, Liberal Alliance og Dansk Folkeparti, at man opretter 
en særlig ungdomsdomstol og en ungdomskriminalforsorg for de helt unge 
mellem 12 og 17 år, der begår kriminalitet. 
</p><p class=" bl-elem">
Forslaget lagde også op til, at den kriminelle lavalder skal sættes ned til 12 
år, hvis blå blok vinder det kommende folketingsvalg. 
</p>	
</div>

</div></body></html>
