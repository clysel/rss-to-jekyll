---
layout:     post
title: 	    "Sociale medier bløder på aktiemarkedet"
post_author:	    Martin Bernth
post_date:	    Mon, 04 May 2015 11:45:39 +0000
post_site:	    www.version2.dk 
post_link:	    http://www.version2.dk/artikel/sociale-medier-bloeder-paa-aktiemarkedet-172218?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>De store sociale portaler på internettet er de seneste år alle blevet til store aktier på de amerikanske børser. Nu ser det ud til, at tre af de helt store er løbet ind i indtjeningsproblemer, og den slags koster dyrt, når man er en offentligt handlet virksomhed.</p>

<p>Torsdag kunne LinkedIn således præsentere et skuffende kvartalsresultat, som fik aktieværdien til at styrtdykke fredag med 20 procent, hvilket svarer til en tabt markedsværdi på omkring 40 milliarder kroner. <a href="http://www.reuters.com/article/2015/05/01/us-socialmedia-stocks-idUSKBN0NM42220150501">Det skriver Reuters.</a></p>

<p>Værre endnu gik det for Twitter, der også tidligere på ugen måtte skuffe investorerne med deres kvartalsrapport, som sendte aktien i et dyk på helt op til 24 procent. Twitter kæmper stadig med at finde en solid forretningsmodel, hvilket har gjort investorerne nervøse omkring aktien.</p>

<p>Selv Facebook kunne ikke sige sig fri, og måtte fremlægge den dårligste kvartalsindtjening i to år, men kunne dog nøjes med et markant mindre fald på bare fem procent, hvilket formentlig skyldes en større tiltro til verdens absolut største sociale medie.</p>

<p>Mange investeringsselskaber har dog ikke givet op på LinkedIn endnu og pointerer, at markedet generelt har reageret alt for nervøst på firmaets dårlige kvartal, og de fleste analytikere holder således fast i, at aktien stadig er et købsemne.</p>
  </section>

      </div></body></html>
