---
layout:     post
title: 	    "El Commandante dukker op - nu med høreapparat"
post_author:	    
post_date:	    Sat, 04 Apr 2015 17:46:06 +0200
post_site:	    politiken.dk 
post_link:	    http://politiken.dk/udland/ECE2616366/el-commandante-dukker-op---nu-med-hoereapparat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Cubas revolutionshelt, Fidel Castro, har vist sig offentligt for første gang i 
14 måneder.
</p><p>
Det kunne de lokale cubanske medier fortælle landets borgere i dag. Ifølge 
den statsdrevne avis Granma har den 88-årige Castro i denne uge mødtes med 
en delegation fra Venezuela.
</p><p>
Avisen gengiver på sin hjemmeside et foto af den skæggede Commandante, der 
sidder i en bus og giver hånd til tilhængere, der læner sig ind gennem 
bussens vinduer.
</p><p>
Den skæggede leder er iført en blå og hvid træningsdragt, en sort kasket og et 
høreapparat.
</p><h3>
Sidst set 8. januar sidste år
</h3><p>
Siden Castro af helbredsgrunde trak sig tilbage i 2006, har han holdt en lav 
profil. Han blev sidst set den 8. januar sidste år i forbindelse med 
åbningen af et galleri for cubansk kunst.
</p><p>
Granma skriver, at de venezuelanske besøgende var imponeret over, hvor skarpt 
Castros hjerne fortsat fungerer og hans indsigt i, hvad der sker i deres 
hjemland Venezuela.
</p><p>
Castro stod den afdøde venezuelanske leder Hugo Chavez nær, og han påskønnede 
det ved at sælge olie til Cuba langt under markedsprisen.
</p><p>
Fidel Castro blev i 2006 afløst som præsident af sin bror Raul.
</p><p class=" bl-elem">
Han blev landets leder i 1959 efter at have ført en partisanhær til sejr mod 
det korrupte regime under diktatoren Fulgencio Batista. Det bragte ham i 
unåde hos USA, der angiveligt flere gange forsøgte at myrde eller fjerne den 
venstreorienterede revolutionshelt.
</p>	
</div>

</div></body></html>
