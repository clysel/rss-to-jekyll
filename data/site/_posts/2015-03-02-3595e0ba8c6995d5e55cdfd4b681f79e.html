---
layout:     post
title: 	    "Person anholdt efter mistænkelige dødsfald på sygehus"
post_author:	    
post_date:	    Mon, 02 Mar 2015 12:23:27 +0100
post_site:	    politiken.dk 
post_link:	    http://politiken.dk/indland/ECE2569941/person-anholdt-efter-mistaenkelige-doedsfald-paa-sygehus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sydsjællands og Lolland-Falsters Politi har anholdt en person efter en række 
mistænkelige dødsfald på Nykøbing Falster Sygehus. 
</p><p>
Det oplyser politiet i en pressemeddelelse. 
</p><p>
»På baggrund af anmeldelsen har vi det meste af dagen i går afhørt en bred 
skare af personer. Det har ført til anholdelsen af en person, som i dag vil 
blive fremstillet i grundlovsforhør med begæring om varetægtsfængsling«, 
siger vicepolitiinspektør Søren Ravn-Nielsen i pressemeddelelsen. 
</p><p>
Politiet har ikke yderligere kommentarer i sagen på nuværende tidspunkt, 
oplyser kommunikationskonsulent hos Sydsjællands og Lolland-Falsters Politi 
Anne Dorte Hoppe Søe til Politiken. 
</p><h3>
Fremstilles i grundlovsforhør i dag 
</h3><p>
Ifølge nyhedsbureauet Ritzau modtog politiet anmeldelsen om mistænkelige 
dødsfald søndag. 
</p><p>
Klokken 14 skal den anholdte i sagen fremstilles i grundlovsforhør ved Retten 
i Nykøbing Falster. 
</p><p class=" bl-elem">
Ved grundlovsforhøret vil politiet kræve dobbeltlukkede. Det betyder, at det 
ikke bliver oplyst over for offentligheden, hvad sigtelsen mod personen 
drejer sig om. 
</p>	
</div>
</div></body></html>
