---
layout:     post
title: 	    "Spis brød til: Eksperterne er enige om, at det er sundt"
post_author:	    
post_date:	    Sat, 14 Mar 2015 19:31:38 +0100
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2584534/spis-broed-til-eksperterne-er-enige-om-at-det-er-sundt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har ligget på vores tallerkener i årtusinder. Mættet utallige danske munde 
gennem tiderne. I dag spiser vi det stort set alle sammen endnu. Brød, 
altså. Men de senere år har flere populære madtrends dømt brødet ude. En af 
dem er den populære stenalderkost. En anden er Raw Food. En tredje er ’Low 
carb, high fat’, LCHF. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2301163/grov-tendens-fuldkorn-skubber-det-hvide-broed-til-side/">Grov tendens: Fuldkorn skubber 
det hvide brød til side</a></p><p>
»Brød er en stor kilde til kulhydrat, og LCHF handler om at nedbringe mængden 
af kulhydrat. Blandt andet for at stabilisere blodsukkeret og gøre kroppen 
bedre til at forbrænde fedt«, siger Jane Faerber, der er hovedkvinden bag 
LCHF’s popularitet i Danmark og forfatter til flere bøger om kostfilosofien. 
Hun mener, at fedt er en langt mere stabil energikilde, fordi vi har 
reserver rundt omkring på kroppen. 
</p><p>
Spiser man på den måde, undgår man ifølge Jane Faerber at gå sukkerkold og 
kaste hvad som helst i hovedet. 
</p><p>
Hendes hjemmeside Madbanditten.dk har 300.000 unikke besøgende hver måned. 
</p><p>
Madsociolog og lektor på professionshøjskolen Metropol Jon Fuglsang bekræfter 
tendensen: 
</p><p>
»Skepsissen begyndte at opstå midt i nullerne, og i dag er der mange, der 
tager afstand fra brødet. Der er et stort fokus på fedtprocent og 
slankekure, og her har man fået blik for brødet som en farlig kilde til at 
få spist for meget«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2227660/test-supermarkeder-har-givet-deres-broed-et-kaempe-loeft/">Test: Supermarkeder har givet 
deres brød et kæmpe løft</a></p><p>
En af landets største brødforhandlere, COOP, der står bag kæder som Fakta, 
Kvickly og Super Brugsen, har også bemærket tendensen. Alene det seneste år 
har der været en tilbagegang i salget af brød på knap 2 procent. 
</p><p>
»Vores salg af mel er ikke steget i perioden. Så konklusionen er, at danskerne 
spiser lidt mindre brød,« siger Jens Juul Nielsen, Informationsdirektør i 
COOP. 
</p><h3>
Brødhysteri 
</h3><p>
For at få overblik over de mange budskaber omkring brød har Politiken spurgt 
seks eksperter indenfor ernæring, hvad vi egentlig ved om brød. Deres svar 
er til at forholde sig til. For de svarer entydigt, at brød er sundt. 
</p><p>
For alle andre end glutenallergikere og på alle tidspunkter i livet. 
</p><p>
»Det er nærmest hysteri, der er lige nu omkring brød. Det er blevet udråbt til 
at være noget, der virkelig skader vores krop, men det er altså noget vrøvl. 
Vores krop har godt af at få nogle kulhydrater, herunder også fuldkornsbrød. 
Det er god energi«, siger Ulla Toft, der er seniorforsker ved 
Forskningscenter for Forebyggelse og Sundhed. 
</p><p>
På trods af enigheden, kommer der alligevel det store men. For eksperterne 
mener fuldkornsbrød. Hvidt brød, bagt på raffineret mel, skal vi lære at 
tænke på som kage. Det er ikke decideret farligt for os, men det indeholder 
heller ikke noget, vi rent faktisk har brug for. 
</p><h3>
Skallen skal med 
</h3><p>
Fuldkornsbrød betyder, at brødet er bagt på mel, der er malet af hele korn. 
Når melet er raffineret er skallen på kornet pillet af. Farven sidder i 
skallen, og det er derfor, brød bagt på raffineret mel bliver hvidt. Men 
skallen indeholder ikke kun farve. Den indeholder antioxidanter, vitaminer, 
mineraler og vigtigst af alt, fibre. Kostfibre er længe om at passere 
igennem tarmen og sender tarmen på arbejde. Det giver en bedre fordøjelse, 
forhindrer bratte udsving i blodsukkeret, får mæthedsfornemmelsen til at 
vare længere, mindsker optaget af kolesterol i blodet og forebygger type 2 
diabetes, hjertekarsygdomme og tarmkræft, som er en hyppig kræftform 
herhjemme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2224963/supermarkedets-tag-selv-broed-kan-vaere-fyldt-med-bakterier/">Supermarkedets tag-selv-brød 
kan være fyldt med bakterier</a></p><p>
»Alle sundhedseffekterne ved brød er i fuldkornsbrød«, siger Anja Olsen, der 
er ernæringsekspert og seniorforsker hos Kræftens Bekæmpelse. 
</p><p>
I dag er der designet kornsorter, som har en meget hvid skal, og som gør det 
muligt at bage hvidt brød på fuldkornsmel. Ligesom en række brødproducenter 
farver deres hvide brød med for eksempel sirup for at få det til at se groft 
ud. Derfor anbefaler flere af eksperterne, at man kigger efter 
Fuldkornsmærket, der er en lille orange mand, og Nøglehulsmærket, det grønne 
nøglehul, på indpakningen, når man handler brød i supermarkedet. Så er man 
sikret, at brødet er bagt på fuldkorn. 
</p><h3>
Farligt for folkesundheden 
</h3><p>
Selvom kostfibre findes i en række andre fødevarer end fuldkornsbrød, og man 
derfor kan dække sit behov uden at spise det, så er de seks 
ernæringseksperter, der er interviewet til denne artikel, enige om, at den 
sundeste kost er varieret, og at det ikke giver mening at udelukke brød fra 
sin diæt. 
</p><p>
»Det er helt absolut sundere at spise både fuldkorn og grøntsager end kun at 
få det ene eller andet. Vi får forskellige stoffer fra forskellige 
fødevarer, så lige gyldigt hvad man spiser, så er en ensidig kost usundt«, 
siger Anja Olsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2036119/klarlund-glutenfri-modediaet-er-langt-fra-en-slankekur/">Klarlund: Glutenfri modediæt 
er langt fra en slankekur</a></p><p>
Når højproteinkure anbefaler, at man bytter brød ud med protein fra kød, så er 
det især sundhedsfarligt, understreger Anja Olsen: 
</p><p>
»Det værste, man kan gøre for sin sundhed, er at skifte havregrynene eller 
rugbrødsmaden i sin morgenmad ud med bacon. Jeg er slet ikke i tvivl om, at 
hvis de her kure får stor gennemslagskraft, så vil det lede til en stigning 
i forekomsten af tarmkræft. For vi ved, at fuldkorn og andre fiberrige 
fødevarer beskytter, men omvendt at kød fra firbenede dyr øger risikoen«. 
</p><h3>
Brød til både træning og vægttab 
</h3><p>
Christina Nielsen er sportsdiætist hos Team Danmark. Hun ser brød som en sund, 
god og praktisk kilde til kulhydrat. Og kulhydrat er hjernens og musklernes 
vigtigste energikilde. Mangler kroppen kulhydrat, vil den slå over i en 
højere fedtforbrænding. Men fedtforbrænding kræver så meget ilt, at 
intensiteten må sænkes – og det kan hæmme sportspræstationen. 
</p><p>
»Udelukker man over længere tid kulhydrat fra kosten - eller spiser en meget 
lille mængde – i kombination med en vis træningsmængde, så vil man opleve 
symptomer som træthed, lang restitutionstid, hyppige skader, skrantende 
immunforsvar, irritabilitet og forringet fokus og koncentration«, siger 
Christina Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2548510/undersoegelse-overraskende-mange-kan-ikke-taale-gluten/">Undersøgelse: Overraskende 
mange kan ikke tåle gluten</a></p><p>
Heller ikke når hun skal hjælpe en atlet til at tabe sig, lægger hun en 
kostplan uden brød. Hun kan godt finde på at skrue ned for mængden af brød 
eller kun anbefale meget mættende brødtyper som rugbrød og fuldkornsbrød, 
men »man behøver på ingen måde at ekskludere brød fra kosten i forbindelse 
med et vægttab«. Heller ikke som almindelig dansker: 
</p><p>
»Et vægttab opstår ved, at der indtages mindre energi, end der reelt forbruges 
– ikke ved at udråbe bestemte fødevarer som usunde eller forbudte. Det 
sidste tror jeg skaber madstress i befolkningen«. 
</p><p>
Overordnet er sportsdiætisten og de fem andre eksperter enige om, at man skal 
fastsætte mængden af brød i sin kost ud fra, hvor meget man spiser af andre 
ting. Man må gerne spise meget brød, så længe det ikke mætter i en grad, 
hvor man ikke har appetit til andre vigtige fødevarer. Ifølge de officielle 
nationale og nordiske kostråd skal man spise mindst 75 gram fuldkorn dagligt 
og 45-60 procent af ens daglige energiindtag skal komme fra kulhydrater. 
</p><h3>
Tag ikke brødet fra børnene 
</h3><p>
Ligesom aktive danskere ikke kan undvære kulhydrater, så kan børn heller ikke. 
Derfor skal man være forsigtig med at give sit barn en så grøntsagsbaseret 
kost, at de kommer i energimangel. 
</p><p>
»Hvis man ikke giver sine børn brød, så skal man overveje, hvad der skal træde 
i stedet for«, siger Ulla Toft, seniorforsker ved Forskningscenter for 
Forebyggelse og Sundhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/opskrifter/ECE2373093/froeet-med-det-kedelige-ry-saadan-gaar-du-om-bord-i-boghveden/">Frøet med det kedelige ry: 
Sådan går du om bord i boghveden</a></p><p>
Hun bakkes op af Natalja Nørskov, der er postdoc på Institut for 
Husdyrvidenskab ved Aarhus Universitet og har forsket i at fodre grise med 
henholdsvis lyst og groft brød. Fuldkorn er godt for børn, slår hun fast: 
</p><p>
»Børn skal have kostfibre. Skift fra starten til fuldkornsbrød og –pasta, og 
gør dem til dine børns gode venner«. 
</p><p>
Som en efternøler til brødskepsissen er der født en tendens, hvor et stigende 
antal danskere mener at de har glutenallergi. Men selvom en ny undersøgelse 
viser, at flere end forventede ikke kan tåle gluten, så er det stadig kun 10 
ud af 2000, der har såkaldt cøliaki. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE1994632/fuldkornsglaede-vi-spiser-hvede-rug-og-byg-som-aldrig-foer/">Fuldkornsglæde: Vi spiser 
hvede, rug og byg som aldrig før</a></p><p>
»Jeg kunne jeg godt lide at vide, hvorfor så mange har fået den idé, at de 
ikke kan tåle gluten. Med det vi ved lige nu er, at der ikke er nogen grund 
til, at så mange skal spise glutenfrit. At få konstateret glutenallergi 
kræver, at man får en ret omfattende medicinsk undersøgelse«, siger Bente 
Klarlund, overlæge på Rigshospitalet. 
</p><p>
Helt overordnet henviser alle eksperterne i denne artikel til de nationale og 
nordiske kostråd, som er udarbejdet af grupper af objektive forskere, der på 
baggrund af al relevant forskning, drager de sikrest mulige konklusioner om 
sund kost. Ernæringsforsker Marianne Uhre Jakobsen, fra Institut for 
Folkesundhed på Aarhus Universitet, har gennemgået litteraturen bag rådene: 
</p><p class=" bl-elem">
»Vi skal holde os til de officielle kostråd, fordi de er evidensbaserede. På 
baggrund af dem, mener jeg, det er problematisk, at folk undlader 
kulhydrater i deres kost. Ifølge rådene, kan man roligt nyde fuldkornsbrødet 
som en del af en varieret kost«. 
</p>	
</div>
</div></body></html>
