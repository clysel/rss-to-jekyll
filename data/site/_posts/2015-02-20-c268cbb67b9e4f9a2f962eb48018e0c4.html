---
layout:     post
title: 	    "Yahya Hassan: Slap af med den ytringsfrihed"
post_author:	    
post_date:	    Fri, 20 Feb 2015 22:30:09 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556924/yahya-hassan-slap-af-med-den-ytringsfrihed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Den ene blev landskendt digter. 
</p><p>
Den anden dræbte to civile og sårede fem betjente, før han selv natten til 
søndag endte livet i en skudveksling med politiet i en københavnsk gade. 
Springet fra ung, formodet terrorist og til ung, berømt digter kan synes 
stort. 
</p><p>
Men er det ikke nødvendigvis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555710/terrorjubel-og-joedehad-politikere-er-rystede-over-rabiate-muslimer/">Terrorjubel og jødehad: 
Politikere er rystede over rabiate muslimer</a></p><p>
»Selvfølgelig skal man nedkæmpe sådan en idiot. Men ... jeg forstår ham«, 
siger digteren Yahya Hassan om den formodede gerningsmand til drabene i 
København i sidste weekend. 
</p><h3>
Fanget på bunden 
</h3><p>
Omar el-Hussein var 22 år. Tre år ældre end Yahya Hassan. Begges forældre er 
af palæstinensisk afstamning. Omars kom fra en flygtningelejr i Jordan. 
Yahyas fra en lejr i Libanon. Og begge er de vokset op i socialt belastede 
områder. 
</p><p>
»Han var fanget på bunden af samfundet ligesom jeg. Han var indigneret over 
den palæstinensiske situation og forvirret over den højreorienterede 
drejning i Europa«, siger digteren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2556325/flere-hundrede-sagde-farvel-til-draebt-attentatmand/">Flere hundrede sagde farvel 
til dræbt attentatmand</a></p><p>
»<i>Han</i> har stukket nogen ned. <i>Jeg</i> har stukket nogen ned. <i>Han</i> 
har været i voldelige klammerier. <i>Jeg</i> har været i voldelige 
klammerier. <i>Han</i> har begået kriminalitet, mens han boksede og prøvede 
at finde sin passion og formåen. <i>Jeg</i> har lavet kriminalitet, 
mens jeg skrev en digtsamling. <i>Han</i> tabte sin boksekamp og fortsatte 
med automatvåben. <i>Jeg</i> var heldig at blive udgivet. Jeg siger 
ikke, at ellers var jeg endt som terrorist, men jeg havde siddet fast i 
nogle af de samme omgivelser«. 
</p><p>
Danske muslimer må klart tage afstand fra fundamentalisterne, mens danskerne 
må »få ind i roen«, siger Yahya Hassan, at »de bliver manipuleret fra højre 
og venstre«. Ellers vil kløften vokse. 
</p><h3>
Den almindelige muslim 
</h3><p>
Ifølge digteren springer politikere og medier let forbi årsagerne til, at der 
er problemer med indvandrere. Fra sociale udfordringer og til de krige, de 
er flygtet fra. Og forklarer i stedet alt med religion og etnicitet. 
</p><div class="art-quote article-box">
<p class="quote"/>
<blockquote>
<p class="quote-txt">
Hvorfor har vi et behov for at skabe en parallel mellem en kriminel voldsmand 
og den almindelige muslim, når vi ikke gør det mellem en sindssyg HA'er og 
den almindelige dansker?
</p>
<p class="sender">
Yahya Hassan 
</p>
</blockquote>
</div><p>
»De drager paralleller fra en eller anden sindssyg islamist i Islamisk Stat og 
til en almindelig muslim i Danmark. Altså: Hvorfor kalder vi den formodede 
gerningsmand til drabene i København for muslim? Han er sgu da først og 
fremmest kriminel. Hvorfor har vi et behov for at skabe en parallel mellem 
en kriminel voldsmand og den almindelige muslim, når vi ikke gør det mellem 
en sindssyg HA’er og den almindelige dansker?«.</p><p>
Ifølge Hassan kaprer visse politikere og partier de danske værdier, »ligesom 
en eller anden idiot fra Grimhøjmoskeen prøver at kapre alle de muslimske 
værdier«, som han udtrykker det. 
</p><p>
»Og vi må ikke miste – for <i>helvede</i> altså – den 
almindelige muslim. Og dem er der mange af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/flemming_ytzen/ECE2552964/befri-islam-for-ideologisk-misbrug/">Befri islam for ideologisk 
misbrug</a></p><p>
Problemet er ikke, mener han, at Muhammed bliver tegnet eller islam 
kritiseret, men at politikere og medier bruger kunsten politisk. 
</p><p class=" bl-elem">
»De er kun interesserede i at sige: Islamkritik. Og: Ytringsfrihed. Og så 
bliver kunsten og værdierne udhulet. Jeg siger ikke, at vi skal stoppe med 
at trykke tegningerne. Men hvis vi tegner bare for at tegne og lave ravage 
og vise, at vi tør, så er det plat«. 
</p>	
</div>
</div></body></html>
