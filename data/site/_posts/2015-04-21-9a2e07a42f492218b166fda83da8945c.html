---
layout:     post
title: 	    "Kulturminister »anerkender problematik« med digitalisering af kulturarv"
post_author:	    
post_date:	    Tue, 21 Apr 2015 19:31:35 +0200
post_site:	    politiken.dk 
post_link:	    http://politiken.dk/kultur/medier/ECE2636433/kulturminister-anerkender-problematik-med-digitalisering-af-kulturarv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kulturminister Marianne Jelved (R) »anerkender problematikken«, efter at flere 
i biblioteks- og litteraturverdenen i gårsdagens avis kritiserede, at der 
mangler strategi og økonomiske midler til at digitalisere dansk kultuarv 
–især gamle bøger og tidsskrifter. 
</p><p>
»Jeg er helt enig i, at det er vigtigt at sikre større digital tilgængelighed 
af dansk nationallitteratur, både den ældre del og den del, der stadig er 
omfattet af ophavsrettigheder,« svarer kulturministeren i en mail til 
Politiken. 
</p><p><b class="ext-link">LÆS ARTIKLEN </b><a class="embeddedlink" href="http://politiken.dk/kultur/boger/ECE2634877/forskere-digitalisering-af-kulturarven-flyder/">Forskere: Digitalisering af 
kulturarven flyder</a></p><p>
Digitaliseringen af dansk kulturarv – bøger, tidsskrifter, fotografi, aviser 
og film – har været genstand for politisk diskussion i mere end ti år. 
Alligevel peger flere forskere på, at der sker for lidt, og at Danmark 
halter bagud med at digitalisere i forhold til andre lande. 
</p><p>
I Folketingets kulturudvalg har man ifølge Dansk Folkepartis kulturordfører, 
Alex Ahrendtsen (DF), løbende haft fokus på digitaliseringen og blandt andet 
været i dialog med Det Kongelige Bibliotek. 
</p><div class="art-fakta article-box">
<h4 class="">
FAKTA </h4>
<h5>
DIgitalisering</h5>
<div class="fakta-body" data-buildingblock="embedded_factboxlink">
<p>
Skiftende danske regeringer har <b>peget på behovet</b> for at gøre hundreder 
af nationale samlinger digitale til gavn for både borgere og forskere. 
</p><p class=" bl-elem">
Det Kongelige Bibliotek har peget på, at det vil være for dyrt, at <b>gøre 
som i Norge</b>, hvor staten har finansieret en gennemgribende digitalisering 
af sin nationalsamling. 
</p>
</div>
</div><p>
»Men kulturarven interesserer ikke regeringen, og når det ikke interesserer 
dem, så afsætter de heller ikke midler til det«, siger han. </p><p><i class=" bl-elem">Har du selv en halv milliard, eller hvad det vil koste?</i></p><p>
»Nej, men for det første skal vi finde ud af, hvad det koster. Og så skal vi 
lægge en plan for de næste 20-30 år. Det kunne lægges ind som et punkt i 
finansloven, så der blev afsat penge løbende til at digitalisere. Det 
behøver jo ikke stå klar i 2016«, siger han. 
</p><h3>
Nye muligheder 
</h3><p>
Fra både Nationalmuseet og Statens Museum for Kunst lyder det, at mindre, 
drypvise bevillinger igennem årene har gjort det muligt for begge 
institutioner at digitalisere nogle af teksterne og værkerne løbende. 
Gevinsten, lyder det, er først og fremmest at samlingerne kommer ud til 
langt flere mennesker. 
</p><div class="art-quote article-box">
<p class="quote"/>
<blockquote>
<p class="quote-txt">
Vi digitaliserer meget, men vi kunne digitalisere meget mere
</p>
<p class="sender">
Asbjørn Hellum, rigsarkivar 
</p>
</blockquote>
</div><p>
På Rigsarkivet i København har man – primært af egen lomme siden 2002 – 
digitaliseret op mod 10 millioner aftryk af dokumenter om året. Det handler 
især om populære samlinger som kirkebøger og folketællinger. </p><p>
Hvor Rigsarkivets læsesale i København tidligere havde 110.00 besøgende på et 
godt år, er der i dag mellem fem og syv millioner brugere i Danmark og 
udlandet på de digitale arkiver. Det vidner ifølge rigsarkiver Asbjørn 
Hellum om den store gevinst ved at digitalisere: 
</p><p>
»Vi digitaliserer meget, men vi kunne digitalisere meget mere,« siger han. 
</p><p>
»Vores store udfordring er, at vi selv skal finde pengene. Det har vi været 
heldige med indtil nu, men det kan blive svært at opretholde den høje 
produktion, og jeg ved ikke, om vi kommer til at holde niveauet bare næste 
år«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2494950/forsker-google-overtager-vores-litteraere-arv/">Forsker: Google overtager 
vores litterære arv </a></p><p>
Marianne Jelved skriver i mailen til Politiken, at »der kan her være 
betydelige fordele ved et større samlet initiativ,« og at Kulturministeriet 
og Kommunernes Landsforening i fællesskab, gennem Danskernes Digitale 
Bibliotek, har givet midler til et forprojekt, der skal kortlægge 
mulighederne. 
</p><p class=" bl-elem">
I går sagde litteraturprofessor ved Roskilde Universitet Lasse Horne 
Kjældgaard, at digitaliseringen både er »en folkeoplysnings- og 
forskningsopgave, der bliver underprioriteteret«. Ligesom direktør på Det 
Kongelige Bibliotek, Erland Kolding efterlyser politiske visioner – og 
økonomiske midler – til en digitalisering af kulturaven. 
</p>	
</div>

</div></body></html>
