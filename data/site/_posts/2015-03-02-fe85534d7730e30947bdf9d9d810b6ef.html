---
layout:     post
title: 	    "Kvinde fængslet for mistænkelige dødsfald på sygehus"
post_author:	    
post_date:	    Mon, 02 Mar 2015 18:16:58 +0100
post_site:	    politiken.dk 
post_link:	    http://politiken.dk/indland/ECE2570603/kvinde-faengslet-for-mistaenkelige-doedsfald-paa-sygehus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter et grundlovsforhør for dobbeltlukkede døre er en kvinde 
varetægtsfængslet i sag om dødsfald på sygehus.
</p><p>
Retten i Nykøbing Falster har sent mandag eftermiddag besluttet at 
varetægtsfængsle en 29-årig kvinde, der er sigtet i forbindelse med flere 
mistænkelige dødsfald på Nykøbing Falster Sygehus.
</p><p>
Efter et længerevarende retsmøde besluttede dommer Henning Larsen, at kvinden 
skulle varetægtsfængsles i tre uger.
</p><p><b class="ext-link">REAKTION</b><a class="embeddedlink" href="http://politiken.dk/indland/ECE2570417/efter-anholdelse-sygehusledelse-har-fokus-paa-ansatte/">Efter anholdelse: Sygehusledelse har 
fokus på ansatte</a></p><p>
Ritzau erfarer, at sigtelserne er rejst efter straffelovens paragraf 237, som 
drejer sig om manddrab.
</p><p>
Kvinden nægter sig skyldig i sigtelserne mod hende, oplyser hendes advokat, 
Torben Groth Madsen, til Ritzau.
</p><p>
Hun er mistænkt for at være indblandet i flere mistænkelige dødsfald på 
sygehuset.
</p><h3>
Retsmøde uden tilhørere
</h3><p>
Grundlovsforhøret er blevet holdt for såkaldt dobbeltlukkede døre, hvilket 
betyder, at sigtelsen mod kvinden ikke er offentlig. Det er derfor sparsomt 
med oplysninger om, hvad mistanken mod hende er begrundet i.
</p><p>
Efter retsmødet fortæller advokaturchef Jeanette Wincentz Andersen, 
Sydsjællands og Lolland-Falsters Politi, om sagen mod kvinden: »Det 
er en meget usædvanlig sag«, lyder det fra advokaturchefen.
</p><p>
Flere pårørende til kvinden var mødt frem i retten, og efter at dommeren havde 
åbnet dørene for offentligheden igen og orienteret om fængslingen, stod en 
kvinde grædende foran retslokalet og talte i telefon.
</p><p class=" bl-elem">
Også den 29-åriges forældre var til stede i retten, men ingen af den sigtedes 
pårørende ønskede at tale med pressen.
</p>	
</div>
</div></body></html>
