---
layout:     post
title: 	    "Politiet leder efter beviser i Se og Hør-sag"
post_author:	    
post_date:	    Tue, 17 Feb 2015 13:40:50 +0100
post_site:	    politiken.dk 
post_link:	    http://politiken.dk/kultur/medier/ECE2549849/politiet-leder-efter-beviser-i-se-og-hoer-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I denne uge begynder politiet at gennemgå det beslagte bevismateriale i Se og 
Hør-sagen, skriver BT. 
</p><p>
Politiet vil blandt andet tjekke mails og telefoner for at undersøge, om 
offentligt ansatte har givet ugebladet fortrolige oplysninger mod betaling 
via den såkaldte tiptelefon. Aller Media har i både landsret og Højesteret 
modsat sig med henvisning til kildebeskyttelsen. Men Højesteret afgjorde i 
januar, at politiet må lede efter beviser i det beslaglagte materiale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2504957/chef-for-ugeblad-dommere-gradboejer-kildebeskyttelsen/">Chef for ugeblad: Dommere 
gradbøjer kildebeskyttelsen</a></p><p>
»Alt materialet overgår nu til os og bliver fysisk placeret hos os under 
særligt sikre forhold. Vi har et hold af efterforskere og it-specialister, 
og jeg forventer, at de går i gang med sagen om få dage«, siger 
politiinspektør i Københavns Vestegns Politi Bent Isager-Nielsen til BT. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2504887/hoejesteret-politiet-maa-se-fortroligt-se-og-hoer-arbejde/">Højesteret: Politiet må 
se fortroligt Se og Hør-arbejde</a></p><p>
Ifølge avisen skal en person fra retten dog være til stede under gennemgangen 
for at afgøre, om materialet har betydning for politiets efterforskning. 
</p><p class=" bl-elem">
Til efterforskningen har politiet inddraget et mødelokale på politigården i 
Albertslund, hvor kun efterforskningsholdet i Se og Hør-sagen har adgang. 
</p>	
</div>
</div></body></html>
