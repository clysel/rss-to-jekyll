---
layout:     post
title: 	    "Løsladelse af Omar el-Hussein undrer politikere "
post_author:	    
post_date:	    Sun, 22 Feb 2015 12:38:54 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557860/loesladelse-af-omar-el-hussein-undrer-politikere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Der studses både i Venstre, Socialdemokraterne og SF over, at den 22-årige 
Omar el-Hussein blev sat på fri fod af Østre Landsret, to uger før han begik 
sidste weekends terrorangreb i København.
</p><p>
Manden kom på fri fod på trods af, at han få uger forinden havde fået en dom 
på to år for et groft knivoverfald, som han havde erkendt sig skyldig i. Men 
han havde kun siddet bag tremmer i et år som varetægtsfange. Og løsladelsen 
skete også på trods af, at han ved flere tidligere domme var prøveløsladt 
før tid på betingelse af, at han ikke begik ny kriminalitet. 
</p><p>
For tre uger siden blev Omar el-Hussein sluppet ud, fordi knivsagen var anket 
af anklageren og først kunne komme i landsretten til august. Retten 
vurderede, at han ikke burde vente så længe i sin celle, fordi han dermed 
risikerede at sidde længere, end han ville ende med at blive dømt til. 
</p><p><b class="ext-link">HUL I LOVEN</b><a class="embeddedlink" href="http://politiken.dk/indland/ECE2557533/hul-i-loven-mange-faengslede-loeslades-uden-opfoelgning/">Mange fængslede løslades uden 
opfølgning </a></p><p>
Men Karsten Lauritsen (V) finder beslutningen om at slippe Omar el-Hussein fri 
»meget mærkelig«, og han har krævet en redegørelse om forløbet. 
</p><p>
»Landsretten burde have berammet ankesagen, inden der var gået to tredjedele 
af den straf, han var idømt i byretten. Så kunne man have beholdt ham bag 
tremmer indtil da«, siger Karsten Lauritzen med henvisning til, at det er 
normal praksis at afsone to tredjedele. 
</p><p>
Venstres krav bakkes op af Socialdemokraternes ordfører Trine Bramsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2557742/ingen-fortalte-pet-om-loesladelse-af-omar-el-hussein/">Ingen fortalte PET om 
løsladelse af Omar el-Hussein </a></p><p>
Og selv hvis ankesagen først kunne gennemføres til august, burde retten i det 
mindste have beholdt Omar el-Hussein i varetægt frem til et tidspunkt 
svarende til, at han havde udstået to tredjedele af byrettens straf, 
fortsætter V-politikeren. Det vil sige frem til maj i år. 
</p><p>
Da Omar el-Hussein havde tilstået knivoverfaldet, og uenigheden i retten kun 
stod om, hvor vidt knivoverfaldet var grov vold eller drabsforsøg, var der 
heller ikke udsigt til, at danskpalæstinenseren ville få en mindre straf end 
de to år. Det ville efter Karsten Lauritzens opfattelse derfor ikke være en 
krænkelse af hans retsstilling at holde ham indspærret i længere tid end det 
ene år. 
</p><p>
»Når man tænker på den <i>track record</i>, som manden 
havde med flere tidligere domme (for blandt andet ulovlig våbenbesiddelse, 
red.) samt mistanken om, at han var blevet religiøst radikaliseret i 
fængslet, er det utroligt, at man lod ham gå«, siger Karsten Lauritzen.
</p><h3>
Hint til kommuner
</h3><p>
Karina Lorentzen Dehnhardt, ordfører i SF, siger, at løsladelsen »klart viser 
nogle dilemmaer«.
</p><p>
»Det afhænger selvfølgelig af, hvor bekymret man er for personens adfærd, om 
man vil tage en chance. Det gjorde retten her. Men på den anden side ønsker 
vi i et retssamfund ikke at frihedsberøve længere, end der kan dømmes til«.
</p><p>
Karina Lorentzen Dehnhardt retter sit kritiske fokus på, at varetægtsfængslede 
slippes ud uden opfølgning, modsat dem, der har afsonet en dom, og som får 
et planlagt udslusningsforløb. Hun spurgte før terrorangrebene 
justitsminister Mette Frederiksen (S), om ikke varetægtsfængslede skal have 
lovkrav på en handlingsplan. 
</p><p>
»Der eksisterer ikke noget tydeligt hint til kommunerne om at følge op på 
varetægtsfængslede«, fastslår SF’s ordfører.
</p><p class=" bl-elem">
Hverken kriminalforsorgen eller Rigsadvokaten har tal på, hvor mange 
varetægtsfængslede der lukkes direkte ud efter anke af en dom eller af andre 
grunde.
</p>	
</div>
</div></body></html>
