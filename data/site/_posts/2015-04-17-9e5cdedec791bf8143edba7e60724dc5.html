---
layout:     post
title: 	    "Traditionelle rejsebøger får skarp konkurrence fra nicheudgivelser"
post_author:	    
post_date:	    Fri, 17 Apr 2015 14:59:05 +0200
post_site:	    politiken.dk 
post_link:	    http://politiken.dk/rejser/temarejser/ECE2628712/traditionelle-rejseboeger-faar-skarp-konkurrence-fra-nicheudgivelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Rejsebøger eller -guider på dansk</h4>
<div class="fakta-body" data-buildingblock="embedded_factboxlink">
<p>
For bare få år siden var Turen går til-rejsebøgerne fra Politikens Forlag 
stort set den eneste rejsebog på dansk eller guideudgivelse fra et dansk 
forlag. Sådan ser det slet ikke ud længere. Herunder er et udvalg. 
</p><p><b>'Ella Bellas Eventyr'</b> - rejsebogsserie til børn. Skrevet af Sara Helena 
Kangas og udgivet på Forlaget Bolden ApS. 
</p><p><b>'Small Wonders of Rome'</b> - første udgivelse i en serie fra forlaget A 
Book From Lind. 
</p><p><b>'Med familien i ...'</b> - fransk børnebogsserie oversat og udgivet af 
Politikens Forlag. 
</p><p><b>'There Are Places' </b>- inspirationsbog til London skrevet af Lise Lotte 
Frederiksen. 
</p><p><b>'90files Berlin'</b> - e-bogsguide udgivet af det danske forlag Cornfield 
Press. 
</p><p><b>'Lonely Planet' </b>- international rejsebogsserie, der siden 2013 også er 
udkommet på dansk. 
</p><p><b>'Politikens Kort og Godt'</b> - oversat rejseguide fra Politikens Forlag. 
</p><p><b>'Vide Verden' </b>- rejsebogsserie udgivet af Aarhus Universitetsforlag. 
</p><p class=" bl-elem"><b>'Momondo Places'</b> - rejseguide-app fra flysøgemaskinen Momondo. 
</p>
</div>
</div><div class="art-fakta article-box">
<h4 class="">
Hvilke rejsebøger bruger du?</h4>
<p class="fakta-body" data-buildingblock="embedded_factboxlink">
Hvordan forbereder du dine rejser og hvilke bøger, guides, sociale medier 
eller apps bruger du? Vi vil gerne høre fra dig. Skriv i kommentarfeltet 
nederst på siden.
</p>
</div><p>
Reolhylderne hos Politikens rejseredaktion er godt et billede på udviklingen 
på markedet for rejsebøger og -guides. 
</p><p>
Foruden de røde rækker med 'Turen går til' fra Politikens Forlag og de 
blåryggede klassikere fra 'Lonely Planet' har nicheguides og bøger fra 
ukendte forlag fundet vej. 
</p><p>
De nyeste i flokken er blandt andre pamfletten 'Small Wonders of Rome' fra det 
lille danske forlag A Book From Lind, serien 'Med Familien i ...', 
børnebogsserien 'Ella Bellas Eventyr' de dybdegående, intellektuelle 'Vide 
Verden' fra Aarhus Universitetsforlag, storbyguider fra det eksklusive 
tøjmærke Louis Vuitton samt små, cool cykelguides fra det engelske 
cykeltøjsmærke Rapha. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2163584/alternative-rejseboeger-guider-til-mode-cykelruter-og-lande-der-ikke-eksisterer/">Alternative rejsebøger guider 
til mode, cykelruter og lande, der ikke eksisterer</a></p><p>
Og så er der udgivelserne, der ikke kan ses på hylden, fordi de ikke er 
udkommet fysisk. 
</p><p>
Det er for eksempel den nye rejseguide '90files Berlin', der udgives af det 
lille nystartede danske forlag Cornfield Press som e-bog. Bogen består af 90 
kritiske anmeldelser af seværdigheder og aktiviteter i Berlin og er skrevet 
til »voksne for børnenes skyld«, som det kryptisk hedder. 
</p><p>
Udgiveren bag, forfatter og redaktør Jacob Egevang, forklarer baggrunden for 
udgivelsen således:<br/><br/>
»Jeg har generelt oplevet, at det var en udfordring at finde rejselitteratur 
til børnefamilien, der ikke kun handlede om, hvor man kunne finde pusleborde 
og gode elevatorforhold, men som også guidede til oplevelser, der styrker 
sammenholdet i familien og bidrager til børnenes dannelse. Så nu har jeg 
selv skrevet den bog, jeg har savnet«, siger Jacob Egevang. 
</p><h3>
For meget information 
</h3><p>
Jacob Egevang mener, at der en tendens til, at rejsebøger er turistkontorernes 
forlængede arm med for meget positivt stof. Derfor udgøres '90files Berlin' 
af anmeldelser. 
</p><p>
»Vi kan ikke rigtigt bruge de ukritiske guider til noget. Vores anmeldelser er 
kritiske, men også begejstrede. Subjektive anbefalinger har stor værdi i en 
tid, hvor de anbefalinger, man får på eksempelvis de sociale medier, ikke 
altid er lige kvalificerede«, siger Jacob Egevang, der ser '90files Berlin' 
som et supplement til de traditionelle rejseudgivelser. 
</p><p>
»De er gode til alt det praktiske. Det har vi bevidst valgt ikke at have med. 
I stedet har vi fokus på oplevelser, der er sjove og dannende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2602199/her-er-fem-gode-spisesteder-paa-budget-i-berlin/">Her er fem gode spisesteder på 
budget i Berlin</a></p><p>
'90files Berlin' er bevidst holdt på et forholdsvis lavt antal anbefalinger. 
Det samme gør sig gældende for en anden ny rejseguideudgivelse - 'Small 
Wonders of Rome'. Jakob Vestergaard, der sammen med designer Tine Lind står 
bag projektet, fortæller, at det er meget bevidst, at der 'kun' er 42 tips i 
bogen. 
</p><p>
»Jeg har aldrig været den store fan af for eksempel Lonely Planet. Der er alt, 
alt for meget information. Det er for uoverskueligt at komme igennem. Vores 
bog skal ikke dække alt i Rom, men være et lille velkurateret udvalg af 
lokale steder med en særlig kvalitet«, siger Jakob Vestergaard, der 
sideløbende med sit forlagsarbejde er rejseredaktør på Information. 
</p><p>
'Small Wonders of Rome' henvender sig til dem, der kender Rom godt, men gerne 
vil se noget nyt, eller til dem, der tager på kortere rejser og gerne vil 
opleve »det rigtig gode issted i stedet for det kendte issted«, som Jakob 
Vestergaard formulerer det. 
</p><h3>
Den gamle rejsebog er ikke død 
</h3><p>
Og så skulle man måske tro, at de mange smalle, nicheorienterede udgivelser er 
den langsomme død for de traditionelle rejsebøger på markedet. 
</p><p>
Sådan ser turismeforsker Anders Sørensen fra TourismLab dog ikke på det. Han 
har researchet emnet i noget tid og udgiver med en australsk kollega en bog 
om rejsebøger senere i 2015. 
</p><p>
»Påstanden om den konventionelle rejsebogs snarlige død er overdrevet. Det er 
ikke sikkert, at den fortsætter som fysisk bog, men den har stadig sin 
berettigelse, fordi mange rejsende stoler på den vinkel rejsebogen har på 
verden. Den er troværdig og vi har tillid til, at det, der er udvalgt i 
bogen, er værd at se og værd at vide noget om«. 
</p><p>
Anders Sørensen siger, at de mange nye småudgivelser er konsekvensen af, at 
det i dag er meget nemt at selvpublicere - både fysiske bøger samt apps 
eller e-bøger - men tendensen er også et udtryk for, at hvis man har noget 
specifikt på hjerte som forfatter, er der sikkert også andre, der gerne vil 
læse om det. 
</p><p>
»Hvis du har et fokus på noget og er entusiastisk, giver det ofte en mere 
indholdsrig oplevelse og indsigt for dem, der læser det«. 
</p><p>
Turismeforskeren mener dog også, der er en vigtig lighed mellem brede 
rejsebogsudgivelser og de små nicheprodukter. 
</p><p>
»Der er en moralsk tone, der fortæller dig, at du skal opleve noget ingen 
andre ellers kommer til at opleve«, siger Anders Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/ECE2520644/guide-her-spiser-du-bedst-i-rom/">Guide: Her spiser du bedst i 
Rom</a></p><p>
For at bruge '90files Berlin' skal man have en e-bogslæser installeret. Bogen 
vil blive relanceret hvert halve år, hvor dem, der har købt bogen, skal 
investere i den igen. '90files Berlin' koster 90 kroner. 
</p><p>
'Small Wonders of Rome' koster 6 euro (cirka 45 danske kroner) og vil blive 
opdateret en gang om året. Dette forår kommer yderligere to nicheguides til 
Rom. 
</p><p>
Begge forlag har også andre udgivelser planlagt; blandt andet guides til 
København. 
</p><h3>
Hvilke guidebøger bruger du på rejsen? 
</h3><p class=" bl-elem">
Hvordan forbereder du dine rejser og hvilke bøger, guides, sociale medier 
eller apps bruger du? Vi vil gerne høre fra dig. Skriv i kommentarfeltet 
herunder. 
</p>	
</div>

</div></body></html>
