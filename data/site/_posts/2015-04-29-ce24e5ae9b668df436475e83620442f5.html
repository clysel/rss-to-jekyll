---
layout:     post
title: 	    "FC Vestsjælland slider sig flot i klubbens første pokalfinale"
post_author:	    
post_date:	    Wed, 29 Apr 2015 20:08:48 +0200
post_site:	    politiken.dk 
post_link:	    http://politiken.dk/sport/fodbold/ECE2648899/fc-vestsjaelland-slider-sig-flot-i-klubbens-foerste-pokalfinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For en uge siden skaffede FC Vestsjælland et perfekt udgangspunkt for at 
spille sig i pokalfinalen, da det i den første af to semifinaler mod 
SønderjyskE blev til en 2-0-sejr på eget græs. 
</p><p>
Onsdag gjorde holdet arbejdet færdigt med hiv og sving, da FC Vestsjælland 
slap fra Sønderjyske med et 0-1-nederlag. Dermed er vestsjællænderne i 
finalen med samlet 2-1. 
</p><p><b class="ext-link">JAMEN, DOG:</b><a class="embeddedlink" href="http://politiken.dk/sport/fodbold/ECE2647704/de-har-andet-at-taenke-paa-i-det-soenderjyske-end-en-pokalfinale/">De har andet at tænke på i det 
sønderjyske end en pokalfinale</a></p><p>
Sjællænderne fik ellers en skrækkelig start på kampen, hvor SønderjyskE kom 
aggressivt ud, og allerede efter fem minutter bragte hjemmeholdet sig i 
front. 
</p><p><b>Absalonsen slog til</b></p><p>
Marvin Pourie spillede bolden ind i feltet til Johan Absalonsen, som tog den 
med og afsluttede tæt på baglinjen. Thomas Mikkelsen i FCV-målet så ikke alt 
for heldig ud, da bolden fik lov til at trille ind i det lange hjørne. 
</p><p>
1-0 til hjemmeholdet, og så var der ellers lagt op til en intens fight. 
</p><p>
Der blev da også skabt chancer i resten af første halvleg, men begge hold 
havde svært ved at blive rigtigt farlige, og dermed blev det ved den ene 
scoring i de første 45 minutter. 
</p><p>
Forventede fansene, at hjemmeholdet ville komme blæsende ud i jagten på 
2-0-målet fra starten af anden halvleg, blev de skuffede. 
</p><p><b>Flot hug mod overliggeren</b></p><p>
Sønderjyderne var meget påpasselige med ikke at lukke det mål ind, som kunne 
gøre missionen om at booke finalebillet umulig. 
</p><p>
Men efter 10 minutter var SønderjyskE alligevel tæt på, da Silas Songani 
bragede et forsøg på overliggeren. 
</p><p>
Herfra var det meget småt med chancer i begge ender, og vestsjællænderne var 
dygtige til at tage tempo ud af kampen og vinde masser af tid på dødbolde. 
</p><p><b>Slidte sønderjyder</b></p><p>
SønderjyskE-spillerne virkede slidte, og holdet formåede slet ikke at få lagt 
pres på gæsterne, førend i de sidste fem minutter, hvor Thomas Mikkelsen 
blandt andet leverede en kanonredning på et skud fra Pierre Kanstrup. 
</p><p>
FC Vestsjælland holdt stand til sidst, og holdet er nu klar til pokalfinalen 
for første gang i klubbens historie. 
</p><p class=" bl-elem">
I finalen 14. maj skal FC Vestsjælland møde enten FC København eller Esbjerg, 
som spiller semifinale torsdag. Det første opgør i København mellem de to 
klubber endte 1-1. 
</p>	
</div>

</div></body></html>
