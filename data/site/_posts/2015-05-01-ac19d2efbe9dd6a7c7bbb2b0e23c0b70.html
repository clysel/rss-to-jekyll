---
layout:     post
title: 	    "Søren Gade: »Det, jeg var igennem, kunne ingen stå igennem«"
post_author:	    
post_date:	    Fri, 01 May 2015 23:28:35 +0200
post_site:	    politiken.dk 
post_link:	    http://politiken.dk/indland/politik/ECE2651796/soeren-gade-det-jeg-var-igennem-kunne-ingen-staa-igennem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er flere dimensioner i det politiske comeback, som tidligere 
forsvarsminister Søren Gade (V) i går bebudede med en kreds i det vestlige 
Aalborg som affyringsrampe. 
</p><p>
Den mest åbenbare er, at han med sin melding her i valgperiodens 11. time 
gavner Lars Løkke Rasmussens (V) muligheder for at vinde folketingsvalget. 
Det har næppe været alle Lene Espersens (K) 27.457 personlige stemmer i 
Nordjylland, der i 2007 i realiteten var konservative. 
</p><p>
I en storkreds uden de helt store stemmeslugere i hverken Venstre eller de 
øvrige partier spås Gade store chancer for at skovle stemmer ind til 
Venstre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651275/soeren-gade-goer-comeback-stiller-op-til-folketingsvalget/">Søren Gade gør comeback: 
Stiller op til folketingsvalget</a></p><p>
Men om han når helt op på de næsten 24.000 personlige stemmer, han fik, da han 
ved 2007-valget var på toppen af sin karriere som en forunderligt populær 
forsvarsminister for en stadigt mere upopulær Irak-krig, er det umuligt at 
sige. 
</p><h3>
Mørbanket 
</h3><p>
Søren Gade trak sig efter en stribe møgsager på forsvarsområdet og har ofte 
udtalt sig offentligt om, hvordan han fysisk og mentalt var mørbanket, da 
han i begyndelsen 2010 bad om at stoppe som minister. Adspurgt, om han 
frygter at havne i et sort hul igen, svarer Søren Gade: 
</p><p>
»Det, jeg var igennem, kunne ingen stå igennem. Tag sådan en som Troels Lund 
Poulsen. Han gjorde det eneste rigtige, dengang han fik en røvtur. Han tog 
orlov, og da det viste sig, at der ikke var noget i sagen, så kom der jo 
ikke blomster fra dem, der havde svinet ham til og sagt, at han lugtede af 
død og ødelæggelse. Jeg vil stilfærdigt sige, at det er en omkostning. Det 
er ikke for at pive eller være tudekiks. Det er et ræsonnement. Jeg vil 
gerne bede dig lave en liste over, hvor mange der har været sådan en tur 
igennem. Du kan ikke finde mange, der kan stå op bagefter«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2468959/soeren-gade-trumfer-loekke-og-kristian-jensen-i-ny-maaling/">Søren Gade trumfer Løkke og 
Kristian Jensen i ny måling</a></p><p><i class=" bl-elem">Jo, men frygter du ikke sådan en tur igen?</i></p><p>
»Det kan du komme ud i alle steder i dit liv. Også som administrerende 
direktør i en virksomhed. Hvis du siger, at jeg er blevet svagpisser af det, 
så vil jeg sige nej. Men jeg er blevet mere kynisk og mere bevidst om, hvad 
jeg skal sige ja og nej til«. 
</p><h3>
Vigtig brik 
</h3><p>
Venstrepolitikeren Troels Lund Poulsen, som Søren Gade nævner, er en vigtig 
brik i en anden vigtig dimension til forståelsen af af Søren Gades comeback. 
</p><p>
Poulsen stod sammen med partiets energiordfører Lars Christian Lilleholt 
centralt i defensoratet af Lars Løkke Rasmussen i sidste års dramatiske 
forløb frem mod hovedbestyrelsesmødet, der var et mulehår fra at vippe Løkke 
af pinden som partiformand. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er blevet mere kynisk og mere bevidst om, hvad jeg skal sige ja og nej til
</p>
<p class="sender">
</p><p class=" bl-elem">Søren Gade</p> 

</blockquote>
</div><p>
I de afgørende timer blev Søren Gade, der dengang var direktør i Landbrug &amp; 
Fødevarer, brugt aktivt som trussel og potentiel modkandidat mod 
Jensen.</p><p>
I dag danner Gade, Poulsen og Lilleholt sammen med tidligere minister Hans 
Christian Schmidt en modpol til Jensen i Venstres magthierarki. Der er næppe 
tvivl om, at der fra den kant vil blive lagt massivt pres på Søren Gade for 
at stille op som alternativ til Kristian Jensen i tilfælde af et 
valgnederlag og Løkkes efterfølgende afgang. 
</p><p>
Gade afviser selv den tanke næsten lige så indigneret, som da han i efteråret 
svarede, at »det gør jeg fandme ikke«, da en Børsen-journalist ville vide, 
om han havde planer om at stille op til Folketinget. Om et eventuelt 
kommende formandskandidatur svarer Søren Gade: 
</p><p>
»Jeg ville undre mig, hvis jeg ikke blev spurgt om det. Men jeg har vitterlig 
ikke de ambitioner«. 
</p><h3>
Sover fuldstændigt roligt 
</h3><p>
Søren Gade førte torsdag aften samtaler med både Løkke og Jensen. 
</p><p>
Løkke, der før har skamrost Gade som »en stor kapacitet«, forholdt sig i går 
tavs om Gades comeback, mens Jensen roste beslutningen fra Gade, hvis 
fremtid i tilfælde af en valgsejr ifølge insidere i Venstre kan ligge i 
enten Udenrigsministeriet eller i et erhvervsrettet ministerium. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2405687/loekke-gade-vil-vaere-en-gevinst-for-venstre/">Løkke: Gade vil være en 
gevinst for Venstre</a></p><p>
Hvis ellers Irak-kommissionen på et tidspunkt kommer ud af stedet med sine 
undersøgelser, vil Gade skulle kombinere politikerlivet med at være genstand 
for undersøgelser i kommissionen. Det har han ifølge eget udsagn »ingen 
problemer med« og nævner, at han ikke var minister, da beslutningen om at gå 
med i krigen blev truffet. 
</p><p>
»Senere var der mange dejlige mennesker, der sørgede for, at jeg var travlt 
beskæftiget med mange spørgsmål. Hvad der er lavet af undersøgelser i min 
tid, gør, at jeg sover fuldstændig roligt«, siger Gade, der i dag bor 
skiftevis i Holstebro, i et nybygget sommerhus i Vedersø og hos en af to 
voksne døtre, når han er i København. 
</p><p class=" bl-elem">
Han skal vælges som kandidat på et opstillingsmøde 18. maj. Udskrives der valg 
før, har kredsen en nødprocedure, så Gade kan nå at blive opstillet 
alligevel. 
</p>	
</div>

</div></body></html>
