---
layout:     post
title: 	    "Oversigt: Høj dansk profil mod ebola"
post_author:	    
post_date:	    Sun, 10 May 2015 10:43:54 +0200
post_site:	    politiken.dk 
post_link:	    http://politiken.dk/udland/fokus_int/Ebola/ECE2663355/oversigt-hoej-dansk-profil-mod-ebola/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea er hårdt 
ramt af sygdommen. 
</p>


</div>
</div>
<p>
Ebolaepidemien bredte sig på et halvt år fra grænseområderne mellem Guinea, 
Sierra Leone og Liberia og helt frem til landenes hovedstæder. 
</p><p>
Først da det var tæt på for sent, reagerede verdenssamfundet og FN på de 
indtrængende advarsler fra især Læger uden Grænser. 
</p><p>
Her er pluk fra udviklingen, danske ministres politiske erklæringer, og 
hvordan danske myndigheder på samme tid håndterede henvendelser om hjælp til 
syge sundhedsarbejdere ansat af FN. 
</p><p><b>8. august </b>erklærer FN’s sundhedsorganisation, WHO, epidemien for 
»en trussel mod den internationale sundhed«. Det sker efter hård kritik af 
verdenssamfundet og FN. 
</p><p><b>16. september </b>siger præsident Barack Obama, at »situationen er ude af 
kontrol«. USA vil sende 3.000 marineinfanterister til Vestafrika, hvor de 
skal bygge behandlingscentre. 
</p><p><b>18. september:</b> I erkendelse af den svage og ukoordinerede indsats 
opretter FN’s Sikkerhedsråd en særlig ebolaenhed, UNMEER. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2663067/danmark-sagde-nej-til-ebolasyge/">Danmark sagde nej til ebolasyge</a></p><p><b>26. september </b>siger udviklingsminister Mogens Jensen (S) til Politiken: 
»Vi kan være godt tilfredse med det, vi har gjort indtil nu. Vi har reageret 
på de henvendelser, vi har fået ... Det her udvikler sig med en sådan hast, 
at der er behov for, at alle yder noget mere, og det kommer sikkert også til 
at ske for Danmarks vedkommende«. 
</p><p><b>I slutningen af september </b>og starten af oktober bliver sygehuspersonale 
i USA og Spanien smittet med ebola under behandling af patienter, der er 
ankommet fra Vestafrika. 
</p><p><b>20. oktober </b>beslutter EU at tilbyde FN en evakuerings- og 
behandlingsmekanisme for de internationale sundhedsarbejdere, der bliver 
smittet i Vestafrika. Udenrigsminister Martin Lidegaard (R) tilmelder 
Danmark systemet. 
</p><p><b>21. oktober</b> siger Martin Lidegaard til Jyllands-Posten: »Det er et 
meget stærkt signal, vi sender, fordi det er svært at skaffe 
sundhedspersonale nok, der er villige til at tage ud. Og med god grund. Vi 
skylder også de personer, der modigt er taget af sted, at levere en sådan 
garanti (for effektiv behandling, red.)«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/ECE2662035/hbfgnfg/">10 slides: Sådan vendte 
Danmark ryggen til ebolapatienter</a></p><p><b>23. oktober 2014 kl. 17.14:</b> EU sender varsel om en mulig ebolapatient, 
der skal svares senest kl. 21 samme dag. Patienten er en lokal FN-ansat og 
ikke direkte omfattet af EU-aftalen. Sundhedsstyrelsen svarer, at Danmark 
undersøger mulighederne. Sundhedsstyrelsen spørger Sundhedsministeriet, der 
spørger Statsministeriet, der svarer, at »det kan man ikke tage stilling 
til«. Danmark svarer aldrig endeligt på henvendelsen. 
</p><p><b>24. oktober </b>siger statsminister Helle Thorning-Schmidt (S) til Ritzau: 
»Ebola er i dag en trussel mod den globale sundhed. Alle lande har et ansvar 
for at handle«. 
</p><p><b>31. december</b><b>kl. 21.07:</b> Ny anmodning fra EU. Der skal svares 
senest 1. januar kl. 14.00. En kvindelig sydkoreansk læge har stukket sig 
selv efter at have taget en blodprøve på en ebolasyg.Sundhedsstyrelsen 
skriver til Sundhedsministeriet, at Danmark godt kan modtage patienten, der 
er omfattet af EU-aftalen.Tyskland siger ja 1. januar klokken 00.12. Danmark 
besvarer aldrig henvendelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2661191/i-dag-er-liberia-ebola-frit/">I dag er Liberia ebola-frit</a></p><p class=" bl-elem"><b>1. januar 2015</b> siger statsminister Helle Thorning-Schmidt (S) i sin 
nytårstale: »...Vi har en stolt tradition for at hjælpe, hvor der er krig og 
nød. Vi påtager os et ansvar. Jeg tænker på de soldater, vi fortsat har i 
Afghanistan. Vores jagerpiloter i luften over Irak (...). Og jeg tænker på 
de danske sygeplejersker, læger og beredskabsfolk, der er taget til Port 
Loko i Sierra Leone. De har forladt en tryg hverdag for at hjælpe mennesker 
med den dødelige og smitsomme sygdom ebola. Det er en farlig opgave. Ja, det 
er ægte heltemod«. 
</p>	
</div>

</div></body></html>
