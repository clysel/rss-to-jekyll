---
layout:     post
title: 	    "Ny digtsamling forsøger på klodset vis at registrere intensitet"
post_author:	    
post_date:	    Mon, 30 Mar 2015 08:31:01 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2606701/ny-digtsamling-forsoeger-paa-klodset-vis-at-registrere-intensitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Alting sker så meget</h4>
<h5>
Esben Weile Kjær</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Digte. I Do Art Books, 112 sider, 175 kroner. Tre hjerter.
</p></div>
</div><p>
De 54 digte i Esben Weile Kjærs anden bog, digtsamlingen ' Alting sker så 
meget', ledsages af forfatterens egne fotografier, skævt vinklede snapshots 
af unge kroppe og urbane landskaber. 
</p><p>
Digtene er selv dokumentariske, i den forstand at de følger et ungt jeg, 
Esben, og en gruppe venner i forskellige situationer, en del af dem 
festrelaterede, med hvad dertil hører af sex og småkriminalitet, natklubber, 
beruselse og hiv-tests dagen derpå. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2598096/elegant-kunstnerroman-er-en-dybt-fascinerende-fortaelling/">Elegant kunstnerroman er en 
dybt fascinerende fortælling</a></p><p>
Titlen ' Alting sker så meget' indkapsler egentlig fint den grundstemning af 
intensitet, digtene forsøger at registrere: Alt det, der sker, sker med en 
særlig intensitet. Det sker ' så meget', tidstypisk udtrykt. 
</p><p>
Det er, som om Esben Weile Kjær med ' Alting sker så meget' vil bruge poesien 
som et kamera, men lader det stå i ' auto mode'. Det er meningen, 
selvfølgelig, men resultatet bliver nogle ret diffust fokuserede digte. 
</p><h3>
Mangelfuld beherskelse af virkemidlerne 
</h3><p>
Når jeg skriver, at kameraet får lov at stå på den automatiske indstilling, 
mener jeg, at digtene stræber efter den skødesløse umiddelbarhed, der ligger 
i det spontane og uskarpe, men også ærlige snapshot. De vil ikke kun 
fastholde en flygtig intensitet ved at fortælle om den, men også ved at 
ligne den: ved at springe som en springende bevidsthed og myldre med 
talesprogets upræcise småord. 
</p><p>
Men jeg mener også, at der i brugen af autoindstillingen kan lure en 
mangelfuld beherskelse af virkemidlerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/">Virtuos forfatter skriver 
virkelighedsnært fra erindringens skyttegrav </a></p><p>
Hvilket på sin egen måde godt kan fungere, men ikke gør det, når f. eks. 
uklarheden i billedsproget gør, at meningen kun skimtes. Her i digtet ' 
souvenir': »jeg føler mig født i en lomme/og selvom jeg er svær/selv at 
styre for tiden/så er det som om/at træ ikke splintrer så meget længere/som 
om at tidslommen/har fundet sit tag/i blot at være kvælende/overfor nye 
mennesker/i en lidt for gammel verden«. Det uskarpe fokus kommer dermed også 
til at sløre de erfaringer, som digtene gerne vil tale om. Erfaringer af, 
hvordan det er at tilhøre en generation, der er opvokset lige meget i en 
digital og en fysisk virkelighed, og om queer seksualitet, identitet og 
længsel. 
</p><h3>
Gengivelse af ømhed 
</h3><p>
Samtidig er digtene nemlig meget villige til at spejle andres klicheer om 90' 
ergenerationen. 
</p><p>
Det kan f. eks. lyde sådan her om at være en »historieløs 90' erfødt nomade«, 
hvis »identitet gik tabt« med den første Game Boy: »jeg leder i alt det 
fysiske/søger med redskaber som intet kan se/guldgraver i jeres galaxer/og 
samler min identitet på ny i kraft af jeres/det jeg finder kigger jeg på og 
gengiver«. Det føles mere klodset end skødesløst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2585756/noegternheden-samler-sig-som-et-eksistentielt-kuldenedfald-i-skilsmisseroman/">Nøgternheden samler sig som et 
eksistentielt kuldenedfald i skilsmisseroman</a></p><p>
Det går bedre i et digt som digtsamlingens sidste, der beskriver en opvågnen 
og overgiver sig til en sætnings-og billedmæssig enkelhed: »jeg vågner af et 
ansigt/der presser sig op imod min armhule/er i tvivl om hvem du er//du 
vender dig/drikker sporadisk af et glas/stønner lidt/tager din telefon op//i 
lyset fra skærmen kan jeg se dit ansigt/jeg genkender det/en hånd aer min 
fod/vi er flere//der er et vandrør der er sprunget nede i stuen/i 
vindueskarmen ved siden af sengen/står et akvarium/fiskene flyder rundt i 
overfladen/de har fået en overdosis/sagde Andree i går//lyden af varm 
menneskekrop/der rammer et meget koldt gulv/tror den kommer fra 
badeværelset/du er okay, kan jeg se//den nye sol kaster en stribe lys 
indover dig/får dig op at ligge på et bord/alting sker så meget/men ingen 
skal drukne her«. 
</p><p class=" bl-elem">
Det fungerer, selv om - ja, måske fordi - det er helt banalt i sin gengivelse 
af den ømhed og afmattede sårbarhed, der modsvarer intensiteten. 
</p>	
</div>

</div></body></html>
