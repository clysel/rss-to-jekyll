---
layout:     post
title: 	    "Terrorbombe runger stadig efter 21 år"
post_author:	    
post_date:	    Thu, 05 Mar 2015 11:31:51 +0100
post_site:	    politiken.dk 
post_link:	    http://politiken.dk/magasinet/feature/ECE2574480/terrorbombe-runger-stadig-efter-21-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p/><hr class="img-placeholder" data-classname="aside-img" data-src="http://multimedia.pol.dk/archive/00918/ARGENTINA_BOMBING_T_918266" data-id="918266" data-imgtype="jpg" data-caption="Det jødiske kulturcenter midt i Buenos Aires blev fuldstændig ødelagt af en bombe 18. juli 1994. 85 mennesker mistede livet. Foto: Alejandro Pagni/AP Photo"/><p>
Næsten 21 år efter at et terrorangreb lagde et jødisk kulturcenter i ruiner og 
dræbte 85 i Buenos Aires, håber de efterladte stadig at finde svaret på, 
hvem der ville de argentinske jøder til livs. Med fornyet blæst om sagen og 
dermed håb om nye oplysninger mødte en række familier i går frem ved landets 
parlament for at bede den argentinske regering om at åbne alle hemmelige 
arkiver og starte forfra med efterforskningen. 
</p><p>
»I 21 år har attentatet været genstand for politisk manipulation, 
hemmelighedskræmmeri og røgslør. Vi bliver ved med at kræve svar på vores 
spørgsmål«, siger Laura Ginsberg, der mistede sin mand i det endnu 
uopklarede attentat og utrætteligt har lagt pres på skiftende regeringer 
lige siden. Denne dag er hun ledsaget af syv oppositionspolitikere og den 
argentinske modtager af Nobels Fredspris Adolfo Pérez Esquivel, der alle 
støtter de jødiske familiers krav om åbne arkiver og en ny kommission til at 
kulegrave sagen. 
</p><p>
»Vi ved, at de hemmelige arkiver findes, selv om regeringen siger noget 
andet«, hævder Ginsberg. 
</p><p>
Præsident Cristina Fernández Kirchner afviser, at hendes regering har noget at 
skjule, men er kommet under voldsomt pres fra alle sider, siden den 
statsadvokat, der efterforskede hendes egen rolle i sagen, blev fundet død i 
januar. Statsadvokat Alberto Nisman mente, at Iran og Hizbollah stod bag 
attentatet, og at præsident Kirchner havde indgået en aftale med Iran om 
favorable handelsvilkår til gengæld for at beskytte Iran mod anklagerne. 
Beviserne for komplottet skulle Nisman have fremlagt i Argentinas kongres 
dagen efter sin død. 
</p><h3>
Dommer kasserer materialet 
</h3><div class="art-fakta article-box">
<header><h4 class="">
Hovedpersonerne</h4>
</header><div class="fakta-body" data-buildingblock="embedded_factboxlink">
<p><b>Alberto Nisman</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Argentina_Prosecuto_918308w.jpg" alt="" border="0"/><span class="caption"><span class="f-img-caption">Foto: 
</span>Natacha Pisarenko/AP Photo</span></span></p><p><b>Havde i 10 år været chef</b> for den særlige enhed hos 
anklagemyndigheden, der efterforskede bombeangrebet på det jødiske 
kulturcenter i Buenos Aires. 14. januar i år beskyldte han præsident 
Cristina Kirchner og flere ministre for at dække over Irans indblanding i 
terrorangrebet. Fem dage senere blev han fundet død i sit hjem, dagen før 
han skulle have fremlagt sin efterforskning for Kongressen. Kort før sin død 
sagde han til en ven, at sagen ville få store konsekvenser for blandt andet 
præsidenten og udenrigsministeren: »Jeg sender dem i fængsel – ellers må de 
forlade landet«. <br/><b><br/>
Christina Kirchner</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Argentina_Eva_Peron_918309w.jpg" alt="" border="0"/><span class="caption"><span class="f-img-caption">Foto: 
</span>Natacha Pisarenko/ AP Photo</span></span></p><p><b>Præsidenten kommenterede</b> ikke anklagerens død, før 24 timer efter 
at hans lig blev fundet. Så skrev hun på Facebook, at Alberto Nisman havde 
begået selvmord. Få dage senere ændrede hun forklaring og sagde, at nogen 
havde tvunget Nisman til at tage sit liv. Siden anklagede hun 
efterretningstjenesten SI for at forsøge at give hende skylden for Nismans 
død og bad Kongressen om at nedlægge SI. I begyndelsen af februar 
offentliggjorde to journalister fra avisen Clarín en arrestordre mod 
præsident Kirchner, men fortav, at de havde fundet arrestordren i Nismans 
papirkurv. <br/><br/><b>Diego Lagomarsino</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Diego_Lagomarsino_918304w.jpg" alt="" border="0"/><span class="caption"><span class="f-img-caption">Foto: 
</span>Rodrico Abd/AP Photo</span></span></p><p><b>Arbejdede</b><b>som it-medarbejder</b> for Alberto Nisman. Han har 
forklaret, at Nisman betroede ham, at han frygtede for sin egen og sine 
døtres sikkerhed. Han bad derfor om et våben til selvforsvar. Lagomarsino 
gav ham en pistol – en Bersa Thunder .22 – som siden blev fundet ved Nismans 
lig, og som sandsynligvis blev brugt til at affyre det skud, der kostede 
anklageren livet. Lagomarsino er indtil videre den eneste tiltalte i sagen 
om Nismans død. Han anklages dog kun for at have givet et skydevåben til en 
person uden våbentilladelse. <br/><br/><b>Livvagterne</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/UDLAND-bodyguard-fr_918324w.jpg" alt="" border="0"/><span class="caption"><span class="f-img-caption">Grafik: 
</span>Morten Fogde Christensen</span></span></p><p><b>Den dag Alberto Nisman</b> døde, havde politibetjentene A.N. og R.M. vagten 
i den sikkerhedsgruppe, der skulle beskytte ham. De to livvagter har over 
for anklagemyndigheden givet modstridende forklaringer. De er ikke enige om, 
hvor de befandt sig i forhold til Nismans lejlighed den pågældende dag, 
eller hvornår de gik op for at se til ham, efter at han ikke havde svaret 
sin telefon i flere timer. Politiet har suspenderet dem begge, fordi de ikke 
slog alarm, da de ikke kunne komme i kontakt med Nisman. 
</p><p class=" bl-elem"><i class=" bl-elem">Kilder: panam.post.com, clarion.com, The Guardian</i></p>
</div>
</div><p/><p/><p>
Var det mord eller selvmord? Det spørgsmål er på alle argentineres læber i 
denne tid, og det skorter ikke på meninger. 
</p><p>
»Selvfølgelig myrdede de ham«, erklærer Oscar di Liscia, en pensioneret 
skolelærer, der lufter sin hund i bydelen Recoleta. Han har en række forslag 
til, hvem ’de’ kunne være, herunder iranske agenter eller nogle, der vil 
skade regeringen. Til forskel fra mange andre argentinere nægter han at tro, 
at hans egen regering er involveret i så dyster en ugerning. 
</p><p>
»Man kan sige meget grimt om vores regering, men den er ikke dum. At myrde ham 
ville være dumt, bare se al den ballade, hans død har forårsaget«. 
</p><p>
Andre hælder mere til teorien om selvmord og ser den teori styrket af de 
seneste dages begivenheder. Ganske vist lovede Nismans efterfølger, Gerardo 
Pollicita, at gennemføre sin afdøde kollegas projekt, men i sidste uge 
afgjorde en forbundsdommer, Daniel Rafecas, til alles overraskelse, at det 
omfattende bevismateriale ikke holder. Han afviste hele sagen, der dermed 
fra det ene minut til det andet holdt op med at være en sag. 
</p><p>
I går bakkede den tidligere højesteretsdommer Raúl Zaffaroni forbundsdommeren 
op og såede stærk tvivl om Nismans mentale tilstand og om, hvorvidt Nisman 
overhovedet selv havde forfattet det 29 sider lange anklageskrift mod 
præsidenten. Det er, hævder Zaffaroni, så ubehjælpsomt forfattet, at det 
umuligt kan være en jurist, der har skrevet det. 
</p><p>
Så nu står der endnu flere spørgsmål i kø. Hvis Zaffaroni har ret, skrev 
Nisman sit anklageskrift mod præsidenten med ført hånd, og hvem førte i så 
fald hånden? Hvorfor blev det ikke afvist af en dommer langt tidligere i 
processen? Begik Nisman selvmord, fordi han vidste, at hans stærkt 
profilerede sag ikke holdt? 
</p><h3>
Ikke krudtslam på hånden 
</h3><p>
Problemet med at svare på det sidste spørgsmål er bare, at retsmedicinerne, 
der efterforsker sagen, er tæt på at konkludere, at det ikke var selvmord. 
Han døde af et skud gennem hovedet i sin lejlighed 18. januar, og pistolen 
lå ved siden af ham. Men kuglens bane passer ikke med et selvmord, og Nisman 
havde ikke krudtslam på hånden. Desuden havde han skrevet indkøbsseddel og 
ringet til flere venner, der samstemmende erklærer, at Nisman var i højt 
humør og sikker på sin sag. Hans ekskone, der selv er dommer, siger, at han 
aldrig kunne tage sit eget liv. 
</p><p>
»Aldrig«, siger Sandra Arroyo til Politiken. »Alberto var en meget selvsikker 
mand. Det ville ikke falde ham ind«. 
</p><p>
Præsident Kirchner har selv fremsat adskillige teorier om Nismans død og sået 
tvivl om hans arbejde, hvad der har forstærket mange argentineres vrede 
over, hvad de i forvejen ser som konstante forsøg fra regeringens side på at 
påvirke retssystemet. I den senere tid har regeringen f.eks. forsøgt at 
bagatellisere en korruptionssag mod vicepræsident Amado Boudou og en anklage 
mod Kirchner og hendes afdøde mand for at vaske penge i deres hjemprovins, 
Santa Cruz. 
</p><h3>
400.000 demonstrerede 
</h3><p>
Ikke færre end 400.000 argentinere deltog derfor i en march til ære for Nisman 
på månedsdagen for hans død. Marchen var arrangeret af Nismans kolleger. 
</p><p>
Protesten fik Kirchner i offensiven, og ved hendes state of the union-tale 
søndag mødte 250.000 tilhængere op for at vise deres ubetingede støtte. 
Præsidenten benyttede lejligheden til at give den dømmende magt en lige 
højre, da hun kaldte den ’Det Juridiske Parti’ og beskyldte juristerne for 
at ville tage magten i landet ved et kup og undergrave hendes regering. 
Nisman var bare en af kupmagerne, sagde hun. Hun afviste også at have 
forsinket eller manipuleret efterforskningen af attentatet på det jødiske 
center og et attentat på den israelske ambassade i 1992, hvor 22 omkom, og 
som også er uopklaret. 
</p><p>
»Hvis der har været forsinkelser eller er dækket over nogen eller noget, så 
kig et andet sted hen, ikke her. Jeg må sige, at jeg væmmes ved den måde, 
hvorpå terrorofrene bruges politisk«, sagde hun. 
</p><p>
Reaktionen på Kirchners angreb kom prompte fra præsidenten for højesteret, 
Ricardo Lorenzetti. Tirsdag skrottede han sin oprindelige moderate tale til 
årets åbning af retten og lavede overskrifter i alle aviser, da han skød 
igen: 
</p><p>
»Ingen magt er grænseløs, og det er den dømmende magts opgave at sætte 
grænser«, sagde han og fortsatte: »Naturligvis har vi ikke til hensigt at 
regere. Men én ting må stå klart. Vi tåler ingen politisk indblanding i 
vores arbejde«. 
</p><p class=" bl-elem"><i class=" bl-elem">Publiceret 5. marts 2015</i></p>	
</div>
</div></body></html>
