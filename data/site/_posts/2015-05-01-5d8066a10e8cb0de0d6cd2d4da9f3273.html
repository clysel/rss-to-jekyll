---
layout:     post
title: 	    "Kun to hjerter: Krogens ubrydelige forbandelse "
post_author:	    
post_date:	    Fri, 01 May 2015 09:41:18 +0200
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2649966/kun-to-hjerter-krogens-ubrydelige-forbandelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Krogs Fiskerestaurant</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
<p>
Gammel Strand 38, Kbh. K.
</p><p>
Vi betalte 2.100 kr. for to personer.
</p><p class=" bl-elem"><a class=" bl-elem" href="http://www.krogs.dk" target="_blank">www.krogs.dk</a></p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Den mindede mest om et insekt fyldt med torskerogn.
</p>
</blockquote>
</div><p>
Det her er ikke en sproglig overdrivelse, men en nøgtern beskrivelse 1:1 med 
virkeligheden, sådan som den er lagret i min hukommelse: Jeg har aldrig 
spist en hummer så mislykket som den, jeg fik på Krogs for nylig. Den 
mindede mest om et insekt fyldt med torskerogn. I hvert fald i kloen, hvor 
kødet smuldrede i munden, som om enhver fiber, der i sin tid havde fået 
musklen til at bevæge sig, var fjernet ved kirurgisk hjælp. Den var 
overstegt. Så mens kloens delikate kødstruktur var forvandlet til gryn, var 
halen sej som gummi. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/mad/anmeldelser/restaurantanmeldelser/ECE2639650/finsk-fastfoodbiks-serverer-laekre-arabiske-hakkedrenge/">Finsk fastfoodbiks serverer 
lækre, arabiske hakkedrenge </a></p><p>
Og når man gør så meget for at presse saften ud af dyret, forsvinder smagen 
også. Så for 195 kr. fik jeg en halv hummer med en besk smag af overristede 
mandler, sødme fra det tynde tæppe af mango og lidt eksotisk parfume fra 
asiatiske krydderurter, shitakesvampe og en orientalsk sauce. Endnu en 
katastrofe på restauranten, der trods sit lokale rygte som ’krogen i 
tegnebogen’ formår at sælge sig selv til intetanende turister som en af 
byens bedste. 
</p><p>
Sidst vi anmeldte den mere end 100 år gamle restaurant på Gammel Strand, 
betalte vi overpris for old school trøffelgourmet, hvor man pumpede 
kartoffelmos op med æggeblommer og dumpede en mundfuld fisk ned i en 
ostesovs for at tage 400 kr. for en ret. 
</p><p>
Nu har restauranten fået nye ejere med ambitioner om mere enkel gourmet til 
færre penge, altså en bistrodrejning under ledelse af den nye køkkenchef 
Samat Wibunnattiphong med en fortid hos bl.a. Mash og Madklubben. 
</p><p>
På restaurantens hjemmeside citerer de fyrsten i Lampedusas roman ’Leoparden’: 
»Man skal forandre for at bevare«. Og det motto eksekveres uden slinger i 
valsen. De har forandret ved at sænke prisen, og de har bevaret ved 
tilsvarende at sænke kvaliteten, så man stadig føler sig taget i røven, når 
man træder ud på Gammel Strand. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Krogs_Fiskerestaura_932611y.jpg" alt="" border="0"/><span class="caption"><span class="f-img-caption">Foto: 
</span>Lasse Kofod</span></span></p><h3>
Kolde grå artiskokker 
</h3><p>
Efter lidt snacks i Irma-klassen med bl.a. oliven, ristede mandler og 
parmaskinke fik vi aftenens bedste ret, hvilket alene skyldtes Løgismoses 
franske indkøb i Marennes Oléron, hvor de seks friske fines de 
claires-østers kom fra. 
</p><p>
Og så kom hummeren. Men først efter et par prøvelser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/anmeldelser/restaurantanmeldelser/ECE2630341/en-godmodig-kalv-paa-tallerknen-og-en-blaereroev-i-glasset/">En godmodig kalv på tallerknen 
og en blærerøv i glasset</a></p><p>
Først fik vi at vide, at den var udsolgt af vores tjener, en ung dreng, der 
virkede lige så himmelfalden som fejlplaceret til at klare opgaven som 
rådslager ved menukortet. Da vi spurgte ham, om han kunne anbefale et af de 
seks glas vin til maden, blev han helt nervøs og fremstammede noget med, at 
det kom an på, hvad vi kunne lide. Herefter talte han lavere og lavere hele 
aftenen, indtil han til sidst måtte lade sig udskifte af en anden tjener med 
lidt mere gåpåmod, men med ligeså lidt viden om, hvorfor de serverede det, 
de gjorde. Stakler, det var ikke deres skyld, at de var kastet ud på åbent 
hav uden redningsvest. 
</p><p>
Med a la carte-retter, der koster mellem 95 til 275 kr., og en tavlemenu til 
365 kr. for 3 retter og 425 kr. for 4, kan man vel ikke klandre gæsten for 
at interessere sig for den mad og de vine, man indtager. 
</p><p>
Nå, men hummeren kom altså. »Var det dig, der gerne ville have en hummer«, 
blev jeg spurgt af hende fremme i skoene, mens vores ven stod på hælene. »Vi 
har fundet en alligevel«. Det lød ikke betryggende. Hvor? I fryseren? I 
bouillasbaissen? Om den var frisk, ved jeg simpelthen ikke. Så ødelagt af 
tilberedningen var den. 
</p><p>
Min gæst startede med syltede og friske artiskokker serveret som en ordinær 
cafésalat, hvor krøllet grønt lå som en vindheks på de kedelige kolde 
artiskokker, der både var overkogte og gråblå, hvilket de enten bliver, hvis 
man ikke putter dem i syrerigt vand efter skrælning, eller hvis de kommer i 
kontakt med jern eller aluminium. En begynderfejl på husholdningsskolen, som 
ikke burde finde sted på det her niveau. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Krogs_Fiskerestaura_932612y.jpg" alt="" border="0"/><span class="caption"><span class="f-img-caption">Foto: 
</span>Lasse Kofod</span></span></p><p><b class="ext-link">LÆS OGSÅ </b><a class="embeddedlink" href="http://politiken.dk/mad/anmeldelser/restaurantanmeldelser/ECE2621064/ny-italiensk-restaurant-serverer-maltrakterede-skaldyr-og-skamstegt-boef/">Ny italiensk restaurant 
serverer maltrakterede skaldyr og skamstegt bøf</a></p><p>
Elendighederne fortsatte med hovedretterne. Min pigvarfilet var stegt til en 
blok af tørre trevler under et meget salt kludetæppe af blancherede 
spinatblade, salturt og kapers, som først kom til syne efter et par 
minutter. Inden da lignede retten et smølfehus med en stor paddehat af 
østersskum, som kun tilførte salt, da boblen bristede ud i en lind sauce. 
</p><p>
Og så kom det, der trods skiftende ejere har været husets signaturret, den 
sydfranske fiskesuppe bouillabaisse. Sådan en skal være kraftig, 
tyktflydende, uigennemsigtig og rød som mørke teglsten. Og så skal den smage 
af et helt hav kogt ind til krasse mundfulde med anis, tomat, safran og 
skarpe skud fra klatter af rouille, den røde aioli med chili og safran. 
</p><p>
Her var den tynd, gennemsigtig, og fuldstændig ligegyldig i smagen. Og 
fiskekødet, som normalt serveres ved siden af suppetallerknen, lå her som en 
lille bunke skuffelse af halvtørt, smagsfattigt fyld som laks, kammusling, 
blåmusling og tigerreje. 
</p><p>
Med desserterne løftede niveauet sig en del. Både med den lige så klassiske 
som veludførte franske citrontærte med brændte rosetter af marengs serveret 
med pæresorbet og med en tallerken med syltet og råmarineret pære med 
chokoladekage og -creme og en parfait på estragon. 
</p><p>
En blød landing, men ikke noget, der kunne dulme oplevelsen af en turbulent 
tur hos et køkken i frit fald. 
</p><p class=" bl-elem">
Hov, vinene! De var ikke uforglemmelige, så den unge tjener er tilgivet. 
</p>	
</div>

</div></body></html>
