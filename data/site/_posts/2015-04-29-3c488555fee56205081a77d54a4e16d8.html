---
layout:     post
title: 	    "Fløjteaktivister dropper protestaktion 1. maj"
post_author:	    
post_date:	    Wed, 29 Apr 2015 13:32:44 +0200
post_site:	    politiken.dk 
post_link:	    http://politiken.dk/indland/politik/ECE2648071/floejteaktivister-dropper-protestaktion-1-maj/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To år i træk er statsminister Helle Thorning-Schmidt (S) med varierende styrke 
blevet overdøvet af et sandt fløjteinferno, når hun 1. maj på Arbejdernes 
Internationale Kampdag har holdt tale i Aarhus og København. 
</p><p>
Men i år får hun efter alt at dømme lov til at råbe sine kammerater op i fred. 
I hvert fald dropper gruppen 'Her er oprøret', der stod bag protestaaktionen 
i Fælledparken sidste år, at gentage sidste års overdøvende pift og fløjt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2277441/politiken-i-faelledparken-stoejen-var-oeredoevende/">Politiken i Fælledparken: 
»Støjen var øredøvende«</a></p><div class="art-quote article-box">
<p class="quote"/>
<blockquote>
<p class="quote-txt">
I det sekund du begynder at gentage dine aktionsformer, begår du en fejl, hvis 
du vil lave noget nyt.
</p>
<p class="sender">
Erik Storud, aktivist 
</p>
</blockquote>
</div><p>
»Revolutioner bliver aldrig genudsendt!«, skriver gruppen Facebook. </p><p>
»Derfor har vi ikke nogen planer i forhold til Statsministerens tale i 
Fælledparken i år. Vi har travlt med andre ting og er ikke interesserede i 
at blive blandet ind i et valgkampscirkus. Vi bakker naturligvis stadig op 
om alle protester, folk måtte finde på. Vi kommer også til at være tilstede 
i Fælledparken og se, hvad der sker. Skriv en besked til siden hvis i vil 
have konkret hjælp eller tips om, hvor man køber fløjter billigt«.
</p><h3 class="tvheader">Helle Thorning fløjtet ud af Fælledparken</h3>
<div class="tvplayer">
<p class="tvplayer-container" data-tvarticle-id="2277542">

</p>
<p class="art-imgdesc clip-source">
Kilde: Politiken.tv/ Henrik Haupt
</p>
</div><p/><h3>
Mangler idéerne 
</h3><p>
Medlem af 'Her er oprøret' Erik Storrud uddyber overfor Politiken, at 
utilfredsheden med statsministeren stadig er stor, men at man mangler idéen 
til en ny protest. 
</p><p>
»I det sekund du begynder at gentage dine aktionsformer, begår du en fejl, 
hvis du vil lave noget nyt. Revolutioner handler om at forny idéerne, og 
ikke gentage dem. En ny idé er ikke kommet af sig selv. Folk laver andre 
ting med andre grupper. Den nye idé er ikke lige kommet, og vi vil ikke gøre 
noget gammelt«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2269429/floejteaktivister-om-aktion-statsministeren-er-arbejderfjendsk-og-ignorerer-folket/">Fløjteaktivister om aktion: 
Statsministeren er arbejderfjendsk og ignorerer folket</a></p><p><i class=" bl-elem">Så det skyldes ikke, at I rent faktisk synes, at Helle Thorning-Schmidt og 
regeringen gør det bedre nu end for et år siden? </i></p><p>
»Nej. Reelt er hun stadig ganske forfærdelig i forhold til, hvad vi troede før 
valget. Det er bare heller ikke sikkert, at en højreorienteret regering er 
bedre. Langt fra. Vi er lidt ligeglade med dem og vil ikke rigtig blandes 
ind i deres spil«, siger Erik Storrud. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/1__maj_i_F_lledpark_932074y.jpg" alt="" border="0"/><span class="caption"><span class="f-img-caption">LARM. 
</span>Omkring aktivisterne var larmen øredøvende, da statsminister Helle Thorning-Schmidt (S) sidste år gik på talerstolen i Fælledparken. Foto: Joachim Adrian (arkiv)</span></span></p><h3>
Tilråb og fuck-fingre 
</h3><p>
De forrige års fløjteaktioner fik særdeles meget omtale både før og efter 1. 
maj. Aktionerne samlede mange, der var utilfredse med både regeringens 
reformer, salg af Dong og lockouot af folkeskolelærerne. 
</p><p>
I Fælledparken tog ikke lige så mange del i aktionen, som dem, der havde meldt 
sig til på Facebook, men det var alligevel nok til at forstyrre Helle 
Thorning-Schmidts tale. 
</p><p class=" bl-elem">
Statsministeren blev efter sin tale mødt med tilråb og fuck-fingre. Episoder, 
som hun og Socialdemokraterne siden har forsøgt at bruge aktivt i en 
valgvideo. 
</p>	
</div>

</div></body></html>
