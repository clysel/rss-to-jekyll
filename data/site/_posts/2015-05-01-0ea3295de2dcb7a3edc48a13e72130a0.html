---
layout:     post
title: 	    "Hologrammet genopstår"
post_author:	    
post_date:	    Fri, 01 May 2015 13:25:56 +0200
post_site:	    politiken.dk 
post_link:	    http://politiken.dk/viden/ECE2650558/hologrammet-genopstaar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er efterhånden 38 år siden, at prinsesse Leia dukkede op foran Obi-Wan 
Kanobi som et hologram i den første 'Star Wars'-film. 
</p><p>
Filmens intergalaktiske rejser er stadig ren science fiction, men det er 
hologrammer ikke. 
</p><p>
For eksempel bruger den amerikanske rumfartsorganisation, Nasa, hologrammer 
til at udforske Mars. 
</p><p><b class="ext-link">LÆS MERE</b><a class="embeddedlink" href="http://politiken.dk/viden/ECE2651331/3d-model-af-mars-faar-nasas-forskere-til-at-glemme-at-de-er-paa-jorden/">3D-model af Mars får Nasas forskere 
til at glemme, at de er på Jorden</a></p><p>
Læs her om tre andre eksempler på, hvor hologrammer bruges i dag. 
</p><h2 class="bread-text-header first">
Mobilhologrammet er på vej 
</h2><p>
En lille grøn terning svævede i luften over seks små chips, da Ostendo 
Technologies fra Californien præsenterede deres hologramprodukt for Wall 
Street Journal i 2014. Angiveligt et rimelig skarpt hologram, der kunne ses 
fra flere sider. Det er denne teknik, som firmaet, som har en beskeden 
størrelse på 115 ansatte, vil videreudvikle til hologrammer til smartphones. 
Målet er, at vi skal kunne sende tredimensionelle billeder til hinanden, 
ligesom vi i dag kan sende de flade 2D-fotos. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/kultur/ECE2293342/se-michael-jackson-genopstaa-i-et-hologram/">Se Michael Jackson genopstå i 
et hologram</a></p><p>
Firmaet har foreløbig brugt ni år på at udvikle chippen, der skulle være på 
størrelse med en rosin og angiveligt tæt på at kunne konstruere hologrammer 
til mobilen. Det næste produkt, som Ostendo Technologies ifølge Wall Street 
Journal sender på markedet i år, kan dog stadig kun projicere billeder i 2D. 
</p><h2 class="bread-text-header ">
Premiereministerens 3D-alter ego 
</h2><p>
Den indiske premierminister, Narendra Modi, bruger hologrameffekt til at 
henvende sig til mere end 100 millioner vælgere på en gang. I 2014 holdt den 
dengang nyvalgte premierminister taler, hvor han optrådte som hologrameffekt 
fra en række vogne stillet op på mange forskellige lokationer. Det engelske 
firma Musion leverede den tekniske løsning inspireret af en ældre 
illusionsteknik, der kaldes for Peppers Ghost. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2417735/interaktive-star-wars-hologrammer-bruger-vand-som-laerred/">Interaktive Star 
Wars-hologrammer bruger vand som lærred</a></p><p>
Ved Narendras Modis valg byggede firmaet et studie, hvor premierministeren 
blev filmet i hd-kvalitet. Talen blev transmitteret med satellit til 
valgstederne, hvor filmen blev projiceret ned på et spejl i scenegulvet. 
Spejlet reflekterede filmen op på et særligt stykke folie på scenen. Folien 
var gennemsigtigt og ophængt i en vinkel på 45 grader. Vinklen på folien var 
med til at skabe illusionen af en tredimensionel fremstilling af 
premierministeren. Samtidig fulgte premierministeren tilhørernes reaktioner 
på tv-skærme i studiet, og sådan kunne der også transmitteres reaktioner på 
klapsalver fra studiet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Modi_2nd_Speach__JP_932901y.jpg" alt="" border="0"/><span class="caption"><span class="f-img-caption">Hologram. 
</span>Sådan kan man holde tale for 100 millioner mennesker på én gang. Foto: Musion</span></span></p><h2 class="bread-text-header ">
Læger skal styre celler med hologramteknikker 
</h2><p>
Forskere fra DTU er i gang med at udvikle nye teknikker baseret på 
hologrammet, der med avanceret 3D-formet laserlys skal kunne tænde og slukke 
for bestemte hjerneceller i forbindelse med undersøgelser af hjernelidelser. 
I første omgang har forskerne afprøvet forstadier til teknikkerne på mus, 
men på længere sigt vil de udvikle redskaber til en mere akkurat 
diagnosticering hos mennesker med Alzheimers og Parkinsons. 
</p><p>
»Redskaber til at styre hjerneceller i 3D-visualiseringer er af internationale 
forskere spået at kunne give en revolutionerende indsigt i, hvordan hjernen 
fungerer«, siger professor Jesper Glückstad, DTU Fotonik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2295146/uanset-hvor-meget-vi-glor-er-manden-i-spejlet-doed/">Uanset hvor meget vi glor, er 
manden i spejlet død</a></p><p>
Jesper Glückstad fortæller, at hologramteknikker er blandt de allervarmeste 
forskningsemner for tiden, fordi de er oplagte at kombinere med andre 
fremskridt, hvor man er begyndt at kunne slukke og tænde for bestemte gener 
og celler med lys. 
</p><p>
Der er langt fra prinsesse Leia, som R2 D2 beamede frem som tredimensionel 
flimrende blå figur i Star Wars, til den nuværende forskning i 
hologramteknikker. De er stadig grundlæggende baseret på principper fra 
laserteknologien ligesom i den tidlige holografi, men en afgørende forskel 
er, at man udelukkende arbejder med computergenerede hologrammer, som man 
konstruerer på baggrund af beregninger. 
</p><p class=" bl-elem">
De nye teknologier under udvikling kalder forskerne fra DTU for Generalized 
Phase Contrast. Til efteråret danner de virksomheden med navnet 
GPCphotonics, som arbejder med at forfine redskaberne i samarbejde med 
forskere fra Frankrig og Californien. 
</p>	
</div>

</div></body></html>
