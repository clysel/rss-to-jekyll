---
layout:     post
title: 	    "Ryanair er begyndt med halvtomme fly i København"
post_author:	    
post_date:	    Tue, 31 Mar 2015 06:20:52 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2609794/ryanair-er-begyndt-med-halvtomme-fly-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ryanairs første uge i København har ikke været den succes, som det irske 
lavprisselskab ellers er vant til. 
</p><p>
Kun godt 50 procent af sæderne på den daglige afgang fra København til Dublin 
har været solgt, siden Ryanair begyndte at flyve på ruten 18. marts. Det 
viser papirer, som fortæller, hvor mange passagerer og hvor meget bagage, 
der er om bord på de enkelte fly. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan være vanskeligt at få en forretning til at hænge sammen, hvis blot 
hver anden billet bliver solgt. Og nogle af billetterne endda til to kroner
</p>
<p class="sender">
Henrik Bay-Clausen, 3F 
</p>
</blockquote>
</div><p/><p>
Der var ifølge Politikens oplysninger 73 passagerer med premiereflyet, hvor 
der ellers er plads til 189 rejsende. Det var det fly, som blev forsinket i 
tre timer af aktivister. Søndag 22. marts var der det hidtil højeste antal 
passagerer med Dublinflyet, nemlig 133 – men det er fortsat blot to 
tredjedel af, hvad der kan være. 
</p><p>
»Det er ikke de tal, som Ryanair plejer at have. Normalt er det 
belægningsprocenter på over 90 procent i Ryanairs fly«, siger 
aktieanalytiker Jacob Pedersen fra Sydbank. 
</p><h3>
Ryanair afviser halvtomme fly 
</h3><p>
Analytikeren peger dog straks på, at det er et meget tidligt at vurdere, om 
Ryanair har succes eller ej. 
</p><p>
»De er lige begyndt at flyve. Der skal nok gå et par måneder, inden vi kan 
vurdere det. Men når det er sagt, så vil Ryanair næppe finde sig i 
belægningsprocenter på godt halvdelen. Og de har tidligere demonstreret, at 
de er klar til at lukke ruter, der ikke lever op til forventningerne«, siger 
Jacob Pedersen. 
</p><p><b class="ext-link">DEN STØRSTE </b><a class="embeddedlink" href="http://politiken.dk/oekonomi/virksomheder/ECE2603563/ryanair-er-europas-effektive-flymester/">Ryanair er Europas effektive 
flymester </a></p><p>
Ryanair har vil ikke involvere sig i spekulationer eller kommentere tal for 
bookinger, men da personalechef Eddie Wilson var i Arbejdsretten i torsdags, 
udtrykte han stor tilfredshed med første uges flyvninger og afviste, at der 
skulle være tale om halvfyldte fly. 
</p><p>
»Det går fantastisk med bookingen. Tallene er præcis de samme, som de er for 
lignende ruter«, siger Eddie Wilson. 
</p><h3>
Uddelte løbesedler foran lufthavnen hver dag 
</h3><p>
Ryanairs indtog i København har været præget af faglige aktioner. Det første 
fly til Dublin blev tre timer forsinket af aktivister. Siden har 
lufthavnsansatte dagligt uddelt løbesedler til gæsterne i Københavns 
Lufthavn med budskaber om løn- og arbejdsvilkår. De er blandt andet 
medlemmer af 3F, som har aktioneret. 
</p><p><b class="ext-link">AKTION</b><a class="embeddedlink" href="http://politiken.dk/oekonomi/arbejdsmarked/ECE2593695/demonstranter-stopper-blokade-af-ryanair---nu-kan-flyet-lette/">Demonstranter stopper blokade af Ryanair - 
nu kan flyet lette</a></p><p>
»Jeg har ikke så mange kommentarer til de passagertal, som du oplyser mig om. 
Men det kan være vanskeligt at få en forretning til at hænge sammen, hvis 
blot hver anden billet bliver solgt. Og nogle af billetterne endda til to 
kroner«, siger formand Henrik Bay-Clausen, 3F Kastrup. 
</p><p><i class=" bl-elem">Har løbesedlerne fået kunderne til at droppe Ryanair?</i></p><p>
»Det skal jeg ikke kunne sige. Formålet har først og fremmest været at 
informere kunderne om, hvilke løn- og arbejdsvilkår der er i Ryanair«. 
</p><p>
Personalechef i Ryanair, Eddie Wilson, oplyste på et pressemøde i januar, at 
en kaptajn på den københavnske base vil tjene cirka 893.000 kroner, 
andenpiloten 446.000 kroner, ledende kabinepersonale får 260.000 kroner og 
almindeligt kabinepersonale får 186.000 kroner om året. 
</p><h3>
Stewardesse til 10.000 kroner om måneden 
</h3><p>
LO og FPU/Serviceforbundet har skaffet en kontrakt fra den tidligere 
stewardesse Alessandra Cocca. Den italienske kvinde aftalte i marts 2012, at 
hun skulle arbejde de kommende tre år som stewardesse for Ryanair i Norge, 
men mistede arbejdet efter mindre end et år efter kontroverser med sine 
overordnede. Hun kunne heller ikke få lønnen, der svarer til 10.000 kroner, 
til at række og måtte låne penge af sine forældre for at få penge til livets 
opretholdelse. 
</p><p>
Kontrakten afslørede, at de ansatte skal arbejde i Ryanairs uniform og bære 
id-kort, som de skal betale 30 euro (220 kroner) om året for at leje. 
Ryanair garanterer kun 11 måneders arbejde med løn om året, mens de ansatte 
ikke må have andre arbejdsgivere, de ansatte får en tredjedel af deres løn, 
når de holder ferie. Det irske lavprisselskab kræver ifølge kontrakten, at 
de ansatte skal stå til rådighed for selskabet på alle ugens dage gennem 
hele året og skal være parate til at arbejde på skiftende tidspunkter af 
døgnet. Og Ryanair kan pålægge den ansatte at arbejde med udgangspunkt i et 
andet land. Flytningen til et andet land kan ske med kort varsel. 
</p><p><b class="ext-link">ARBEJDSVILKÅR </b><a class="embeddedlink" href="http://politiken.dk/oekonomi/arbejdsmarked/ECE2593797/alessandra-kender-ryanair-indefra/">Alessandra kender Ryanair 
indefra</a></p><p class=" bl-elem">
Det har ikke været muligt at få tal for, hvordan det er gået Ryanairs afgange 
til andre destinationer end Dublin. Men med en belægningsprocent på kun 56 
procent i gennemsnit i den første uge, ligger flyselskabet lang fra de 89 
procent, som var gennemsnittet i februar. Dermed har den irske lavprisgigant 
mildest talt plads til forbedring på Dublin-ruten fra den allerede 
omdiskuterede Københavnske base. 
</p>	
</div>

</div></body></html>
