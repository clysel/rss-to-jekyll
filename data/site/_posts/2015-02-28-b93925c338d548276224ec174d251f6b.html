---
layout:     post
title: 	    "Obama: Ansvarlige for ondskabsfuldt Nemtsov-drab skal findes"
post_author:	    
post_date:	    Sat, 28 Feb 2015 08:06:30 +0100
post_site:	    politiken.dk 
post_link:	    http://politiken.dk/udland/ECE2567701/obama-ansvarlige-for-ondskabsfuldt-nemtsov-drab-skal-findes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det russiske folk har mistet en af sine mest dedikerede rettighedsbeskyttere.
</p><p>
Sådan lyder reaktionen fra USA's præsident, Barack Obama, der fordømmer 
fredagens drab på den russiske oppositionsleder Boris Nemtsov, som også er 
tidligere vicepremierminister i Rusland.
</p><p>
»USA fordømmer det brutale drab på Boris Nemtsov, og vi opfordrer den russiske 
regering til at gennemføre en hurtig, upartisk og gennemsigtig redegørelse 
af omstændighederne ved drabet og til at sikre, at de ansvarlige for dette 
ondskabsfulde drab stilles til ansvar«, lyder det i en meddelelse fra Barack 
Obama.
</p><p><b class="ext-link">NYHED:</b><a class="embeddedlink" href="http://politiken.dk/udland/ECE2567655/russisk-oppositionspolitiker-er-draebt-af-skud-i-moskva/">Russisk oppositionspolitiker er dræbt af 
skud i Moskva</a></p><p>
Boris Nemtsov blev skudt fredag aften i Moskva, og Vladimir Putin, Ruslands 
præsident, har sagt, at det kunne ligne et lejemord.
</p><h3>
Mødtes med Obama
</h3><p>
Nemtsov er kendt som en af Putins største kritikere.
</p><p>
Barack Obama mødte personligt Boris Nemtsov under et møde i 2009.
</p><p>
»Nemtsov var en utrættelig repræsentant for sit land, og han arbejdede for at 
give sine russiske medborgere de rettigheder, som alle har ret til«, siger 
Obama.
</p><p>
»Vi sender vores dybfølte kondolencer til Boris Nemtsovs familie og til det 
russiske folk, der har mistet en af sine mest dedikerede og veltalende 
rettighedsbeskyttere«, fortsætter den amerikanske leder.
</p><p><b class="ext-link">EKSPERT: </b><a class="embeddedlink" href="http://politiken.dk/udland/ECE2567683/ekspert-nemtsovs-doed-er-et-tab-for-den-fornuftigt-taenkende-del-af-ruslands-befolkning/">Nemtsovs død er et tab for den 
fornuftigt tænkende del af Ruslands befolkning</a></p><p>
Forholdet mellem USA og Rusland er i øjeblikket anstrengt på grund af 
konflikten i Østukraine, hvor blandt andet amerikanerne beskylder russerne 
for at støtte prorussiske separatister i blodige kampe. Det benægter Rusland.
</p><p>
Drabet på Nemtsov kommer forud for en stor demonstration denne weekend 
arrangeret af den politiske opposition i Rusland.
</p><p class=" bl-elem">
Ifølge nyhedsbureauet AFP siger et udvalg, der rapporterer direkte til 
Vladimir Putin, at "erfarne" efterforskere er blevet sat på sagen 
med at opklare drabet på Nemtsov.
</p>	
</div>
</div></body></html>
