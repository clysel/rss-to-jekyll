---
layout:     post
title: 	    "Pokalturneringen er vigtigere end nogensinde"
post_author:	    
post_date:	    Wed, 04 Mar 2015 12:07:36 +0100
post_site:	    politiken.dk 
post_link:	    http://politiken.dk/sport/fodbold/ECE2572401/pokalturneringen-er-vigtigere-end-nogensinde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods pointtab på en efterfølgende meget omtalt pløjemark på Brøndby Stadion 
formåede FC Midtjylland alligevel at øge forspringet i Superligaens 
mesterskabskamp denne weekend. 
</p><p>
At FC København gav OB en vigtig sejr i deres kamp for ligaoverlevelse, var 
uventet. At Randers forærede årets Superligavittighed fra Silkeborg sæsonens 
første tre point, var direkte chokerende. 
</p><p>
Det bliver derfor to slukørede snarere end opløftede mandskaber fra Randers og 
FCK, der i midtugen mødes, når DBU Pokalen kravler ud af sit vinterhi. Og 
den efterhånden ganske spændingsforladte udvikling i Superligaens top har 
fået lyset til at skinne ekstra stærkt på netop pokalturneringen, hvor der i 
dén grad stadig er spænding om udfaldet. 
</p><h3>
Største enkeltstående kamp 
</h3><p>
Her må ligaduksene fra FC Midtjylland se med fra sidelinjen efter deres exit 
mod Esbjerg, mens både Brøndby, FC København, Randers og AaB er med, når 
kvartfinalerne skydes i gang i aften. Og klubberne med de vingeskudte 
titelaspirationer har alle store ambitioner i turneringen. 
</p><div class="art-fakta article-box">
<h4 class="">
DBU Pokalen </h4>
<h5>
Kvartfinaler </h5>
<div class="fakta-body" data-buildingblock="embedded_factboxlink">
<p><b>Onsdag </b></p><ul><li><b>18.00: </b>SønderjyskE-Brøndby</li><li class=" bl-elem"><b>19.00: </b>Brønshøj-FC Vestsjælland</li></ul><p><b>Torsdag</b></p><ul><li><b>18.00:</b> FC København-Randers</li><li class=" bl-elem"><b>20.30:</b> Esbjerg-AaB</li></ul><p class=" bl-elem"/>
</div>
</div><p>
»Pokalfinalen er den største enkeltstående kamp, der findes på dansk grund«, 
påpeger AaB-træner Kent Nielsen, der sidste sommer løftede pokalen efter en 
hæsblæsende 4-2 sejr over FCK. En triumf, nordjyderne går benhårdt efter at 
gentage. </p><p>
Også i Brøndby vil man lægge mange af forårets kræfter i pokalen. Sulten efter 
sølvtøj er blevet stor på Vestegnen, og træner Thomas Frank har meldt ud, at 
turneringen har endog rigtig høj prioritet. 
</p><p>
I torsdagens udgave af Politikens Fodboldmagasin var midtbaneslider Martin 
Ørnskov også klar i mælet omkring de blågule pokalambitioner. 
</p><p>
»I Brøndby hungrer man sindssygt meget efter titler, så det er da en kæmpe 
ting for os. Der er ingen tvivl om, at det betyder rigtigt meget«, fortalte 
Ørnskov. 
</p><p class="art-ext-other">

</p><p/><p>
Foruden den nationale hæder, der følger med en pokaltitel, står også 
muligheden for europæisk anerkendelse på spil.
</p><p><b class="ext-link">Dansk deroute</b><a class="embeddedlink" href="http://politiken.dk/sport/fodbold/europaleague/ECE2554408/aab-er-paa-umulig-mission-for-at-bremse-dansk-rutsjetur/">AaB er på umulig mission for at 
bremse rutsjetur</a></p><p>
Vinderen af turneringen står med en af tre danske pladser i Europa League, og 
selv om Danmarks skrantende placering på Uefa’s koefficientrangliste betyder 
en tidligere entré i turneringen end tidligere, så er chancen for at kæmpe 
med i Europa stadig eftertragtet. 
</p><h3>
God europæisk forretning 
</h3><p>
Særligt de økonomiske aspekter trækker og kan endda have vital betydning for 
især landets mindre klubber. Esbjerg var på europæiske eventyr i 2013, og 
det var ikke bare en sportslig oplevelse. Det var også vitalt for klubbens 
økonomi. 
</p><p>
»Det blev en rigtigt god forretning for os, fordi vi kom videre fra 
kvalifikationen og helt til gruppespillet. Det har været med til at 
genoprette klubbens økonomi, efter at vi i 2011 var på fallittens rand«, 
mindes direktør Søren Poulsen. 
</p><p>
Esbjerg vil i morgen søge revanche for mandagens superliganederlag til AaB, 
der sigter efter europæisk deltagelse for tredje år i træk. Ifølge 
Nordjydernes træner Kent Nielsen vil pokaltitlens indbyggede Europa 
League-billet dog kun være en bonus oven i den egentlige præmie. 
</p><p class=" bl-elem">
»Det er pokaltitlen, vi er med for at spille om. Det er den, vi kæmper for, 
også selvom der er en europæisk plads på spil«, understreger han. 
</p>	
</div>
</div></body></html>
