---
layout:     post
title: 	    "Tilbud: Snart kan du abonnere på varmepumpe-varme"
post_author:	    Sanne Wittrup
post_date:	    Mon, 27 Apr 2015 10:13:58 +0000
post_site:	    ing.dk 
post_link:	    http://ing.dk/artikel/tilbud-snart-kan-du-abonnere-paa-varmepumpe-varme-175713
---
<html><body><div><section class="body">
			<p>Tegn abonnement på varmepumpe-varme til en fast, lav pris pr. kWh - og lad andre tage besværet med at finansiere, installere og drive varmepumpen.</p>
			<p>Det er princippet i en ny forretningsmodel, som selskabet Best Green, ejet af Insero Horsens, nu vil tilbyde kommuner og private i områder udenfor det kollektive varmeforsyningsnet.</p>
			<p>Det nye koncept kalder selskabet for ’nærvarme’; det er udviklet med støtte fra Energistyrelsen, og forretningsmodellen har Insero testet hos 19 familier i Horsensområdet med gode resultater.</p>
			
			<p>I første omgang er det kommunen og boligejere i Skanderborg  Horsens, Hedensted, Vejle og Sønderborg, der får tilbuddet – men det skal efterhånden udvides til at gælde alle områder udenfor de kollektive varmesystemer.</p>
			<p>Hvad den enkelte institution eller boligejer kan spare på det nye koncept, afhænger af den eksisterende opvarmningsform og ens varmeforbrug. Men ifølge Best Greens beregninger ligger besparelsen i omegnen af 10.000 kroner om året for en husstand, hvis års-varmeforbruget er 20.000 kWh, og boligen i forvejen har et gammelt oliefyr. Se nedenfor.</p>
			<p><figure class="plugin full"><img src="http://ing.dk/sites/ing/files/styles/article_inline/public/beregning_af_besparelse_ved_varmepumpeabonnemenet.jpg?itok=8PvbrHjF" alt=""/><figcaption>Beregning af besparelsen ved udskiftning af oliefyr med varmepumpe-abonnement. Kilde: Best Green. </figcaption></figure></p>
			<p>Med dette forbrug - over 18.000 kWh - er den faste, lave pris 85 øre pr kWh. Denne pris stiger til 90 øre, hvis forbruget er under 18.000 kWh og igen til 95 øre, hvis forbruget er under 15.000 kWh. Priserne er inklusive afgifter og moms.</p>
			<p>Rent praktisk modregnes varmepumpens elforbrug med faste 1,51 øre pr kWh på elregningen i abonnementsperioden - uanset hvordan elprisen udvikler sig.</p>
			
			<p>Skanderborg Kommune har allerede indgået en aftale med Best Green, der skal stå for installation og drift af varmeløsning til en helt ny anneksskole i landsbyen Hylke.</p>
			<p>»Sammen med kommunerne vil vi arrangere møder, hvor borgerne kan komme ind og høre om konceptet og få afmystificeret deres forhold til varmepumpeteknologien, som mange står meget tøvende og usikre overfor«, forklarer direktør i Best Green, Simon Bak Kristensen.</p>
			<p>Ifølge pressemeddelelsen fra selskabet har forarbejdet til lanceringen af det nye forretningskoncept været omfattende og har blandt andet omfattet overvågning og styring af 300 varmepumper i Danmark over en periode på 4 år. Et projekt som Insero Horsens i praksis har stået for.</p>
			<p>Det har givet vigtig viden om, hvordan varmepumpens effektivitet kan optimeres og hvordan intelligent styring af varmepumpen har en positiv effekt på COP faktoren.</p>
			
			<p>I Energistyrelsen, hvor man også arbejder for at fremme varmepumper som afløser for oliefyrene i landområder, bliver initiativet godt modtaget:</p>
			<p>»For de fleste bygningsejere vil det være en god forretning at udskifte sit oliefyr med for eksempel en varmepumpe. Det er derfor vigtigt med projekter som dette, der gør det let at skifte til en miljøvenlig opvarmning,« siger kontorchef i Energistyrelsen Henrik Andersen i pressemeddelelsen fra Best Green.</p>
		</section>
		  </div></body></html>
