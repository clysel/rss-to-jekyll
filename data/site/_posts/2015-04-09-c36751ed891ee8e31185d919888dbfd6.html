---
layout:     post
title: 	    "Sådan kunne historien se ud, hvis drab på sort mand ikke var blevet filmet"
post_author:	    
post_date:	    Thu, 09 Apr 2015 10:02:38 +0200
post_site:	    politiken.dk 
post_link:	    http://politiken.dk/udland/ECE2620936/saadan-kunne-historien-se-ud-hvis-drab-paa-sort-mand-ikke-var-blevet-filmet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg tror, at </p><p>når de lokale </p><p>hører alle kendsgerninger fra skyderiet, </p><p>vil de bedre kunne forstå omstændig-</p><p>hederne </p><p/><p class=" bl-elem"/>

<p class="sender">
</p><p>Betjentens </p><p class=" bl-elem">advokat</p> 

</blockquote>
</div><p>
En betjent fra North Charleston i delstaten South Carolina skød og dræbte i 
lørdags en mistænkt, der prøvede at overmande ham og stjæle hans 
strømpistol, oplyser de lokale myndigheder. Det er 11. gang i år, at en 
betjent i South Carolina har måttet affyre sin tjenestepistol. 
</p><p>
Lørdagens skyderi har genåbnet debatten om politiets optræden over for sorte i 
USA, der for alvor tog fart, efter den 18-årige Michael Brown sidste år blev 
dræbt af politiet i Ferguson, Missouri. 
</p><p>
Skyderiet fandt sted bag en pantelåner, hvor en betjent vinkede 50-årige 
Walter Scott ind til siden på grund af en defekt baglygte på hans Mercedes. 
</p><p><b class="ext-link">SIGTELSE</b><a class="embeddedlink" href="http://politiken.dk/udland/int_usa/ECE2619497/optagelser-af-politidrab-paa-sort-mand-kan-foere-til-retssag-mod-betjent/">Optagelser af politidrab på sort mand 
kan føre til retssag mod betjent</a></p><p>
Scott standsede, men flygtede ud af bilen. Da den 33-årige betjent kort efter 
indhentede ham, forsøgte Scott at overmande ham. 
</p><p>
Ifølge politiet lykkedes det manden at fravriste betjenten den strømpistol, 
som han prøvede at pacificere den mistænkte med. Det var under dette 
klammeri, at betjenten brugte sin tjenestepistol til at skyde og dræbe 
Scott. 
</p><h3>
Er der racisme? 
</h3><p>
På lokalavisen Charleston Post and Couriers hjemmeside er sindene i kog, og 
flere udtrykker mistillid til myndighedernes optræden og anklager politiet 
for racisme. 
</p><p>
»Jeg hader politiet«, skriver Angela Smith Graham: »Jeg tror, Scott var et 
anstændigt menneske, der mødte en skydegal betjent, der gik efter en sort 
mand«. 
</p><p>
Christina Grooms fortæller, at hun jævnligt ser det lokale politi overreagere: 
»Hvis sorte fyre går ned ad gaden, kommer politiet og springer ud af bilen 
og tvinger dem ned på jorden«. 
</p><p>
Andre hæfter sig ved, at Scott skulle have ladet være at slås med 
politimanden. 
</p><p>
»Jeg behøver ikke at bekymre mig om at blive skudt af en betjent. Ikke fordi 
jeg er hvid, men fordi jeg er klog nok til ikke at flygte eller begynde at 
slås med ordensmagten«, skriver Bryan Allston. 
</p><p>
Når betjenten skød, var det, fordi han »følte sig truet«, oplyste hans advokat 
i en pressemeddelelse søndag. 
</p><p>
»Jeg tror, at når de lokale hører alle kendsgerninger fra skyderiet, vil de 
bedre kunne forstå omstændighederne«. 
</p><h3>
Politichef bakker op 
</h3><p>
Ifølge advokaten har betjenten overholdt alle procedurer, og han mødte søndag 
opbakning fra politimester Eddie Driggers. 
</p><p>
»Det er en del af jobbet, som ingen bryder sig om og ønsker aldrig ville ske. 
Den slags situationer er beklagelige og svære for alle involverede. Vi har 
tillid til, at den særlige efterforskningsenhed nu foretager en fuldstændig 
og gennemgribende undersøgelse af sagen«. 
</p><p>
Scott havde i forvejen flere pletter på sin straffeattest. I 1987 blev han 
anholdt og sigtet for overfald, og fire år senere blev han dømt for at have 
været i besiddelse af et slagvåben. 
</p><p>
Han har også en række anholdelser bag sig for ikke at have betalt børnebidrag 
rettidigt. I 2008 blev han dømt for at have kørt med et ugyldigt kørekort og 
for at have en åben beholder med en alkoholisk drik i bilen. 
</p><p>
55-årige Samuel Scott, der er den afdødes fætter, er i chok over nyheden. 
</p><p>
»Han var ikke kriminel. Han var ikke en eller anden hjemløs. Han var en mand, 
der puklede for at kunne forsørge sin familie«, siger han om sit fætter til 
den lokale avis Charleston Post and Courier. 
</p><p>
»Han er ikke en voldelig mand, og jeg har aldrig set ham skændes med nogen. 
Jeg kan slet ikke forstå det«, siger det frustrerede familiemedlem. 
</p><p>
Den 33-årige betjent er blevet sendt på orlov, indtil efterforskningen er 
afsluttet. 
</p><p>
Imens ruller debatten videre på internettet, hvor blandt andet David Belk ikke 
mener, at man kan have tillid til politiet: 
</p><p>
»Jeg håber bare, at der er nogen, der har optaget det på video«. 
</p><p class=" bl-elem"><i class=" bl-elem">Denne artikel er skrevet med inspiration fra Huffington Post og baseret på 
de første oplysninger fra lokale nyhedsrapporter, politiets oplysninger og 
betjentens advokat. Mange af disse påstande viste sig at være falske. 
Betjenten er nu blevet tiltalt for mord.</i></p>	
</div>

</div></body></html>
