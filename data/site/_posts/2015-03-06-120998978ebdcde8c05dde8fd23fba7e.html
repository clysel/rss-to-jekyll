---
layout:     post
title: 	    "Skat: Du kan tjekke årsopgørelsen allerede nu"
post_author:	    
post_date:	    Fri, 06 Mar 2015 18:38:50 +0100
post_site:	    politiken.dk 
post_link:	    http://politiken.dk/oekonomi/ECE2577119/skat-du-kan-tjekke-aarsopgoerelsen-allerede-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede nu kan danskerne gå ind på Skats hjemmeside og tjekke, om man er en 
af de heldige, der året igennem har betalt for meget i skat og dermed får 
penge retur. 
</p><p>
Det oplyser Skat i en video på myndighedens Facebook-side. 
</p><p>
Officielt er det ellers først mandag 9. marts, at 4,4 millioner borgere efter 
planen kan klikke sig ind på årsopgørelsen for 2014. 
</p><p>
Ifølge Jan Topp Rasmussen, it-direktør i Skat, fungerer siden lige nu, som den 
skal. 
</p><p>
»Lige nu og her sidder vi og tester og sikrer at testen fungerer, så 
årsopgørelsen er klar til 9. marts«, siger han i videoen. 
</p><h3>
Over en times ventetid 
</h3><p>
Går man fredag aften selv ind på TastSelv for at være en af de første, der får 
svar, får man dog besked på at vente. 
</p><p>
»Din estimerede ventetid er mere end en time«, står der. 
</p><p>
De seneste par år har Skat døjet med store tekniske problemer i forbindelse 
med udgivelsen af årsopgørelserne, hvor hjemmesiden for eksempel er gået 
ned. 
</p><p>
Derfor har Skat også forberedt sig på de mange problemer, der vanen tro får 
telefonerne til at gløde hos Skat. 
</p><p>
Blandt andet er der kaldt ekstra folk på arbejde til at håndtere de over 
100.000 opkald, som Skat forventer at skulle besvare i den første uge. 
</p><h3>
Sidder klar ved telefonerne 
</h3><p>
I alt 450 medarbejdere er kaldt ind for at være behjælpelige, når borgere 
ringer. 
</p><p>
Skat har i år i øvrigt forsøgt at gøre processen lettere for skatteyderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2573900/skat-goer-klar-til-kaos-inden-aarsopgoerelser/">Skat gør klar til kaos inden 
årsopgørelser</a></p><p>
Tidligere år har det været nødvendigt at indtaste oplysninger, som man 
allerede havde indtastet. Men det er altså anderledes i år, hvor Skat har 
sørget for at oplysningerne automatisk bliver overført til årsopgørelsen. 
</p><p class=" bl-elem">
»Men derfor skal man alligevel kontrollere tallene og oplyse, hvis man har 
ændringer eller tilføjelser. Det gælder for eksempel befordringsfradrag og 
eventuelle lejeindtægter«, siger Richard Hanlov, underdirektør i Skat. 
</p>	
</div>
</div></body></html>
