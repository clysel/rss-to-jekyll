---
layout:     post
title: 	    "Europa vil undgå at sætte soldater ind i Libyen"
post_author:	    
post_date:	    Sat, 21 Mar 2015 11:00:23 +0100
post_site:	    politiken.dk 
post_link:	    http://politiken.dk/udland/ECE2597983/europa-vil-undgaa-at-saette-soldater-ind-i-libyen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi er stærkt bekymrede over situationen i Libyen og flygtningestrømmene fra 
landet, men vi vil ikke selv sende soldater derned. 
</p><p>
EU’s ledere fastslog på et topmøde i går, at unionen vil følge FN og forsøge 
at yde støtte. Men Europa vil ikke tage selvstændigt initiativ til at sætte 
militær ind i det konfliktfyldte land. 
</p><p>
»Vi har ikke planer om en militær intervention«, siger EU’s udenrigschef, 
italieneren Federica Mogherini. 
</p><p>
EU vil til gengæld tilbyde støtte til et FN-ledet forsøg på at mægle mellem 
landets fraktioner. Målet er at skabe en samlingsregering, uddyber 
statsminister Helle Thorning-Schmidt (S): »FN har sikret, at parterne er ved 
et forhandlingsbord. Den proces støtter vi meget op om fra EU’s side med mål 
om en samlingsregering«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2595399/islamisk-stat-tager-skylden-for-angreb-og-gidseldrama-i-tunesien/">Islamisk Stat tager skylden 
for angreb og gidseldrama i Tunesien</a></p><p>
Inden topmødet har der ellers været optræk til, at EU måske ville indsætte 
tropper i Libyen. Et tidligt internt forslag fra Mogherini gik på, at Europa 
kunne indsætte sikkerhedsstyrker i eller omkring det nordafrikanske land, 
oplyser en kilde tæt på forhandlingerne til Politiken. Flere havde da også 
forventet, at sydeuropæiske lande og særligt Italien ville forsøge at presse 
de andre medlemslande til et indgreb. Landene omkring Middelhavet er særlig 
presset af flygtningestrømme fra Libyen. 
</p><div class="art-quote article-box">
<p class="quote"/>
<blockquote>
<p class="quote-txt">
Når Libyen er så ustabilt, er der potentiel fare for terrorgrupperinger, der 
kan vokse
</p>
<p class="sender">
Helle Thorning-Schmidt, statsminister 
</p>
</blockquote>
</div><p>
Men i denne uge har møder mellem først udenrigsministrene og nu stats- og 
regeringslederne vist, at ingen lande er positive over for militær 
indgriben. Selv ikke Italien, fortæller en kilde.</p><p>
Helle Thorning-Schmidt siger, at EU har besluttet at følge FN’s forsøg på at 
mægle i sagen, og at en EU-ledet militærintervention ikke har været omtalt. 
</p><h3>
Forbehold holder Danmark ude 
</h3><p>
»Det er slet ikke der, vi er på nuværende tidspunkt. For Danmarks vedkommende 
skal man huske, at vi uanset hvad har vores forsvarsforbehold. Men man 
forbereder, hvad der kan være behov for af hjælp, og støtter meget op om 
FN«, siger Helle Thorning-Schmidt. 
</p><p>
Konflikten i Libyen er et særligt problem set med europæiske øjne, fordi det 
er herfra, flest afrikanere forsøger at tage flugten over Middelhavet i håb 
om et bedre liv i Europa. 
</p><p>
Langtfra alle flygtninge er fra Libyen, men landet fungerer som afrejseland 
for indbyggere fra mange andre lande. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593808/oejenvidne-til-skudangreb-i-tunesien-de-skoed-paa-alt-der-bevaegede-sig/">Øjenvidne til skudangreb i 
Tunesien: De skød på alt, der bevægede sig</a></p><p>
Libyen har to regeringer og en række rivaliserende militser. Kampe om magten 
har ført til voldsomme sammenstød, så landet nu er på randen af totalt kaos. 
Det har banet vej for, at den frygtede terrororganisation Islamisk Stat har 
kunnet brede sig i landet. 
</p><h3 class="tvheader">Tunesien-terror ryster verdens statsledere</h3>
<p/><p>
Onsdag mistede 23 mennesker livet i Tunesien, da 2 mænd angreb et museum fuldt 
af turister. Mændene menes at være trænet af Islamisk Stat i Libyen. »Når 
Libyen er så ustabilt, er der potentiel fare for terrorgrupperinger, der kan 
vokse«, siger Helle Thorning-Schmidt. 
</p><p>
Situationen i landet rejser nu frygt for, at flere ekstremister, også fra 
Syrien, vil tage turen fra Libyen over Middelhavet. Den frygt vil formentlig 
kun hente næring i de seneste tal for flygtningestrømme til Europa, der blev 
offentliggjort i går. 
</p><h3>
626.000 asylansøgere til EU 
</h3><p>
Antallet af ansøgninger om asyl i alle EU’s 28 lande er steget med 44 procent 
fra 2013 til 2014, viser tal fra EU’s statistikenhed, Eurostat. Dermed 
modtog EU-landene 626.000 ansøgninger om asyl sidste år. 
</p><p>
Syriske flygtninge fylder voldsomt i den statistik. I EU som helhed kommer en 
ud af fem asylansøgninger fra personer, der flygter fra krigen i Syrien. I 
Danmark er det endnu mere markant, viser de nye tal. Af de 14.680 
asylansøgninger til Danmark i 2014 kom næsten halvdelen fra syrere. 
</p><p>
»Europa må blive ved at være på vagt«, siger Belgiens statsminister, Charles 
Michael, på topmødet og fortsætter: »Europa kan blive ramt af en hvilken som 
helst forværring i Libyen – hvad enten det er migration, ekstremisme, 
terrorisme eller alle mulige slags menneskehandel«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2593417/gidseldrama-overstaaet-17-turister-draebt-paa-museum-i-tunesien/">Gidseldrama overstået: 17 
turister dræbt på museum i Tunesien</a></p><p><i class=" bl-elem">Helle Thorning-Schmidt, der bliver talt en del om større flygtningepres på 
EU’s grænser. Hvad kom I frem til på det område?</i></p><p>
»Den eneste langsigtede løsning er fred og stabilitet i Libyen. Men vi minder 
hinanden om, at vi har værktøjer, vi kan tage i brug«, siger Helle 
Thorning-Schmidt med henvisning til debatten, hun har haft med EU’s andre 
stats- og regeringschefer. 
</p><p>
EU’s udenrigschef skal nu arbejde på konkrete initiativer til, hvordan EU kan 
støtte FN’s arbejde. 
</p><p class=" bl-elem">
Desuden skal medlemslandenes indenrigsministre og udenrigsministre mødes for 
mere indgående at debattere Europas problemer på grund af øget tilstrømning 
af flygtninge. 
</p>	
</div>
</div></body></html>
