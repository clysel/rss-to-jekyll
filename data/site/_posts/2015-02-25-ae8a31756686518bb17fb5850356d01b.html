---
layout:     post
title: 	    "Computer efterligner menneskets hjerne"
post_author:	    
post_date:	    Wed, 25 Feb 2015 19:09:12 +0100
post_site:	    politiken.dk 
post_link:	    http://politiken.dk/viden/ECE2563460/computer-efterligner-menneskets-hjerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Kløften mellem, hvad mennesket og den bedste computer kan gøre, bliver mindre og mindre</p><p/><p/><p/><p class=" bl-elem"/>

<p class="sender">
</p><p>Lars Kai</p><p> Hansen, </p><p>professor,</p><p class=" bl-elem"> DTU Compute</p> 

</blockquote>
</div><p>
Forskere har fodret en algoritme med store mængder af skærmbilleder fra 
arkadespil og lært den at spille 49 forskellige klassikere fra 1970’erne og 
80’erne. 
</p><p>
Algoritmen opnåede 75 procent af et trænet menneskes resultater i mere end 
halvdelen af spillene. For nostalgikere er det sjovt at se computeren være 
hæderlig til ’Pong’, ’Space Invaders’ og ’Breakout’, men forskerne bag det 
lærenemme computerprogram har arbejdet med mere end vores pixelerede fortid. 
</p><p>
»Det er en milepæl i forskningen i kunstig intelligens. Kløften mellem, hvad 
mennesket og den bedste computer kan gøre, bliver mindre og mindre«, siger 
Lars Kai Hansen, der er professor ved DTU Compute og forsker i data og 
intelligenssystemer. 
</p><p>
Det enestående ved forskernes fremgangsmåde er, at de har fået 
computerprogrammet til at arbejde efter <i>learning by doing</i>-metoden. 
Tidligere har man lært den slags computerprogrammer (et såkaldt neuralt 
netværk) at spille poker ved at fodre computeren med kode. I det nye 
forskningsprojekt bliver programmet ikke bedt om at løse en bestemt opgave, 
det suger i stedet til sig fra store mængder af data. Programmet bryder 
opgaven ned i mindre bidder, og den metode har ligheder med biologiske 
mekanismer. 
</p><p>
»Gennembruddet er, at forskerne har fået computeren til at lære af egne 
erfaringer og efterligne nogle af de processer, vi kender fra menneskets 
hjerne«, forklarer Lars Kai Hansen. 
</p><p>
Det nye studie er udført af en række forskere og programmører fra det britiske 
firma Google DeepMind og er netop publiceret i det videnskabelige tidsskrift 
Nature. 
</p><h3>
Robotterne kommer! 
</h3><p>
Da Google i 2014 købte det britiske DeepMind Technologies for 400 millioner 
dollars, krævede det lille firma, at der skulle nedsættes en etisk komité. 
Ideen var at få input fra fagfolk med et bredere udsyn. Formodentlig fordi 
teknologien kan bruges til andet end at styre rumskibe og skyde små grønne 
monstre. 
</p><p>
»Det ligger snublende nær, at computere, der kan lære sig at navigere i 
forskellige arkadespil også på længere sigt kan lære at finde rundt i andre 
pixels. Det kan være et skridt mod computerkontrollerede droner. I dag 
styrer mennesker dronerne i Mellemøsten fra USA – i fremtiden behøver der 
måske slet ikke at være mennesker involveret i styring af dronerne«, 
forklarer Lars Kai Hansen. 
</p><p><b class="ext-link">OPTISK ILLUSION </b><a class="embeddedlink" href="http://politiken.dk/viden/ECE2406339/optisk-illusion-nu-vil-vi-drille-din-hjerne/">Nu vil vi drille din hjerne</a></p><p>
Ud over det etisk problematiske i at fjerne menneskehænder fra droner er der 
muligheden for, at teknologien kan hackes og vendes mod andre mål, end den 
oprindelig var tiltænkt. Endelig er der frygten for, at computeren kan vende 
sig mod mennesket. Den frygt er ældre end den ’snedige’ computer HAL fra 
filmen ’Rumrejsen år 2001’, og for nylig fik den ny luft. 
</p><p>
»Udviklingen af kunstig intelligens kan markere enden på den menneskelige 
race«, udtalte den kendte britiske fysiker Stephen Hawking til BBC efter at 
være blevet præsenteret for nyopfindelser inden for taleteknologi, og det 
førte til heftige debatter i netfora. 
</p><p>
»Men jeg er ikke bekymret. Indtil videre har det været sådan, at mennesket 
nærmest er smeltet sammen med den computerteknologi, vi udvikler. Robotterne 
går ikke imod os – de bliver nok snarere en del af os selv«, mener Lars Kai 
Hansen, der nævner intelligente proteser og vores brug af smartphones som 
eksempler. 
</p><p>
»Det handler om, hvordan vi vælger at bruge computerens stadig mere 
interessante muligheder, og det har firmaet signaleret med den etiske 
komité, der skal forholde sig til firmaets arbejde«, siger Lars Kai Hansen. 
</p><h3>
Computeren ’drømmer’
</h3><p>
En af de spektakulære pointer i det nye studie er, at computerprogrammet 
afspiller gamle optagelser og på den måde kan træne i dem. Den proces kan 
minde om menneskets visualiseringer under søvn, påpeger en uafhængig ekspert 
fra Max Planck Institut i en kommentar, der bringes i Nature. En anden 
vigtig pointe er computerens evne til at aflæse spillet. 
</p><p>
»Det udfordrende for en computer i arkadespillenes verden er, at det ikke er 
altid, man skal tage den lige vej. Nogle gange kan det betale sig, at man 
ikke er specielt grådig i første omgang, fordi man kan få en større gevinst 
senere«, forklarer Lars Kai Hansen. 
</p><p><b class="ext-link">FEATURE </b><a class="embeddedlink" href="http://politiken.dk/magasinet/feature/ECE2523637/paa-sporet-af-menneskets-store-hjerne-i-chimpansens-livmoder/">På sporet af menneskets store hjerne i 
chimpansens livmoder</a></p><p>
Efterligninger af menneskets biologiske mekanismer begejstrer forskerne. Det 
neurale netværk, som computerprogrammet fra Google Deepmind består af, har 
lighedstræk med hjernen i meget mindre skala. Menneskets hjerne består af 
milliarder af neuroner, mens det neurale netværk omfatter millioner af 
såkaldte kunstige neuroner. Der er stadig meget, vi ikke ved om menneskets 
hjerne, så det er ikke muligt at skabe en kopi. 
</p><p class=" bl-elem">
»Alligevel er det utrolig spændende, hvad der kommer til at ske, i takt med at 
de neurale netværk får mulighed for at blive større. Google har en 
fantastisk kapacitet på det område, og de har ret aggressivt opkøbt firmaer 
inden for feltet, så jeg tror, vi kommer til at se nogle satsninger og 
spændende resultater«, siger Lars Kai Hansen. 
</p>	
</div>
</div></body></html>
