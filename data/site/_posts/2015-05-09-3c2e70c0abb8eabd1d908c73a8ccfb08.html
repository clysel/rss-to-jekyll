---
layout:     post
title: 	    "Tag med postbåden rundt i Danmarks skærgård"
post_author:	    
post_date:	    Sat, 09 May 2015 20:54:15 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2647814/tag-med-postbaaden-rundt-i-danmarks-skaergaard/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sejlrute Nakskov Fjord</h4>
<div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00932/Sejlrute_Nakskov_Fj_932033w.jpg" alt="" border="0"/></span>
</div>
</div><p>
Skipper Otto Paludan får en overstrømmende modtagelse af hunden Lulu, da 
postbåden ’Vesta’ lægger til på øen Barneholm i Nakskov Fjord. Ikke kun Lulu 
er glad for at se Paludan. Han får også en stor krammer af Birgit Mark, som 
tilbringer sommeren på den lille ø sammen med sin familie. Det er nemlig 
Birgit Marks fødselsdag, og postbåden har et fødselsdagskort foruden dagens 
udgave af Politiken med til fødselaren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2642074/turismeekspert-om-dark-sky-paa-moen-unikt-projekt/">Turismeekspert om Dark Sky på 
Møn: »Unikt projekt«</a></p><p>
»Der er ikke mange andre postbude, som uddeler fødselsdagskrammere til 
kunderne, men postbåden i Nakskov Fjord spiller en helt særlig rolle. Folk 
siger, ’vi spørger lige postmanden’, eller ’det klarer postmanden’«, 
fortæller 64-årige Paludan, som har sejlet med postbåden siden 2007. I 10 år 
var Paludan skolelærer, det var hans hustru Anne-Lise også, men hun »holdt 
ud til den bitre ende« – i dag er hun billetkontrollør og skipperafløser på 
’Vesta’. 
</p><p>
For et par år siden hentede ’Vesta’ en meget syg mand på krumodden Albuen, som 
skiller fjorden fra Langelandsbæltet. Da ’Vesta’ stævnede ud næste dag, var 
alle flag på halv, og Paludan kunne godt regne ud, hvad der var ske,t og 
satte bådens flag på halv. Den slags sætter de lokale pris på. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Nakskov2_932027y.jpg" alt="" border="0"/><span class="caption"><span class="f-img-caption">Foto: 
</span>Morten Langkilde</span></span>
Postmanden har derfor et stærkt brand i fjordområdet. Denne dags post udgør 
otte aviser og altså et postkort, men foruden post sejler ’Vesta’ med 
passagerer og medbringer proviant til feriegæsterne på øerne i Nakskov 
Fjord. Der er ikke længere fastboende på øerne. Den sidste døde på Vejlø i 
2004. 
</p><h3>
Den danske skærgård 
</h3><p>
Nakskov Fjord er landets ørigeste fjord og har fået kælenavnet Danmarks 
skærgård. Barneholm på 10 hektar er et naturreservat, og der bor kun én 
familie i ferieperioderne. 
</p><p>
Betydelig flere ferierende er der ved næste stop, Vejlø. En af landets første 
ølejre har nemlig sin vugge på den 37 hektar store ø. Vejlø Ølejr satte de 
første teltpløkker i jorden i 1971. De mange madvarer om bord er til 
deltagerne i ølejren, og modtagelseskomiteen er parat. 
</p><p>
»Hej, hej, postmand«, lyder det fra en halv snes barnestruber på kajen, mens 
de voksne ølejrboere står parat med trækvogne for at modtage dagens 
forsyninger fra Nakskov. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2627250/da-johannes-v-jensen-skoed-med-skarpt-i-kerteminde/">Da Johannes V. Jensen skød med 
skarpt i Kerteminde</a></p><p>
Om aftenen skal lejrdeltagerne have oksekødboller med pasta i tomatsovs, 
fortæller en af de voksne, mens hun tager imod en kasse med letmælk. Lejren 
har 90 deltagere, så der skal en del pasta til at mætte ølejren. Når skipper 
Paludan lægger til om eftermiddagen, kommer de store børn ofte om bord, for 
de elsker at springe i vandet fra bådens tag. 
</p><p>
»Lejrdeltagerne får god mad. Forleden havde vi fem-seks kasser kyllinger med. 
Ølejren har mange gengangere. Fællesskabet er udsprunget af hippietiden, og 
der er mange gamle hippier på Vejlø, som har deres børn og sågar børnebørn 
med«, fortæller Paludan. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Nakskov5_932030d.jpg" alt="" border="0"/><span class="caption"><span class="f-img-caption">Storyteller. 
</span>Siden 2007 har Otto Paludan sejlet med post og passagerer og fortæller gerne en historie undervejs. Foto: Morten Langkilde</span></span>
’Vesta’ har ikke noget høtjtaleranlæg, og »der kommer aldrig nogen mikrofon på 
båden i min tid. Jeg er grundtvigianer og går ind for det talte ord. 
Passagererne må komme herop og spørge, hvis de ikke kan høre mig, eller jeg 
stopper motoren for at fortælle en historie. Jeg er ikke historiker, men 
storyteller«, fastslår Paludan 
</p><p>
Ude på vandet igen kommer skipper alligevel med et par historiske detaljer om 
Slotø med den gamle ruin Engelsborg. Borgen fungerede som en prop og 
spærrede indgangen til Nakskov, men der er faktisk en anden sejlrende, som 
lybækkerne fra forbundet af Hansestæderne benyttede sig af i 1510 og 
plyndrede Nakskov. Da der denne dag hverken er post eller varer til Slotø, 
lægger ’Vesta’ ikke til, men fortsætter forbi den lille Rommerholm, som 
Paludan kalder Skarvøen. En koloni af skarver har sørget for, at der stort 
set ikke er et træ tilbage på øen. 
</p><h3>
Bjergbestigning på Enehøje 
</h3><p>
På den største ø i Nakskov Fjord, Enehøje, arrangerer Paludan bjergbestigning. 
</p><p>
»16 meter skal I vandre opad, og der er ingen iltflasker til rådighed. 
Opholdet er af en halv times varighed, men bare rolig, hvis I ikke når 
tilbage til båden i tide, så kommer jeg tilbage i morgen«, beroliger 
skipper. 
</p><p>
På Enehøje er der cirka 60 dådyr, 30 stykker kvæg og 28 mufloner – dog ingen 
væddere, da de stanger turisterne – som afgræsser øen, så den ikke gror til 
i tjørn og brombær. Enehøje er nemlig et vigtigt levested for vadefugle og 
tudser, som ikke trives i kratskov. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2623453/oeparadis-i-storebaelt-lokker-med-dyr-og-historier/">Øparadis i Storebælt lokker 
med dyr og historier</a></p><p>
Den 16 meter høje bjergbestigning er op til ’portalen’, som er to hvalkæber 
opsat af øens tidligere ejer, polarforskeren Peter Freuchen, til minde om 
hans ekspeditioner. Hvalkæberne udgjorde også skelettet til Freuchens 
lysthus. I dag er hvalkæberne Enehøjes vartegn. 
</p><p>
Freuchen kom til Enehøje i 1926 efter at have mistet sin elskede inuit-hustru 
Mekupaluk og fået det ene ben sat af på grund af forfrysninger. Han boede på 
øen indtil 1940 og indledte sit forfatterskab på Enehøje. Freuchen havde 
skrivestue i et hus, han malede blåt, fordi han ifølge Paludan havde 
erfaret, at folk i Middelhavsområdet malede blå streger om vinduer og døre. 
Den blå farve holdt angiveligt myg væk. 
</p><p>
Tilbage på bådebroen viser det sig, at samtlige 30 passagerer er nået tilbage, 
så de ikke behøver at overnatte i Naturstyrelsen to shelters på Enehøje. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Rejser_Nakskov4_932029y.jpg" alt="" border="0"/><span class="caption"><span class="f-img-caption">Foto: 
</span>Morten Langkilde</span></span></p><h3>
Odderne og nakkerne 
</h3><p>
Under sejlturen til den krumme odde med det meget naturlige navn Albuen 
fortæller Paludan, at helt ude på Odden kaldes beboerne for odderne. Lidt 
længere ind mod Nakskov kaldes området for Nakken og beboerne for nakkerne. 
Odderne er lidt finere end nakkerne, for de førstnævnte har større huse. 
</p><p>
Så trutter skipper Paludan i hornet, for inde på Odden går »Aase, og hun er en 
odder. Aase bor i et hus sammen med sin søster Jane. Aase er på vej ned for 
at tage imod os, for på Albuen kommer folk gående, cyklende eller kørende i 
bil for at modtage dagens post, og deres første spørgsmål er: ’Hvad sker der 
i Nakskov?’«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2621764/dykkerturister-skal-lokkes-til-middelfart/">Dykkerturister skal lokkes til 
Middelfart</a></p><p>
Og det er ganske vist. Sommerhusbeboerne spørger faktisk om, hvad der sker 
inde i Nakskov en snes kilometer væk. Vi passagerer kigger op på 
skiltepælen, som er sat op af en tysker. På pælen fortæller skiltet, at der 
er 3.895 kilometer til Nordpolen, 820 til London, 145 til København og 10 
kilometer til nærmeste ’Kiosk Vand’. 
</p><p>
Afstandene er for store til, at vi kan nå tilbage, inden skipper Paludan igen 
sætter kursen mod Nakskov om en times tid. I stedet bevæger vi os hen mod 
skolen, ikke for at komme på skolebænken igen, men fordi skolen i dag er 
indrettet til café. Flere passagerer har selv madkurv med, mens andre tager 
en svalende dukkert fra den kridhvide sandstrand eller kigger ind i 
Lodshuset. Det stammer fra 1873 og er indrettet, som det så ud i 1930. 
</p><h3>
Albuevandrerne 
</h3><p>
Jette og Henrik Porsbøl fra Greve Strand har imidlertid gået strækningen inde 
fra Albuen Strand Camping sydvest for Nakskov og ud til Albuen. 
</p><p>
»Vi stod op klokken fem og forlod campingpladsen 6.30 med en madpakke. Klokken 
var halv elleve, før vi stødte på det første menneske. Der er to sandede 
hjulspor, så det er for svært at cykle. Nogle gange var det 
lettere at gå i vandkanten, men det var en skøn tur«, fastslår Henrik 
Porsbøl. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2627178/noas-ark-laegger-til-i-horsens/">Noas Ark lægger til i Horsens</a></p><p>
Parret kan godt lide at holde ferie herhjemme og i Sverige, for det er for 
dyrt at slæbe campingvognen til eksempelvis Tyskland. Inden fem 
overnatninger på Albuen Strand Camping har de to været en tur på Bornholm 
for at holde sommerferie. De valgte at tage postbåden tilbage, både fordi 
vandreturen på 6,5 kilometer til campingpladsen tager halvanden time, og 
fordi de gerne ville opleve at sejle med postbåden, som netop nu passerer 
Dueholm, hvor skipper Otto Paludan kommer med dagens sidste kommentar, inden 
vi er tilbage på Havnekajen i Nakskov: 
</p><p class=" bl-elem">
»Hundredvis af svaner og ænder æder sig tykke og fede ved Dueholm som 
forberedelse til et langt træk sydpå. Et træk, som de alligevel ikke gider 
tage, når det kommer til stykket«. 
</p>	
</div>

</div></body></html>
