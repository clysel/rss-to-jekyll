---
layout:     post
title: 	    "Københavns naboby får stærk debut på michelin-arenaen"
post_author:	    
post_date:	    Thu, 26 Feb 2015 18:55:01 +0100
post_site:	    politiken.dk 
post_link:	    http://politiken.dk/mad/ECE2564476/koebenhavns-naboby-faar-staerk-debut-paa-michelin-arenaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ligesom i Aarhus har man på den anden side af Øresund hænderne over hovedet i 
dag. Det er store michelindag, og Malmø stryger ligesom Aarhus direkte ind i 
den røde madbibel med tre stjernerestauranter. 
</p><p>
Det gælder Vollmers på Tegelgårdsgatan, Bloom in the Park i Pildammsparken og 
Ambiance à Vindåkra, der har til huse i en gammel bondegård et stykke uden 
for Malmø. 
</p><p>
Rebecca Burr, redaktør på Guide Michelin Nordic Cities 2015, forklarer om de 
tre Malmø-restauranter: 
</p><div class="art-fakta article-box">
<h4 class="">
Sverige i Guide Michelin Nordic Cities 2015</h4>
<div class="fakta-body" data-buildingblock="embedded_factboxlink">
<p><b>2 stjerner i Stockholm: </b>Frantzén, Mathias Dahlgren-Matsalen og Oaxen 
Krog (Ny).
</p><p><b>1 stjerne i Stockholm:</b> Ekstedt, Esperanto, Gastrologik, Mathias 
Dahlgren-Matbaren, Operakällaren og Volt (Ny).
</p><p><b>1 stjerne i Gøteborg:</b> Thörnströms Kök, 28+, Sjömagasinet, Bhoga, 
Koka (Ny) og SK Mat &amp; Människor (Ny).
</p><p><b>1 stjerne Malmø (Ny)</b>: Ambiance à Vindåkra (Ny), Bloom in the Park 
(Ny) og Vollmers (Ny).
</p><p><b>Bib Gourmand i Stockholm</b>: Brasserie Bobonne, Den Gyldene Freden, EAT, 
Oaxen Slip, Proviant, Rolfs Kök, Ulla Winbladh og Lilla Ego (Ny).
</p><p><b>Bib Gourmand i Gøteborg: </b>Familjen.
</p><p class=" bl-elem"><b>Bib Gourmand i Malmø (Ny):</b> Bastard (Ny) og Sture (Ny). </p>
</div>
</div><p>
»De restauranter, vi har valgt ud i Malmø, er alle charmerende, men jeg bliver 
nødt til at fremhæve Ambiance á Vindåkra (bondegård uden for Malmø med 
franskinspireret menu, red.). Det er sådan et skønt sted, og indehaverne er 
usædvanligt passionerede. Og så har vi Vollmer-brødrene, som skaber noget 
meget elegant, diskret og ekstremt præcist på et meget højt niveau. Og til 
sidst har vi den unge kvinde ovre i den skønt placerede Bloom in the Park, 
som har en helt særligt, spøjs menu, som man bare må forlade sig på«. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/mad/ECE2564341/michelins-redaktoer-maden-i-danmark-er-ikke-til-tre-stjerner/">Michelins redaktør: Maden i 
Danmark er ikke til tre stjerner</a></p><h3>
Fik stjernebesked via Twitter 
</h3><p>
Køkkenchefen på Ambiance hedder Karim Khouani, og han har de seneste fire et 
halvt år lavet fransk gourmetmad på den hvidkalkede gård 10 kilometer uden 
for Malmø. Han havde samlet personalet til morgenmad for spændt at afvente 
Michelins anerkendelse i fællesskab. 
</p><p>
Karim Khouani vidste nemlig, at madguidens inspektører havde været på besøg i 
den lille, intime restaurant - første gang troede han godt nok, det var en 
joke, da en enlig gæst præsenterede sig som michelinmand - og han havde fået 
tilsendt papirer fra guiden, som bad ham udfylde en række fakta. 
</p><p>
»Vi troede, de ville ringe, men det gjorde det ikke, så vi googlede og via 
Twitter opdagede vi, at vi havde fået en stjerne«, fortæller franske Karim 
Khouani i telefonen. 
</p><p>
I løbet af få timer er det strømmet ind med bookinger og 400 emails med 
lykønskninger og bordbestillinger. 
</p><p><i class=" bl-elem">Michelins redaktør Rebecca Burr forklarer, at du er helt særligt 
passioneret. Hvad skal man ligge i det?</i></p><p>
»Ja! Jeg er passioneret, når det gælder mad, klassisk madlavning og kunder. 
Når vi køber en fisk, skal det være den bedste fisk, når vi køber kød, skal 
det være det bedst mulige. Ellers kan de beholde det for sig selv. Det kan 
bedst betale sig i det lange løb«, mener Karim Khouani. 
</p><p><b class="ext-link">SE LISTEN</b><a class="embeddedlink" href="http://politiken.dk/mad/ECE2555544/her-er-danmarks-18-michelinrestauranter-i-2015/">Her er Danmarks 18 michelinrestauranter 
i 2015</a></p><h3>
Som at bære tiara 
</h3><p>
Inde i det centrale Malmø er der også glæde hos Vollmers, som ligeledes er 
repræsenteret med en stjerne i den ny guide. 
</p><p>
»For mig og min bror er det kæmpestort. For restauranten er det <i>business 
as usual</i>, den bliver ikke anderledes på grund af det her« siger Ebbe 
Vollmer fra Vollmers til <a href="http://blogg.sydsvenskan.se/dygnetrunt/2015/02/26/michelinstjarnor-till-tre-malmokrogar/" target="_blank">Sydsvenskan</a>. </p><p>
Han stod i køkkenet sammen med sin bror Mats Vollmer, da beskeden om stjernen 
kom fra Michelin, og gør knap pause for at fejre kåringen, selv om han 
forklarer, at »Michelin betyder alt i vores verden«. 
</p><p><b class="ext-link">LÆS ANMELDELSE AF VOLLMERS</b><a class="embeddedlink" href="http://politiken.dk/mad/anmeldelser/restaurantanmeldelser/ECE2195413/simpel-malmoe-restaurant-hoerer-til-oeresundsregionens-bedste/">Simpel 
Malmø-restaurant hører til Øresundsregionens bedste</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00916/MALM__Spis_bo_-_ops_916414y.jpg" alt="" border="0"/><span class="caption"><span class="f-img-caption">Parkrestaurant. 
</span>Titti Qvarnström fra Bloom in the Park i Malmø laver her en ravioli med en vild svensk fugl og rødbeder og lokal svensk ost. Arkivfoto: Finn Frandsen.</span></span></p><p>
Hos Bloom in the Park er Titti Qvarnström den første kvindelige køkkenchef i 
Sverige, der får en stjerne. 
</p><div class="art-quote article-box">
<p class="quote"/>
<blockquote>
<p class="quote-txt">
At have en michelinstjerne er som at bære en tiara
</p>
<p class="sender">
Titti Qvarnström, køkkenchef 
</p>
</blockquote>
</div><p>
»Jeg føler allerede stolthed over det, vi gør, men den stolthed bliver nu 
endnu større. At have en michelinstjerne er som at bære en tiara«, siger hun 
til <a href="http://blogg.sydsvenskan.se/dygnetrunt/2015/02/26/titti-qvarnstrom-stjarnan-ar-som-en-tiara/" target="_blank">Sydsvenskan</a>. 
</p><p><b class="ext-link">LÆS ANMELDELSE AF BLOOM IN THE PARK</b><a class="embeddedlink" href="http://politiken.dk/mad/anmeldelser/restaurantanmeldelser/ECE1364381/cool-kvindelig-kok-imponerer-price-i-malmoe/">Cool 
kvindelig kok imponerer Price i Malmø</a></p><h3>
Fine dining i Skåne 
</h3><p>
Fra Skånes turistbureau er der også glade meldinger. Optagelsen i 
michelinguiden anses for at være en central faktor i arbejdet med at blive 
en eftertragtet turistdestination. 
</p><p>
Turistdirektør i Malmø siger Johan Hermansson udtaler i en pressemeddelelse: 
</p><p>
»Vi ser i stigende grad, at man ikke bare er en del af rejse, men kan være 
selve årsagen til rejsen. Med tre stjernerestauranter i michelinguiden 
sætter vi Malmø på <i>fine dining</i>-kortet, og det hjælper 
os utroligt meget i vores arbejde med at markedsføre Malmø og Skåne til 
internationale besøgende«. 
</p><p>
Ud over tre stjerner fik to restauranter i Malmø tildelt Bib 
Gourmand-udmærkelsen, nemlig Bastard og Sture. 
</p><p class=" bl-elem"><b class="ext-link">LÆS ANMELDELSE AF BASTARD</b><a class="embeddedlink" href="http://politiken.dk/mad/anmeldelser/restaurantanmeldelser/ECE2253850/anmelder-jubler-over-laekre-grisefoedder-og-svensk-ko/">Anmelder jubler 
over lækre grisefødder og svensk ko </a></p>	
</div>
</div></body></html>
