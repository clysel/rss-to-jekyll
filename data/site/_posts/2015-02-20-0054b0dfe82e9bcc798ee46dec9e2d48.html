---
layout:     post
title: 	    "Forsøgte at busbombe naziborg: Museumsbrand knækkede mig"
post_author:	    
post_date:	    Fri, 20 Feb 2015 13:51:07 +0100
post_site:	    politiken.dk 
post_link:	    http://politiken.dk/indland/ECE2556128/forsoegte-at-busbombe-naziborg-museumsbrand-knaekkede-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 56-årig mand, som i dag sidder på anklagebænken i Retten i Roskilde for at 
forsøge at sprænge en naziborg i Greve i luften, levede et almindeligt liv 
med børn og arbejde op til 28. april 2013.
</p><p>
Det forklarer han selv i retten, da anklager Thomas Brædder spørger ham, hvad 
der fik ham til at kapre en bus 3. maj sidste år med den hensigt at køre den 
ind i naziborgen for at sprænge den i luften med kunstgødning, diesel og 
gasflasker.
</p><p>
Selv siger han, at han ikke ville bombe huset, kun brænde det.
</p><h3>
Psykisk knæk
</h3><p>
Det hele begyndte 28. april for to år siden, da der blev påsat en brand på 
Frihedsmuseet, som delvist brændte ned.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2175454/nu-forsvinder-resterne-af-frihedsmuseet/">Nu forsvinder resterne af 
Frihedsmuseet</a></p><p>
Få dage senere, 4. maj 2013, var han til stede ved en ceremoni ved 
Frihedsmuseet for at mindes befrielsen i 1945.
</p><p>
»Jeg kan huske, at jeg stod derude, og der var taler. Jeg hørte slet ikke 
efter. Jeg var gået helt i sort og kiggede på de sorte stumper, der var 
tilbage. Der har jeg fået et psykisk knæk«, siger han i retten.
</p><p>
Manden havde et særligt tæt forhold til museet, da hans familie var involveret 
i modstandskampen under krigen. For ham var det et mausoleum - ikke et 
museum.
</p><h3>
Mente nazisterne stod bag brand
</h3><p>
Efter museumsbranden håbede han på, at politiet ville opklare sagen.
</p><p>
»Udadtil virkede det, som om der ikke skete noget. Jeg havde utroligt svært 
ved at acceptere det. Jeg kunne ikke sove om natten, det kværnede bare løs 
oppe i mit hoved«, forklarer han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1992709/stor-dusoer-udloeser-nye-tip-om-branden-paa-frihedsmuseet/">Stor dusør udløser nye tip om 
branden på Frihedsmuseet</a></p><p>
Selv var han sikker på, at det var nazisterne, der stod bag.
</p><p>
Han havde først tænkt sig at kapre en tankbil og køre den ind i naziborgen. 
Men han kunne se, at der var rækkehuse rundt om nazisternes bygning, og han 
ville ikke forvolde nogen skade.
</p><p>
»Jeg brød min hjerne, til det gik op for mig, at der var et busstoppested lige 
op til bygningen. Og så tænkte jeg, at jeg kunne bruge en almindelig bus«, 
siger han.
</p><h3>
Chaufføren flygtede
</h3><p>
Angrebet på bygningen lykkedes imidlertid ikke, da chaufføren flygtede fra 
bussen.
</p><p>
Ifølge en kaptajn i ammunitionsrydningstjenesten, som ikke ønsker sit navn 
nævnt, men som vidnede i sagen, ville gasflaskerne alligevel ikke have 
kunnet få benzinen og gødningen til at detonere.
</p><p>
»Gødning er af en forkerte type. Der skal være mere kvælstof i. For det andet 
skal gødningen bearbejdes, før det kan bruges i en bombe. Og det tager tid«, 
siger kaptajnen.
</p><p>
Men ildspåsættelse kunne være muligt, siger han.
</p><p class=" bl-elem">
Sagen ventes afsluttet senere i dag.
</p>	
</div>
</div></body></html>
