---
layout:     post
title: 	    "Nu kommer der smarture fra luksusmærkerne"
post_author:	    
post_date:	    Fri, 20 Mar 2015 22:02:53 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2595714/nu-kommer-der-smarture-fra-luksusmaerkerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indtil nu har man skullet tage til takke med tech-firmaernes opfattelse af 
godt design, når det gælder smarture. Mange har ventet på at se, hvordan 
alle luksus-ur-producenterne i Schweiz ville reagere på den nye bølge. Nu 
kender vi planerne for en af dem.
</p><p><b>Foretrækker Android</b><br/>
Tag Heuer, der laver ure i den billige ende af luksusklassen og er kendt for 
deres sports-sponsorater – herunder Formel 1 – kommer nu på banen med et 
Android Wear-ur. Det har firmaet nu officielt meldt ud. Samtidig har 
Jean-Claude Biver, der er direktør for Tag Heuers moderselskab, LVMH, været 
en tur rundt i adskillige medier og har løftet lidt af sløret for uret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2344020/modedesignere-vil-lave-toej-med-indbygget-elektronik/">Modedesignere vil lave tøj med 
indbygget elektronik</a></p><p>
I følge Biver bliver der tale om et ur, der lever op til Tag Heuers normale 
kvalitetsstandard og design. Til BBC forklarer han, at Tag Heuer hellere 
ville satse på Android-platformen i stedet for iOS og iPhone, fordi Google 
ikke selv laver et ur, og at de med Android Wear derfor selv kan være herre 
over designet. 
</p><p>
Det skal dog nævnes, at der muligvis kan være tale om lidt bitterhed fra 
Bivers side. Da Apple var i gang med den store hyre-runde for at få de rette 
folk ombord til at markedsføre Apple Watch sidste sommer, snuppede de blandt 
andet Tag Heuers øverste salgschef, Patrick Pruniaux. 
</p><p><b>Gucci laver ur med Will.i.am<br/></b>Hvordan kommer uret så til at se ud helt konkret? Ved en presse-event har 
Tag Heuer meldt ud, at det kommer til at holde Tag Heuer-stilen, så man ikke 
nødvendigvis kan se, at der er tale om et smartur. Reuters har talt med 
kilder internt hos Tag Heuer, der fortæller, at uret bliver i stil med Tag 
Heuers Carrera-model. 
</p><p>
Men Tag Heuer er ikke den eneste producent af luksusure, der for nylig har 
meldt ud, at der er smarture på vej. Et nyt samarbejde mellem musikeren 
Will.i.am og Gucci er netop blevet annonceret. Gucci vil lancere et 
’smart-band’ designet af Will.i.am, der formentlig blot er sidstnævntes 
allerede lancerede ’Puls’-smartur/armbånd med Guccis navn på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2339866/apple-ansaetter-modefolk-forud-for-iwatch-lancering/">Apple ansætter modefolk forud 
for iWatch-lancering</a></p><p>
I stedet for at være bundet op på en smartphone kan Will.i.ams smarte armbånd 
foretage opkald, vise emails og sms’er, og du kan spørge en virtuel 
assistent á la Siri (der ikke hedder Anita, men ’AneedA’) til råds om hvad 
som helst. Selve styresystemet i smart-armbåndet er baseret på Android, men 
på det egentlige styresystem, ikke på Android Wear. 
</p><p class=" bl-elem">
Hverken Tag Heuer eller Gucci har villet ud med priser eller lanceringsdatoer 
for urene. Men vi ved dog, at de begge kommer senere i år. Og at de 
formentlig bliver hundedyre. 
</p>	
</div>
</div></body></html>
