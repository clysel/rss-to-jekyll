---
layout:     post
title: 	    "Tinkoff-Saxo i opløsning, men Contador kæmper "
post_author:	    
post_date:	    Sat, 28 Mar 2015 17:53:58 +0100
post_site:	    politiken.dk 
post_link:	    http://politiken.dk/sport/cykling/ECE2608639/tinkoff-saxo-i-oploesning-men-contador-kaemper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når sæsonens fjerde WorldTour-etapeløb Volta a Catalunya slutter i morgen, er 
der med seks ryttere inden for et halvt minut i toppen af det samlede 
klassement stadig flere seriøse kandidater til den endelige triumf, som 
australieren Richie Porte (Sky) i arrangementets førertrøje fortsat er 
tættest på.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2608432/langt-udbrud-giver-omsider-lasse-norman-og-co-grund-til-jubel/">Langt udbrud giver omsider 
Lasse Norman og Co. grund til jubel</a></p><p>
De sidste 126 km med start og mål i Barcelona byder nemlig, efter at halvdelen 
af distancen er tilbagelagt, på en rundstrækning, der skal gennemkøres otte 
gange med passage af den krævende stigning i Montjuic-parken, og her kan det 
bestemt ikke udelukkes, at der kan vindes og tabes værdifuld tid.
</p><h3>
Langt udbrud holdt til mål
</h3><p>
Til gengæld fik dagens 194,1 km fra Cervera til Port Aventura ingen 
indflydelse på det overordnede regnskab, selv om den ikke mundede ud i den 
ventede massespurt, men gav sejr til den 24-årige russer Sergei Tjernetskij 
(Katusha), som var med i dagens lange offensiv.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2607936/contador-atter-i-kontrol-mens-froome-indkasserer-ny-lussing/">Contador atter i kontrol, mens 
Froome indkasserer ny lussing</a></p><p>
Og altså heller ikke på, at Tinkoff-Saxos spanske stjerne Alberto Contador fra 
sin sammenlagte tredjeplads med et minus på syv sekunder i allerhøjeste grad 
hører til blandt de fremtrædende bejlere til Richie Portes trone.
</p><p>
Stillingen i toppen inden finalen ser således ud: 1. Porte, 2.Domenico 
Pozzovivo (Ag2r-La Mondiale) 5 sekunder, 3. Contador 7, 4. Alejandro 
Valverde (Movistar) 16 , 5. Rigoberto Uran (Etixx-Quick Step) 18, 6. Fabio 
Aru (Astana) 27, 7. Darwin Atapuma (BMC) 33, 8. Rafael Valls (Lampre-Merida) 
43, 9. Wilco Kelderman (Jumbo-Lottop) 1.09 minut, 10. Daniel Martin 
/Cannondale-Garmin) 1.35.
</p><h3>
Svære arbejdsbetingelser for Contador
</h3><p>
Imidlertid må det også konstateres, at det russiske mandskabs 32-årige kaptajn 
de seneste dage har fået stadig vanskeligere betingelser at arbejde under.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2605691/amerikaner-slaar-contador-paa-kongeetape-i-catalonien/">Amerikaner slår Contador på 
kongeetape i Catalonien</a></p><p>
Det skyldes den alarmerende kendsgerning, at truppen omkring ham ganske enkelt 
er i opløsning. Tilbage til at støtte Contador i morgen er kun den danske 
mester Michael Valgren, kroaten Robert Kiserlovski og portugiseren Sergio 
Paulinho, mens den anden halvdel af holdet har måttet trække sig på grund af 
sygdom.
</p><p>
I dag opgav således Contadors landsmand og vante tro væbner Jesus Hernandez at 
stille til start, og der var ikke tilbagelagt ret meget af etapen, før også 
den italienske veteran Ivan Basso måtte strække gevær ramt af et slemt 
maveonde.
</p><p>
På de to foregående etaper havde både australieren Michael Rogers og den 
polske Tour de France-bjergkonge Rafal Majka været tvunget til at sige 
farvel, og denne kraftige decimering begrænser unægtelig Contadors 
muligheder for at udfolde sig.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2603973/contador-og-co-viser-styrke-midt-i-krisen-omkring-riis/"> Contador og Co. viser styrke 
midt i krisen omkring Riis</a></p><p>
Oven i købet blev Contador i dag udsat for uheld i finalen, men eftersom det 
skete iunden for de sidste tre km, noteredes han for samme tid som 
hovedfeltet.
</p><h3>
Chris Froome optrådte som vandbærer
</h3><p>
Trods disse omstændigheder var de tilbageværende Tinkoff-Saxo-aktører mod 
slutningen i stand til at deltage i jagten på lykkeridderne, inden Richie 
Portes Sky-tropper med ingen ringere end denb tidligere Tour de France-konge 
Chris Froome i rollen som vanbærer påtog sig det selvfølge ansvar for, at 
holde udviklingen på etapen nogenlunde under kontrol.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2602947/tour-forberedelse-bjergkonge-tjekker-sit-handikap--i-uvant-terraen/">Tour-forberedelse: Bjergkonge 
tjekker sit handikap i uvant terræn</a></p><p>
Det var de mest holdbare blandt deltagerne i et tidligt udbrud på i alt 21 
ryttere, der sluttelig afgjorde kampen om hæderen mellem sig. Offensiven 
udgjorde ingen alvorlig trussel mod de førende sammenlagt, eftersom de to 
bedst placerede inden etapen var hollænderen Steven Kruijswijk (Lotto-Jumbo) 
og spanieren Daniel Navarro (Cofidis) med minus på henholdsvbis 4.25 og 5.37 
minutter.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2602710/outsidere-holder-stadig-stjernerne-paa-afstand/">Outsidere holder stadig 
stjernerne på afstand</a></p><p>
11 mand formåede at holde sig i front, og inden for den sidste km satsede den 
22-årige franskmand Julian Alaphilippe (Etixx-Quick Step) maksimalt, men 
Tjernetskij nåede lige netop at fange ham på selv målstregen, mens 
hovedfeltet med alle favoritterne noteredes for et minus på 1.50 minut.
</p><p class=" bl-elem">
Det var russerens tredje sejr som professionel, idet han for to år siden i sin 
debutsæson slog til både på en etape og sammenlagt i det norskje Tour des 
Fjords.
</p>	
</div>
</div></body></html>
