---
layout:     post
title: 	    "Nesser-roman rummer uimodståelig uforudsigelighed og lavmælt melankoli"
post_author:	    
post_date:	    Fri, 17 Apr 2015 13:59:02 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2631811/nesser-roman-rummer-uimodstaaelig-uforudsigelighed-og-lavmaelt-melankoli/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Straf</h4>
<h5>
Håkan Nesser og Paula Polanski</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Oversat af Jan Mølgaard. Modtryk, 240 sider, 299 kroner. Har du Pluskort, får 
du 15 procent rabat på lagerførte bøger i Boghallen eller fri levering hos 
Saxo.com. Læs mere påpolitiken.dk/plus. Udkommer i dag.
</p></div>
</div><p>
Ordene kommer ikke gratis til én, navnlig når man har passeret de 60, når man 
har udgivet en bog om året i umindelige tider, og når man ikke bryder sig om 
at gentage sig selv«. 
</p><p>
Sådan lyder det fra hovedpersonen, forfatteren Max Schmeling, tidligt i Håkan 
Nessers nye bog, ’Straf’, men der er ingen grund til at antage, at udsagnet 
også handler om den 65-årige forfatter selv. Som med alle andre af Nessers 
bøger virker det, som om forfatteren har en misundelsesværdig let adgang til 
ordene. For at sige det ligeud: Han skriver røven ud af bukserne på de 
fleste andre, og det er mindst halvdelen af fornøjelsen. Heldigvis er 
Nessers oversætter, Jan Mølgaard, fuldt ud i stand til at forløse den gode 
svensker på fornemt dansk. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2628591/femme-fatale-kaerlighedsroman-er-sexet-amoralsk-og-elegant/">Femme fatale-kærlighedsroman 
er sexet, amoralsk og elegant</a></p><p>
Til gengæld kan man godt diskutere, om det giver mening stadig at kalde Nesser 
for krimiforfatter. De sidste mange bøger fra den produktive forfatter, også 
denne nye, er langt fra de traditionelle krimiuniverser, som Nesser 
tidligere har befundet sig i med Barbarotti-bøgerne og krimiserien om Van 
Veeteren. Her er ingen forbrydelser, der skal opklares af fordrukne 
politifolk eller dygtige journalistkvinder, og her er ingen faste kontrakter 
med læseren om, hvad der skal ske. 
</p><p>
I stedet leverer Nesser gådefuld, lavmælt spænding med mærkelige 
menneskeskæbner, der krydser hinandens spor, mens han smider de store 
eksistentielle spørgsmål om skyld, skam og fortrydelse let ud over det hele 
som en naturlig del af historien. 
</p><p>
Og for at gøre den gådefulde historie ekstra mystisk har Håkan Nesser denne 
gang en medforfatter, Paula Polanski, der tilsyneladende er et pseudonym for 
en tysk forfatter – men hvordan hun er blandet ind i bogen, skal man til 
vejs ende for at få styr på. Det er raffineret og uforudsigeligt udført. 
</p><h3>
Lille, tætpakket sag 
</h3><p>
Historien i ’Straf’ – der er en lille, tætpakket sag – er umiddelbart enkel: 
Forfatteren Max Schmeling får et brev fra sin skolekammerat Tibor 
Schittkowski, som han ikke har set i mere end 40 år. Tibor mener, at Max 
skylder ham en tjeneste, fordi Tibor reddede Max’ liv, da de var børn. 
</p><p>
Tibor er døende og har nu brug for Max’ hjælp, men hvad hjælpen går ud på, 
står først klart langt senere. Til en begyndelse får Max en bizar 
redegørelse for Tibors liv, der indbefatter en ukendt datter og et mord. 
Herfra er der ingen vej tilbage for Max: Taknemmelighedsgælden skal betales 
tilbage, og den er langtfra gratis. 
</p><div class="art-quote article-box">
<p class="quote"/>
<blockquote>
<p class="quote-txt">
Som altid med Nesser ligger der en melankolsk, søgende tone under det hele: 
Hvordan blev livet, som det blev, og hvad skal vi egentlig bruge det til? 
</p>
</blockquote>
</div><p>
Selv om ’Straf’ ikke er den allerstørste Nesser-roman, er historien om Max 
Schmeling en meget fin, ret avanceret sag, og som altid med Nesser ligger 
der en melankolsk, søgende tone under det hele: Hvordan blev livet, som det 
blev, og hvad skal vi egentlig bruge det til?</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2623978/amerikansk-forfatter-er-et-sjovt-og-mildt-provokerende-bekendtskab/">Amerikansk forfatter er et 
sjovt og mildt provokerende bekendtskab</a></p><p>
Eller som Schmeling formulerer det undervejs: »Der er så meget, Max Schmeling 
gerne ville slette. Det konstaterer han, da han en formiddag sidder ved sit 
skrivebord og ser ud mod den første rigtige efterårsregn og husene på den 
anden side af gaden, som knap kan skelnes. Blade, som falder, og mennesker, 
som skynder sig inden døre. Det er overvældende dystert. Man får lyst til at 
slette hele verden. Slette den sammen med sine forkerte afgørelser og sine 
svigt, tænker han. Disse slappe fejltagelser. Han har vandret på Jorden i 
mere end 60 år – hvor mange dage og timer fortjener egentlig at blive 
bevaret? Hvor meget ville han tage med i bagagen til en øde ø – eller til 
evigheden, eller hvor man nu ville begive sig hen?«. 
</p><p class=" bl-elem">
Forhåbentlig fortsætter Nesser med sin litterære søgen efter svar – uden at 
finde det. For som han har sagt: Hvis han en dag finder svaret på, hvad man 
egentlig skal med dette uregerlige liv, så dør han. »Og hvis jeg finder 
svaret, så er jeg i hvert fald klar til at stoppe som forfatter«. 
</p>	
</div>

</div></body></html>
