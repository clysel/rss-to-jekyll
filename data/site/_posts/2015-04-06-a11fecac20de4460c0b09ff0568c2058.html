---
layout:     post
title: 	    "Kryptisk nordmand udstiller tildækkede malerier på Aros"
post_author:	    
post_date:	    Mon, 06 Apr 2015 18:34:58 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2617246/kryptisk-nordmand-udstiller-tildaekkede-malerier-paa-aros/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når folk dør, f.eks. i trafikken, i en krig eller ved en ulykke, så lægger man 
gerne et eller andet, måske en presenning, over den døde. Man gør det for at 
være diskret og skåne omgivelserne for at opleve dødens hæslige ansigt. 
</p><div class="art-fakta article-box">
<h4 class="">
<b>Gardar Eide Einarsson: A Madman, a Patient, a Condemned Man, a Worker or a 
Schoolboy</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
ARoS Focus// New Nordic. 
</p><p>
ARoS Vestgalleriet, Aarhus Kunstmuseum. 
</p><p class=" bl-elem">
Til 17. maj.
</p>
</div>
</div><p>
Men en sådan tildækning skærper også nysgerrigheden. Man spørger uvilkårligt: 
Hvad er det, som man ikke må se? Og hvorfor? Hvad er der sket? </p><p>
Spørgsmålene er aktuelle i forbindelse med den første new nordic-udstilling i 
ARoS’ nye Focus-serie. Fokus er på nye nordiske samtidskunstnere, som har 
tilstrækkeligt internationalt vingefang, og det er den norske maler Gardar 
Eide Einarsson, der lægger for på sin egen indirekte problematiserende måde. 
Også han eksponerer sit budskab ved at skjule det. 
</p><h3>
Et maleri afgået ved døden? 
</h3><p>
Gardar Eide Einarssons såkaldte tarpmalerier er ret store og ret sorte. Og der 
er 15 af dem. De viser det samme, men ingen kan se, hvad de forestiller. 
Eller forestillede. Det er kun tildækningen, der er helt synlig. For hen 
over noget, der antyder forskellige malerier med et mørkt, 
abstrakt-ekspressionistisk formsprog, er der trykt fotografiske billeder af 
sorte presenninger. 
</p><div class="art-quote article-box">
<p class="quote"/>
<blockquote>
<p class="quote-txt">
Er maleriet da også afgået ved døden efter flere tusind års tjeneste?
</p>
</blockquote>
</div><p>
Presenningerne er foldet helt ud, og de tydelige kvadratiske spor efter 
materialets sammenfoldning er nærmest den eneste struktur i billedet. Det 
oprindelige maleri anes kun i kanten eller periferien som resterne af en 
proces, der måske ikke længere er relevant. </p><p>
Er maleriet da også afgået ved døden efter flere tusind års tjeneste? Og er 
dette dødsfald det egentlige tema for Einarssons udstilling?
</p><p>
For fire år siden lavede Hamburger Kunsthalle en hel udstilling over emnet 
tildækning/forvrængning, som siden midten af det 20. århundrede har været en 
kunstnerisk strategi. Mest kendt er den østrigske kunstner Arnulf Rainers 
’Übermalingen’ og Christos indpakninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2522944/nyt-kunstvaerk-skal-give-aros-direktoer-stoerre-kugler-end-louisiana/">Nyt kunstværk skal give 
ARoS-direktør »større kugler« end Louisiana</a></p><p>
Gardar Eide Einarssons malerier er også en slags proceskunst. Man skal ikke se 
på dem, som man f.eks. ville se på et maleri af en af newyorkerskolens 
abstrakt ekspressionistiske kunstnere. De skal hverken nydes eller beundres. 
De skal sætte tanker i gang og måske forurolige den, der ser. 
</p><h3>
Splittede identiteter 
</h3><p>
Tildækning som tema i kunsten er ikke nyt. Men referencen til newyorkerskolen 
er ny. Den fortæller noget afgørende om Einarsson, som nok er født og delvis 
uddannet i Norge, men som kom til New York dagen før 9/11. 
</p><div class="art-fakta article-box">
<h4 class="">
<b>Fakta </b></h4>
<h5>
<b>New Nordic </b></h5>
<div class="fakta-body" data-buildingblock="embedded_factboxlink">
<p>
Gardar Eide Einarsson er første kunstner i ARoS’ nye udstillingsrække, der 
løber over tre år og præsenterer i alt ni yngre nordiske kunstnere. 
</p><p class=" bl-elem">
Til sommer udstiller den danske kunstner E.B. Itso og fra oktober det svenske 
kunstnerpar Nathalie Djurberg &amp; Hans Berg
</p>
</div>
</div><p>
Denne dato ændrede verden i almindelighed og USA i særdeleshed. Måske har de 
oplevelser, der fulgte, også ændret Einarssons arbejde i politisk retning og 
skærpet hans interesse for at bruge eksisterende konflikter som afsæt. </p><p>
Hvad andet skal man mene om en kunstner, der bl.a. har lavet en film om et 
muligt møde mellem Lee Harvey Oswald, som myrdede præsident Kennedy, og 
natklubejeren Jack Ruby, som myrdede Lee Harvey Oswald? 
</p><p>
På ARoS minder et andet værk om Einarssons evne til at sætte prekære emner på 
spidsen. Det er fraklippede farverige stofrester, et usorteret 
overskudsmateriale af kulører, der er samlet i en mægtig bunke midt på 
gulvet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2590617/fotograf-udforsker-den-ulykkelige---og-mislykkede---kamp-for-at-faa-en-baby/">Fotograf udforsker den 
ulykkelige - og mislykkede - kamp for at få en baby</a></p><p>
Stofresterne stammer fra fremstillingen af nationale flag, og nationale flag 
er både kendte og anerkendte symboler på nationale tilhørsforhold. Her er de 
splittet ad til uigenkendelighed. Og er det ikke det, som vores nationale 
identitet efterhånden er? Splittet ad og blandet? 
</p><p class=" bl-elem">
Gardar Einarsson giver ikke noget svar. Med sit værk stiller han heller ikke 
spørgsmålet så koncist, som det kan gøres med ord. Men han antyder en verden 
i forandring med nye normer for, hvad der er relevant for en 
samtidskunstner, der også er sig denne omverden bevidst. Hans udstilling er 
hurtig overset, også for hurtigt. Det, som kan tage tid, er de tanker, den 
sætter i gang. 
</p>	
</div>

</div></body></html>
