---
layout:     post
title: 	    "Tyske dopingofre kræver en kvart milliard, så de kan holde livet ud"
post_author:	    
post_date:	    Thu, 02 Apr 2015 23:25:32 +0200
post_site:	    politiken.dk 
post_link:	    http://politiken.dk/sport/ECE2615350/tyske-dopingofre-kraever-en-kvart-milliard-saa-de-kan-holde-livet-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Prestigeræset i idrætsverdenen mellem det daværende Vesttyskland og DDR-staten 
fra 1960'erne og frem til Berlinmurens fald i 1989 kostede et utal millioner 
vest- og østmark - og for adskillige af de statsdopede atleter har det 
kostet ar på krop og sjæl. 
</p><p>
Ines Geipel, der er tidligere DDR-topsprinter og dopingoffer, grundlagde i 
2013 derfor Doping-Opfer-Hilfe (DOH), som nu støtter ca. 700 tidligere 
topidrætsfolk, der kæmper med bl.a. depressioner, bulimi, sukkersyge, kræft 
og selvmordstendenser. 
</p><p>
Midlerne i organisationen er små, og Ines Geipel, der i starten af 1980'erne 
på et DDR-klubhold var med til at løbe 4x100 meter på 42,20 sekunder, 
hvilket havde givet OL-guld i Beijing i 2008, vil derfor have politikerne i 
Tyskland til at oprette en akutfond, som skal danne udgangspunkt for et 
bedre liv hos de tyske dopingofre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2603425/doping-kan-snart-give-10-aars-faengsel-i-tyskland/">Doping kan snart give 10 års 
fængsel i Tyskland</a></p><p>
DOH frygter, at i alt 2.000 personer fra statsdopingens storhedstid har brug 
for hjælp for at kunne leve et værdigt liv. Til det formål har Ines Geipel 
bedt politikere og idrætsmyndigheder om bevilliger på i alt 32 millioner 
euro - 240 millioner kroner. 
</p><p>
Ines Geipel forklarer på <a href="http://www.no-doping.org/" target="_blank">organisationens 
hjemmeside</a>, at de 32 millioner euro er småpenge i det sportsglade 
Tyskland, hvor millionbyen Hamburg netop er sendt ind i kapløbet om at sikre 
Tyskland OL-værtskabet i 2022. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Geipel_925792k.jpg" alt="" border="0"/><span class="caption"><span class="f-img-caption">Geipel. 
</span>– Arkivfoto: Wikimedia Creative Commons</span></span></p><p>
»32 millioner euro er samme sum, som Münchens kuldsejlede bud på at få de 
olympiske vinterlege kostede«, lyder det fra Ines Geipel, der i 1980'erne 
konkurrerede under efternavnet Schmidt, inden hun blev forbudt at dyrke 
topidræt, da Stasi havde fået nys om, at sprinteren havde planer om at 
flygte fra DDR. 
</p><h3>
Fodbolden må til lommerne 
</h3><p>
Den 54-årige Ines Geipel, der nu er professor ved den anerkendte 
skuespillerskole Ernst Busch i Berlin, opfordrer også Tysklands mest 
magtfulde idrætsorganisation - fodboldforbundet DFB - til at donere til 
akutfonden. For i DOH's rådgivningscentre dukker der flere og flere 
tidligere fodboldspillere op. Deres diagnoser er typisk depressioner og 
testikelkræft. 
</p><p>
»Der, hvor der er stjernestøv og store penge, bør der også være afklaring og 
ansvarlighed«, lyder det fra DOH-lederen. 
</p><p>
Tysk fodbold blev i sidste måned ramt af en dopingskandale, da en 
forskergruppe påviste at flere store tyske klubber fra den bedste række, 
Bundesligaen, i 1970'erne og 80'erne havde forbindelser til den notoriske 
'Doktor Doping' Armin Klümper. 
</p><p class=" bl-elem"><b class="ext-link">BAGGRUND</b><a class="embeddedlink" href="http://politiken.dk/magasinet/feature/ECE2591510/med-hjaelp-fra-doktor-doping/">Med hjælp fra Doktor Doping</a></p>	
</div>

</div></body></html>
