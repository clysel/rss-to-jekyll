---
layout:     post
title: 	    "Ansatte vender tilbage til større sagsbunker efter ferien"
post_author:	    
post_date:	    Fri, 27 Mar 2015 11:42:59 +0100
post_site:	    politiken.dk 
post_link:	    http://politiken.dk/forbrugogliv/livsstil/trivsel/ECE2594571/ansatte-vender-tilbage-til-stoerre-sagsbunker-efter-ferien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige om lidt tager mange danskere på påskeferie. Og over halvdelen af dem, der 
arbejder, vil komme tilbage fra ferie til arbejdsbunker, der bare har vokset 
sig større under ferien. 
</p><p>
Det viser en undersøgelse, som YouGov har foretaget for Kristelig Fagbevægelse 
(Krifa) blandt 1.104 danskere i den arbejdsdygtige alder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566303/alkohol-er-blevet-danskernes-flydende-pille-mod-stress/">Alkohol er blevet danskernes 
flydende pille mod stress</a></p><p>
53 procent svarer, at »de fleste af opgaverne ligger og venter, til jeg 
kommer tilbage«. Og det er en voldsom stressfaktor, påpeger 
fagforeningen. 
</p><p>
»Ferie kan paradoksalt nok være en særlig årsag til stress, fordi det ligger 
som en bombe under ferien, at mens man holder fri, så vokser arbejdsbunkerne 
på arbejde«, siger Krifas formand Søren Fibiger Olesen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/permichael/ECE2592204/vores-jagt-paa-effektivitet-tager-livet-af-os/">Vores jagt på effektivitet 
tager livet af os</a></p><p>
Undersøgelsen viser også, at over halvdelen, nemlig 51 procent, er på en 
arbejdsplads, hvor der ikke er klare aftaler for, om andre overtager 
opgaverne under ferie eller sygdom. Og 52 procent svarer, at der ikke er 
klare aftaler om at blive aflastet af kolleger, hvis man er presset af 
arbejdsopgaver. 
</p><p>
Det er bekymrende, mener Krifa. 
</p><p>
»Medarbejdere kan gå ned med stress som en følge af, at der på deres 
arbejdsplads ikke er aftaler om, at man aflaster hinanden«, siger Søren 
Fibiger Olesen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2586741/saenk-arbejdstiden-og-drop-arbejdshysteriet/">Sænk arbejdstiden og drop 
arbejdshysteriet</a></p><p>
Han frygter desuden, at medarbejdere går på arbejde, selv om de er syge: 
</p><p>
»Man kan være tilbøjelig til ikke at melde sig syg eller arbejde hjemme fra 
sengen for ikke at komme for meget bagefter«, siger Søren Fibiger 
Olesen, og tilføjer: 
</p><p class=" bl-elem">
»Det skal være muligt at kunne være syg med god samvittighed, fordi man ved, 
at andre klarer, hvad der er nødvendigt, og uden stress, fordi man ved, at 
ens arbejde ikke bare hober sig op«.
</p>	
</div>
</div></body></html>
