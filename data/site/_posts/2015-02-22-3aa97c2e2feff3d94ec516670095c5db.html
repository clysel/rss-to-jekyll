---
layout:     post
title: 	    "Ny forfriskende stemme hudfletter familien på humoristisk vis"
post_author:	    
post_date:	    Sun, 22 Feb 2015 20:43:30 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Stine Pilgaard: Lejlighedssange. Samleren, 218 sider, 250 kroner.
</p></div>
</div><p>
»En familie er ligesom nytårsaften, siger min mor og sætter farten op; den 
bliver aldrig helt, som man havde håbet«. Det er jo præcist og slagfærdigt 
sagt, og det er der meget, der er i Stine Pilgaards roman ’Lejlighedssange’, 
der efterfølger hendes brag af en debut, ’Min mor siger’. 
</p><p>
Hun skriver igen med energi og tempo og med et skarpt iagttagende og 
humoristisk blik på den havarerede familie, der også denne gang er 
udgangspunktet. 
</p><p>
Som hendes jegfortæller siger, da hendes søster er ved at forberede det helt 
store bryllup: 
</p><p>
»De livslange bånd er opreklameret, siger jeg, de hører en anden tid til, 
dengang man i gennemsnit blev tredive år, hvor familien havde en praktisk 
funktion«. Søsteren er den konforme af de to. En ’hyggedjævel’ kaldes hun 
også, der er i gang med »at mime en institution, der ikke findes mere«. 
</p><h3>
24 sange til Homer 
</h3><p>
Kærligheden har den krasse jegfortæller dog ikke afskaffet. Hun er lige 
flyttet sammen med kæresten i en lejlighed i en andelsforening, skriver 
horoskoper for et ugeblad og også gerne lejlighedssange. 
</p><p>
»Lejlighedssangen er en gestus i sig selv, siger jeg, det er genrens største 
force«. Den bæres af rim, rytme og musik, og det gælder i øvrigt alt lige 
fra reklameslogans til Homer, som hun også siger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2550301/velskrivende-debutant-giver-sin-hovedperson-det-belastede-navn-pernille/">Velskrivende debutant giver 
sin hovedperson det belastede navn 'Pernille'</a></p><p>
Man genkender fra Stine Pilgaards forrige roman den konstante brug af inkvit 
midt inde i sætningerne, og det giver en sjov effekt. Og man observerer 
samme glidende bevægelse mellem det mest almindelige og det mest ophøjede.
</p><div class="art-quote article-box">
<p class="quote"/>
<blockquote>
<p class="quote-txt">
Man klukler, når hun spidder sine personer og punkterer familieharmonien
</p>
</blockquote>
</div><p>
I ’Min mor siger’ var der referencer til Kingo og hjerneforskning. I den nye 
roman er det de islandske sagaer med deres slægtsfejder og individet over 
for fællesskabet, der kommenterer den moderne familie.</p><p>
Og så er der en hilsen til Homer, der afsætter sig i romanens komposition. For 
ligesom ’Iliaden’ består af 24 sange, afbrydes romanens 12 kapitler, der 
hver indledes med et horoskop, af 24 sange, der er udformet som refleksioner 
over det største og det mindste. 
</p><p>
Fra ’Sang om parmiddag’ eller ’Sang om hygge’ til ’Sang om tiden’ eller ’Sang 
om kærlighed’ for bare at nævne et par eksempler. 
</p><h3>
Den tætte boligforening 
</h3><p>
Hele dette arrangement fungerer vældig godt, for det giver forfatteren 
anledning til at kommentere de enkelte kapitlers omdrejningspunkt – livet i 
den tætte boligforening. 
</p><p>
De holder beboermøder, gårdfester, indretter computerrum på loftet, som er det 
eneste sted med et sikkert signal, og de følger med i hinandens liv nærmest 
som i en stor familie. 
</p><p>
I stuen bor hende, de kalder mormor, sammen med Ruth. De var ungdomskærester, 
dengang den slags var uhørt. Den historie får vi, og nu, hvor mormors 
ægtemand er død, er de blevet forenet i deres gamle dage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1522163/debutant-leverer-staerkt-oploeftende-dialogkunst/">Debutant leverer stærkt 
opløftende dialogkunst</a></p><p>
Mormors barnebarn bor i den anden stuelejlighed, hvor hun har lavet kollektiv, 
mens parret Louise og Lasse ovenpå er i gang med den ultimative 
heteronormalitet. »Vi er gravide«, som de siger. Så er der kirurgen 
Elisabeth, der kan henføre alt til sit arbejde, og det kan sagaforskeren 
Lisa også, for alt nutidigt minder hende om noget i den norrøne litteratur. 
Hendes mand, Thomas, elsker hende, men har efterhånden svært ved at finde ud 
af, hvor han begynder, og hun slutter. Er det kærlighed? Deres datter Gudrun 
er ked af sit navn, men en numerolog mener, at et indsat ’h’ kan gavne 
hendes musikerkarriere. 
</p><h3>
Parodisk talent
</h3><p>
Stine Pilgaard har et udpræget parodisk talent, så man klukler, når hun 
spidder sine personer og punkterer familieharmonien. 
</p><p>
En anden stemmeføring høres i nogle af sangene, der former sig som 
kærlighedserklæringer til den elskede eller en lamentering af ensomheden som 
et grundvilkår, som i ’Sang om søvnløshed’: »Kraniet er den ensomste 
beholder af alle, et mørkt rum, hvor jeg er alene, og hvor rummet er mig 
selv«. 
</p><p class=" bl-elem">
Stine Pilgaard er en ny og forfriskende stemme i litteraturen, og hun kan 
skrive som et vandfald. Hun er ikke den første, der har hudflettet familien, 
men sjældent er det gjort så morsomt som her. 
</p>	
</div>
</div></body></html>
