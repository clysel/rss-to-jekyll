---
layout:     post
title: 	    "»Tanken om Real pulserer gennem os«: Italienerne har gang i et gyldent fodboldår"
post_author:	    
post_date:	    Tue, 05 May 2015 13:57:47 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2655167/tanken-om-real-pulserer-gennem-os-italienerne-har-gang-i-et-gyldent-fodboldaar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Arturo Vidal har »aldrig fejret en titel så lidt«, som da Juventus lørdag 
vandt det italienske mesterskab. 
</p><p>
Bevares, den chilenske midtbanestjerne og matchvinder i den afgørende sejr 
over Sampdoria jublede da med holdkammeraterne. Selvfølgelig gjorde han det. 
Spillerne i de sort- og hvidstribede trøjer smeltede sammen i en klynge midt 
på banen, de hoppede, krammede og sang, de hyldede træner Massimiliano 
Allegri, de pumpede deres knyttede næver op i Genovas aftenluft. 
</p><p>
Men så var det også det. Straks de gik fra banen og ned i omklædningsrummet, 
begyndte tankerne at fjerne sig væk fra Juventus’ 4. mesterskab i træk – 31. 
i alt – og svæve et par dage frem i tiden. Til i dag. Til aftenens Champions 
League-semifinale på hjemmebanen i Torino mod de forsvarende europamestre 
fra Real Madrid. Det var derfor, at Arturo Vidal fejrede titlen så 
kortvarigt, som han forklarede AP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/seriea/ECE2652367/juventus-sikrer-sig-det-31-mesterskab-i-italien/">Juventus sikrer sig det 31. 
mesterskab i Italien</a></p><p>
»Vi fik 10 minutter til at glæde os«, supplerede anfører Gianluigi Buffon. 
</p><p>
»Tanken om Real Madrid pulserer gennem os. Men selvfølgelig er vi glade, især 
fordi vi har sikret os titlen så tidligt (med fire runder igen, red.), så vi 
nu kan dedikere vores krop og sjæl til udfordringen i Champions League«, 
sagde veteranmålmanden, mens kreatøren Andrea Pirlo blot konstaterede, at 
han var »helt rolig« oven på den nationale triumf og allerede tænkte på 
dagens europæiske opgør. 
</p><p>
Fokusset på kampene mod Real Madrid er til at forstå. Det er første gang i 12 
år, at Juventus er nået så langt i den penge- og prestigemættede turnering, 
og ikke siden 2010 har et hold fra Italien været blandt de 4 bedste. Med 
andre ord er semifinalerne mod Real Madrid en efterhånden sjælden mulighed 
for at skabe italiensk succes i Europa og en unik chance for at krone et 
gyldent år på den internationale scene. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/italiensk_fodbold_I_933736y.jpg" alt="" border="0"/></span></p><p>
For første gang siden 2005 ligger det støvleformede land med bolden ved fodens 
spids nummer 2 på Det Europæiske Fodboldforbund (Uefa’s) rangliste over 
sæsonens klubpræstationer. Kun Spanien er bedre og det endda kun marginalt. 
Godt nok sejrede Inter i Champions League for fem år siden, men dengang var 
Milano-klubben alene om at holde den italienske fodboldfane højt i Europa. 
Derfor klarede Italien som samlet nation sig ikke synderligt godt. 
</p><p>
Anderledes flot tager italienerne sig ud i denne sæson, hvor Juventus fører an 
i Champions League, mens Napoli og Fiorentina samtidig har nået semifinalen 
i Europa League. Endda mener de i alle tre klubber, at de har udmærkede 
muligheder for at spille sig videre til titeldysterne. 
</p><p>
»Vi er modnet som hold over de seneste år – vi spiller godt og uden frygt for 
nogen. Helt til det sidste vil vi være Real Madrids ligemænd«, siger Pirlo 
ifølge AP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/seriea/ECE2644150/volden-haerger-i-europaeisk-fodboldstormagt/">Volden hærger i europæisk 
fodboldstormagt</a></p><p>
Den italienske tilbagekomst i Europas fodboldelite er bemærkelsesværdig efter 
mange meget svære år. 
</p><p>
»De seneste år har været en stor rutsjetur for italiensk fodbold«, konstaterer 
Christian Lønstrup, der 1996-98 spillede i Cagliari og nu er træner i 
Helsingør. 
</p><p>
Da han i sin tid rykkede til Italien, var Serie A formentlig Europas stærkeste 
liga. Sidst i 80’erne og i starten af 90’erne var AC Milan en enorm 
europæisk magtfaktor med den hollandske trio Ruud Gullit, Marco van Basten 
og Frank Rijkaard i spidsen. Derefter tog Juventus over og spillede sig i 
1996-98 frem til tre Champions League-finaler – ført an af profiler som 
Alessandro del Piero, Edgar Davids, Didier Deschamps, Ciro Ferrera og 
Zinedine Zidane. 
</p><div class="art-quote article-box">
<p class="quote"/>
<blockquote>
<p class="quote-txt">
Juventus har et stærkt hold. Man har været i stand til at holde sammen på 
holdet over noget tid
</p>
<p class="sender">
Christian Lønstrup 
</p>
</blockquote>
</div><p>
»Det var en af de allerypperste ligaer. Holdene bestod af 
verdensklassespillere, men siden er det virkelig gået nedad, men nu er der 
så lidt positive tegn. Især Juventus har et stærkt hold. Man har været i 
stand til at holde sammen på holdet over noget tid, og så har man været god 
til at finde spillere som Vidal, Paul Pogba og Carlos Tévez i lidt mindre 
klubber, eller hvis de er kommet i overskud hos større«, siger Lønstrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/europaleague/ECE2640956/italiensk-fodbold-smiler-igen-efter-haarde-aar-med-nedtur/">Italiensk fodbold smiler igen 
efter hårde år med nedtur</a></p><p>
Iagttagere af italiensk fodbold peger på en række faktorer, der har sat 
Italien bagud: Klubber og lokale myndigheder har ladet gamle stadioner sygne 
hen, så det er mindre attraktivt at tage til kampe og sværere at generere 
indtægter. Tv-aftalen har været skruet så dårligt sammen, at 
fodboldforretningerne har fået alt for lidt ud af den. Onder som matchfixing 
og racisme har givet sporten et dårligt ry. Og middelmådige udlændinge har 
holdt de lokale talenter ude, så udviklingen af de dygtigste italienere i en 
periode gik i stå. 
</p><p class=" bl-elem">
Måske derfor ligger den seneste større magtdemonstration af de italienske 
klubber som samlet gruppe tilbage i 2003, da AC Milan slog Juventus i 
Champions League-finalen efter straffesparkskonkurrence. En af stjernerne 
for 12 år siden var Gianluigi Buffon, der er med igen i aften. Dengang var 
målmanden en central figur i Juventus’ semifinalesejr – over Real Madrid. 
</p>	
</div>

</div></body></html>
