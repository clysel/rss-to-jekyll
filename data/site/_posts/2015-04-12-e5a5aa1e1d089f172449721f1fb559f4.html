---
layout:     post
title: 	    "Egypten dømmer amerikaner til livstid "
post_author:	    
post_date:	    Sun, 12 Apr 2015 15:04:59 +0200
post_site:	    politiken.dk 
post_link:	    http://politiken.dk/udland/ECE2624801/egypten-doemmer-amerikaner-til-livstid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egyptens forsøg på at knuse Det Mulismske Broderskab med alle tænkelige midler 
fortsætter for fuld kraft – også når det skader forholdet til landets 
vestlige allierede. 
</p><p>
Det blev understreget yderligere i går, da en domstol i Kairo dødsdømte 
lederen af Det Muslimske Broderskab og herudover idømte en ung amerikansk 
statsborger livsvarigt fængsel. Ud over de to blev 12 andre dødsdømt, og 
omkring 30 blev idømt livsvarigt fængsel. Dommene blev offentliggjort ved et 
tv-transmitteret retsmøde. 
</p><p>
Ingen af de dømte var til stede i retten. 
</p><p>
Dommene er blot de seneste i en lang række retssager mod medlemmer af Det 
Muslimske Broderskab efter militærkuppet i Egypten for knap to år siden. 
</p><p>
Lederen af broderskabet, Mohamed Badie, er allerede tidligere blevet idømt 
både dødsstraf og livsvarligt fængsel i forbindelse med andre sager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2531782/amnesty-183-doedsdomme-i-egyptisk-retssag-er-en-farce/">Amnesty: 183 dødsdomme i 
egyptisk retssag er en »farce«</a></p><p>
Retssagen i går handlede om en af de blodigste episoder i perioden, efter at 
militæret væltede den demokratiske valgte præsident Mohamed Morsi i sommeren 
2013. Præsident Morsi var Egyptens første frit valgte præsident nogensinde, 
men han regerede kun et år, før han blev væltet af hæren. 
</p><p>
Mohamed Morsi er selv arresteret og risikerer at blive idømt dødsstraf for at 
have opfordret til mord. Dommen i hans sag forventes at falde om få uger. 
</p><p>
Retssagen i går fokuserede på en stor sit in-demonstration på Rabaa-pladsen i 
Kairo, hvor op mod tusind mennesker blev dræbt, da sikkerhedsstyrkerne 
knuste demonstrationen 14. august 2013. 
</p><h3>
Farceagtig retssag 
</h3><p>
Som i de fleste tidligere sager var beviserne mod de enkelte dømte i retssagen 
i går ifølge iagttagere meget beskedne og i flere tilfælde stort set 
ikke-eksisterende. 
</p><p>
Sara Mohamed, der er i familie med den dømte amerikanske statsborger Mohamed 
Soltan, overværede sagen og kaldte i et interview med Reuters rettergangen 
for »en førsteklasses farce«. 
</p><p>
Dommeren i sagen, Mohamed Nagy Shehata, har flere gange tidligere dødsdømt 
store grupper påståede islamister med meget få beviser. 
</p><p>
I februar dødsdømte han mere end 180, der var tiltalt for at angribe en 
politistation i Giza, selv om beviserne ifølge observatører i mange tilfælde 
var stort set ikke-eksisterende. 
</p><p>
I en anden meget omtalt og kontroversiel sag dømte dommer Shehata tre 
journalister fra den arabiske nyhedsstation Al-Jazeera til syv års fængsel 
for at offentliggøre falske rapporter – på trods af at anklagemyndigheden 
ikke fremlagde nogen eksempler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2530930/egypten-frigiver-faengslet-al-jazeera-journalist/">Egypten frigiver fængslet 
Al-Jazeera-journalist</a></p><p>
Dommen blev senere omstødt. 
</p><p>
Egyptens præsident, den tidligere hærleder, Abdel Fattah el-Sisi, har efter 
sin magtovertagelse indledt en massiv kampagne mod Det Muslimske Broderskab. 
</p><p>
Den egyptiske regering har officielt klassificeret broderskabet som en 
terrororganisation og arresteret mange tusinde. Flere hundrede er blevet 
dødsdømt – i langt de fleste tilfælde er dommen dog endnu ikke blevet 
eksekveret. 
</p><p>
Samtidig er uroen i landet steget med snesevis af angreb mod politi- og 
militærenheder, særlig på Sinai-halvøen. 
</p><p>
Mange analytikere mener, at de mere radikale elementer i ledelsen af 
broderskabet vinder frem i takt med Sisis stadig mere brutale 
undertrykkelse. 
</p><h3>
Presser forholdet til USA 
</h3><p>
Dommene i går er imidlertid særligt bemærkelsesværdige på grund af 
livstidsstraffen til den amerikanske statsborger Mohamed Soltan. 
</p><p>
Dommen kommer, få dage efter at USA’s præsident, Barack Obama, godkendte 
udbetalingen af flere milliarder kroner i militærstøtte til Egypten, og har 
af samme grund næppe vakt stor lykke i Det Hvide Hus. Militærstøtten til 
Egypten var tidligere blevet indefrosset på grund af militærkuppet i 2013 og 
den efterfølgende undertrykkelse. 
</p><p>
USA’s ambassade erklærede sig i en pressemeddelelse efter dommen over Soltan 
for »meget bekymret«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2534627/egyptisk-demokratiforkaemper-faar-faengsel-paa-livstid/">Egyptisk demokratiforkæmper 
får fængsel på livstid</a></p><p>
Den 27-årige amerikaner blev dømt for at støtte broderskabet og videregive 
usande nyheder. 
</p><p>
Mohamed Soltan var oversætter for en række vestlige journalister under 
urolighederne på Rabaa-pladsen og blev såret i forbindelse med kampene. Han 
blev arresteret få dage senere og har været fængslet lige siden. Soltan har 
sultestrejket i protest mod sin fængsling i mere end et år og er ifølge 
amerikanske diplomater i livsfare. 
</p><p class=" bl-elem">
Både dødsdommene og livstidsstraffen kan appelleres til Egyptens højesteret. 
En sådan appel kan tage flere år. 
</p>	
</div>

</div></body></html>
