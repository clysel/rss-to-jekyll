---
layout:     post
title: 	    "Rabat på varer får os til at sælge vores private data"
post_author:	    
post_date:	    Tue, 07 Apr 2015 20:44:18 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2618093/rabat-paa-varer-faar-os-til-at-saelge-vores-private-data/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Rapporten, 'Danskernes adfærd på nettet' bygger på en undersøgelse, som 
Userneeds har lavet for Ingeniørforeningen, IDA og Erhvervsstyrelsen. 
</p><p>
Et repræsentativt udsnit af den danske befolkning (godt 2.000 personer) mellem 
18 og 70 år er blevet spurgt om deres holdning til privacy på nettet. 
</p><p>
Dataindsamlingen er foregået over nettet, og svarene er således kun 
repræsentative for de 97 procent af befolkningen, som bruger nettet. 
</p><p class=" bl-elem"><b class="ext-link">LINK:</b><a class=" bl-elem" target="_blank" href="https://erhvervsstyrelsen.dk/sites/default/files/media/befolkningens_adfaerd_paa_nettet.pdf">Se 
rapporten</a></p>
</div>
</div><p>
Næsten hver anden dansker med bil i husstanden svarer 'helt sikkert' eller 
'ja, muligvis', når de bliver spurgt, om de ville lade deres 
forsikringsselskab overvåge deres bilkørsel fra en boks i bilen, hvis de fik 
25 procent rabat på bilforsikringen. 
</p><p>
Og hver tredje dansker svarer 'ja, helt sikkert' eller 'ja, muligvis', når de 
bliver spurgt, om de vil lade et eventuelt sundhedsarmbånd sende 
helbredsdata direkte til deres forsikringsselskab, hvis de kunne få 25 
procents rabat på deres sundhedsforsikring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2613992/dit-facebookliv-bliver---endnu---mindre-privat/">Dit facebookliv bliver - endnu 
- mindre privat</a></p><p>
Det fremgår af en undersøgelse 'Befolkningens adfærd på nettet', om danskernes 
vaner og holdninger i forhold til deres privatliv på nettet, som 
Erhvervsstyrelsen har lavet i samarbejde med Ingeniørforeningen IDA. 
</p><p>
Undersøgelsen viser dog samtidigt, at danskerne er blevet mere bekymrede for, 
hvordan deres private data bliver opbevaret, og hvad de anvendes til af de 
mange virksomheder, der forlanger data for at oprette et abonnement, 
tilmelde til en social service eller blot at foretage et køb i en webbutik. 
</p><p>
Bekymringerne er blandt andet blevet aktualiseret af skandaler, som da CSC i 
juli sidste år lod 900.000 cpr-numre ligge frit tilgængelige på nettet i en 
time, ligesom manglende sikkerhed hos NETS i en årrække betød, at Se &amp; 
Hør fik adgang til kendte danskeres kreditkortoplysninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2509275/krak-erkender-app-kraevede-for-mange-privatoplysninger/">Krak erkender: App krævede for 
mange privatoplysninger</a></p><p>
Også større mængder password hackes med jævne mellemrum. Således kunne Google 
i september sidste år meddele, at et russisk website har hacket sig til 
omkring fem millioner emails og kodeord på Googles Gmail. 
</p><h3>
Vi tror på, vores data er beskyttet
</h3><p>
55 procent af de adspurgte i den aktuelle undersøgelse svarer, at de er blevet 
mere urolige i forhold til, at virksomheder skal have adgang til deres 
personlige informationer. 
</p><p>
Når man spørger brugerne om, hvad der har betydning for, om de vil afgive data 
om sig selv og deres vaner, som de ellers ikke vil afgive, svarer 73 
procent, at tillid, til at data er beskyttet, har stor betydning. 
</p><p>
61 procent synes, det har stor betydning, at det er en virksomhed, de ofte 
handler med. Gratis produkter, rabatter og konkurrencer eller stor interesse 
i virksomhedens produkter kan også få mellem hver tredje og halvdelen af 
brugerne til at afgive personlige data, som de ellers ikke ville udlevere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2572599/rejsekortet-kritiseres-for-at-gemme-data-om-passagererne/">Rejsekortet kritiseres for at 
gemme data om passagererne</a></p><p>
Forretningsmodellen, hvor brugerne betaler for varer eller ydelser med 
oplysninger om dem selv, ‘gratis’ eller ’meget billig’, er opfundet i USA. 
Reelt betaler forbrugerne - ofte intetanende - en uigennemsigtig pris med 
deres persondata. Og i takt med, at det går op for dem, vokser deres skepsis 
og deres lyst til at slette deres data, ligesom de holder sig tilbage fra at 
afgive deres data eller afgiver direkte forkerte data. 
</p><p>
Når den enkelte afgiver data, er der desuden masser af faldgruber. Man bliver 
ofte bedt om at afgive data, som ikke er nødvendige for at kunne gennemføre 
det køb, den tjeneste eller den tilmelding, som man ønsker. Og det kan være 
svært for den enkelte at afgøre, hvordan de data, man afgiver, bliver 
opbevaret og behandlet. 
</p><p>
»Der findes ikke noget samlet overblik over hvor mange data, der videresælges 
til tredjepart i kommercielt øjemed, men omfanget af personaliserede 
reklamer vidner om, at der videregives/sælges en del data«, hedder det i 
rapporten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/rasmus-jarlov/ECE2562671/hvorfor-skal-vi-overvaages-hvis-vi-ikke-har-noget-at-skjule/">Hvorfor skal vi overvåges, 
hvis vi ikke har noget at skjule?</a></p><p>
Alligevel er hver tredje af samtlige adspurgte villige til at afgive 
personlige oplysninger på nettet, hvis de oplever, at de får noget for det. 
Yderligere 17 procent vil overveje det, mens 48 procent ikke mener, at de 
vil lade sig lokke til at afgive forskellige personlige data, herunder deres 
vaner. 
</p><p>
De unge er langt mere villige til at afgive data end de ældre, hvis de føler, 
at de får noget igen, som de kan bruge. Kun hver fjerde ung svarer, at de 
ikke vil lade sig lokke til at afgive data, de ellers ikke ville have givet. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00926/0_graf_fra_Danskern_926375y.jpg" alt="" border="0"/><span class="caption"><span class="f-img-caption">Danskerne 
</span>har størst tillid til hospitalers og bankers omgang med brugernes private data. Og færrest har tillid til søgemaskiner som Google og sociale medier som Facebook.</span></span></p>	
</div>

</div></body></html>
