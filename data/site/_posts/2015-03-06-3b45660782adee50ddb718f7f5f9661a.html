---
layout:     post
title: 	    "Dansk mixed double taber tæt kvartfinale ved All England"
post_author:	    
post_date:	    Fri, 06 Mar 2015 19:48:07 +0100
post_site:	    politiken.dk 
post_link:	    http://politiken.dk/sport/ECE2577173/dansk-mixed-double-taber-taet-kvartfinale-ved-all-england/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mixed doublen med Kamilla Rytter Juhl og Mads Pieler Kolding er ude af den 
traditionsrige badmintonturnering All England. 
</p><p>
I en tæt kvartfinale vandt det indonesiske par Praveen Jordan og Debby Susanto 
med 20-22, 21-19, 21-14 over danskerne. 
</p><p>
Som cifrene antyder, var der stor jævnbyrdighed mellem de to par i kampen, som 
begyndte godt set med danske briller. 
</p><p>
I første sæt fulgtes parrene pænt ad til 13-13, før Juhl og Kolding vandt tre 
bolde i træk. 
</p><h3>
Hurtig dansk føring 
</h3><p>
Forspringet på tre point blev dog akkurat smidt væk igen, da danskerne missede 
en sætbold ved stillingen 20-19. Juhl og Kolding svarede dog hurtigt 
tilbage, og i andet forsøg lykkedes det at vinde sættet 22-20. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2575049/sensationsdoublen-fortsaetter-sejrsraekken-ved-all-england/">Sensationsdoublen fortsætter 
sejrsrækken ved All England</a></p><p>
Det så godt ud for det danske par i begyndelsen af andet sæt, hvor det hurtigt 
blev til en dansk 7-2 føring og en duft af en plads i semifinalen. De næste 
fem point tog indoneserne sig af imidlertid af, og så var sættet atter lige. 
</p><p>
Ved stillingen 15-15 trak indoneserne fra og sikrede sig kort efter en sætsejr 
på 21-19 efter at have misset en enkelt sætbold. 
</p><h3>
Stadig en dansk mixed-chance 
</h3><p>
Det danske par kom stærkt ud til tredje sæt, men var alligevel bagud med 6-11 
midtvejs. Spændingen udeblev i sættet, som indoneserne vandt 21-14. 
</p><p>
Der er dog stadig dansk mulighed for en podieplads i mixed double. Senere 
fredag spiller Joachim Fischer og Christinna Pedersen kvartfinale mod 
kineserne Lu Kai og Huang Yaqiong. 
</p><p class=" bl-elem">
Juhl og Kolding har hver især mulighed for at tage revanche for 
mixed-nederlaget, inden det bliver fyraften. De spiller begge kvartfinaler i 
henholdsvis herre- og damedouble senere fredag. 
</p>	
</div>
</div></body></html>
