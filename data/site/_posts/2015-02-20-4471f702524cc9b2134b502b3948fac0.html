---
layout:     post
title: 	    "Optræder der for få kvindelige kilder i danske medier?"
post_author:	    
post_date:	    Fri, 20 Feb 2015 14:39:44 +0100
post_site:	    politiken.dk 
post_link:	    http://politiken.dk/kultur/medier/ECE2555434/optraeder-der-for-faa-kvindelige-kilder-i-danske-medier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre ud af fire kilder i Politiken er mænd, og derfor har avisen nu indført nye 
målsætninger for, hvor mange kvindelige kilder der skal optrædei spalterne. 
Men er kønsskævheden et problem, og er konkrete mål en vej frem? 
</p><p><b>Anne-Marie Mai, professor i litteratur ved Syddansk Universitet:</b></p><p>
»Jeg synes, der er alt for få kvindelige eksperter og kilder, der citeres i 
medierne. Der er en enorm kønsskævhed, og det er virkelig ærgerligt, at der 
er så få. Vi har brug for de forskellige blikke, som mandlige og kvindelige 
eksperter giver. Billedet er mangfoldigt og forskelligt, og det skal 
medierne afspejle«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2552496/politiken-vil-have-flere-kvinder-og-minoriteter-i-avisen/">Politiken vil have flere 
kvinder og minoriteter i avisen</a></p><p>
»Vi har også brug for eksemplet til at vise vejen. Vores unge kvindelige 
studerende skal kunne se, at man kan komme langt og blive ekspert i det her 
fag, men lige nu har de stort set kun én rollemodel. Jeg er den eneste 
kvindelige professor i litteratur, hvilket er utroligt i et fag, der oven i 
købet er båret af kvindelige læsere. Universiteterne må gøre noget for at 
synliggøre de dygtige kvinder og vise, at det ikke bare er mænd, der sidder 
på det hele, men det kan også være nødvendigt for medierne at minde 
journalister om, at man ikke bare automatisk skal spørge mænd hver gang. Det 
husker man måske bedre, hvis der ligger et fast mål, der gør, at man lige 
får for vane at overveje, om andre kilder kunne komme i spil«. 
</p><p>
»Vi er nogle, der er ved at skrive en nordisk kvindelitteraturhistorie. Der 
prioriterer vi da også at have mandlige skribenter med, så det ikke bare 
bliver kvinder, der skriver om kvinder«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/kul_Karen_Klitgaard_914829w.jpg" alt="" border="0"/></span></p><p><b>Karen Klitgaard Povlsen, medieforsker, Aarhus Universitet:</b></p><p>
»Det er kompliceret, for der er flere ting på spil: På den ene side <i>er 
</i>ekspertisen ulige fordelt i vores samfund – der er for eksempel færre 
kvindelige forskere end mandlige, og der er færre kvinder på 
direktionsgangene, så derfor kan det ikke begrænses til alene at være et 
problem for medierne«. 
</p><p>
» Samfundets skævvridning giver grund til, at der er en skævvridning i 
medierne«. 
</p><p>
»På den anden side har medierne en tendens til at bruge Tordenskjolds 
soldater. Mine studerende har i flere omgange lavet optællinger, og vi ser, 
at det ofte er de samme eksperter, der bliver brugt i perioder – det gælder 
også for de kvindelige som Stine Bosse og Eva Smith«. 
</p><p>
LÆS OGSÅ <a class="embeddedlink" href="http://politiken.dk/kultur/medier/ECE1605937/ny-tv-2-bestyrelse-skal-sikre-public-service/">Ny TV 2-bestyrelse skal sikre public 
service</a></p><p>
»Det er min oplevelse fra forskerverdenen, at der sidder mange mennesker, der 
ved noget, som folk aldrig opdager, og det betyder, at der er mange 
informationer og meget viden, der aldrig kommer ud«. 
</p><p>
»Derfor er enhver form for diversitet ønskværdig – både hvad angår køn, alder 
og etnicitet. Risikoen er selvfølgelig, at man tegner et nyt skævt billede 
af verden, men omvendt fastholder medierne gamle magtstrukturer, hvis de 
blot fortsætter«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/_____Intet_navn_____914847w.jpg" alt="" border="0"/></span></p><p><b>Kønsforsker Kenneth Reinicke, Roskilde Universitet:</b></p><p>
»Jeg tror, der er for få kvindelige kilder, og det skyldes ikke, at der ikke 
er kvinder, som besidder de nødvendige kompetencer. Der er en markant 
skævhed, når det kommer til professorer, og der kan være andre områder, hvor 
mændene er i overtal, og det legitimerer jo til en vis grad jeres kildevalg, 
men i stort omfang handler det om at bryde nogle vaner og måske lige bruge 
fem minutter mere på at lede efter sine kilder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1105650/det-danske-medietalent-er-en-mand/">Det danske medietalent er en 
mand</a></p><p>
»Ved at bruge kvinder kan du måske få belyst nogle vinkler på en anden måde. 
Måske får du dækket nogle bredere, humanistiske aspekter, men det er 
superfarligt at generalisere om, og det er svært at sige, om kvoter og faste 
mål er en vej. Men jeg synes godt, at man i hvert fald kan <i>stræbe </i>efter 
nogle måltal, så man kan få rettet lidt op på de skævheder, der er«. 
</p><p class=" bl-elem">
»Det kan lyde lidt rigidt med faste måltal, og sidder du som journalist med et 
spørgsmål, som det ligger ligefor at spørge hr. den-og-den om, men så har du 
ikke opfyldt din kvote, så værs’go, hiver du et eller andet fjols ind, som 
absolut ikke har den fornødne ekspertise – det er jo ikke nogen god idé. Men 
kulturelt set har vi nok nogle forestillinger om, at de største autoriteter 
er mænd, og somme tider skal der lidt hårdere instrumenter til for at bryde 
vanetænkning og traditioner«. 
</p>	
</div>
</div></body></html>
