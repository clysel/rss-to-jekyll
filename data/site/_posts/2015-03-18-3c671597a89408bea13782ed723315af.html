---
layout:     post
title: 	    "Carlos Tevez og Juventus klædte Dortmund fuldstændig af"
post_author:	    
post_date:	    Wed, 18 Mar 2015 22:50:48 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2593919/carlos-tevez-og-juventus-klaedte-dortmund-fuldstaendig-af/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Dortmund fik en huskekage af de helt store, da holdet på hjemmebane tabte med 
3-0 til Juventus i Champions League-ottendedelsfinalen og røg ud af 
turneringen med sammenlagt 5-1. 
</p><p>
Sejren var helt i orden, da Dortmund ikke på noget tidspunkt i kampen skabte 
noget, der mindede om en åben målchance, og dermed fortsatte holdet 
tendensen fra de seneste kampe i den hjemlige turnering. 
</p><p>
Juventus derimod slog ikke større brød op, end de kunne bage, og italienerne 
slog til, når Dortmund blev fanget langt fremme på banen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2593542/juventus-lover-maal-i-dortmund/">Juventus lover mål i Dortmund</a></p><p>
Set fra Dortmunds synspunkt fik kampen den værst tænkelige start. Efter tre 
minutter mod Carlos Tevez bolden nogle meter udenfor tyskernes 
straffesparksfelt og uden tilløb kanonerede argentineren bolden op i 
målhjørnet uden chance for Roman Weidenfeller. 
</p><p>
Dermed skulle Dortmund score i hvert fald to gange blot for at fremtvinge 
forlænget spilletid. 
</p><p>
Angrebet har dog været Dortmunds akillessene på det sidste. De to seneste 
kampe i Bundesligaen mod henholdsvis Hamburger SV og FC Köln er endt 0-0, og 
Jürgen Klopps mandskab har haft vanskeligt ved at spille sig frem til 
chancer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2593661/barcelona-og-juventus-vandt-og-er-videre-til-kvartfinalerne/">Barcelona og Juventus vandt og 
er videre til kvartfinalerne</a></p><p>
Det billede ændrede sig ikke i de første 45 minutter mod Juventus, der efter 
scoringen lod Dortmund overtage spillet og initiativet. 
</p><p>
Det kunne de roligt gøre, for tyskerne manglede i fatal grad kreativitet på 
den sidste del af banen, og blev aldrig rigtig farlige foran Gianluigi 
Buffons mål. 
</p><p>
Juventus var på forhånd svækket, da holdets store strateg Andrea Pirlo måtte 
melde fra med en skade. Det blev ikke bedre, da den franske 
landsholdsspiller Paul Pogba midt i 1. halvleg blev skadet og måtte lade sig 
udskifte med Andrea Barzagli, men Dortmund formåede ikke at udnytte denne 
svækkelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2593315/barcelonas-traenernetvaerk-har-traade-helt-til-manchester/">Barcelonas trænernetværk har 
tråde helt til Manchester</a></p><p>
Billedet fortsatte efter pausen, hvor Dortmund ledte efter en åbning i 
Juventus-forsvaret, men den var der bare ikke. Samtidig var italienerne 
farlige, når de fik fat i bolden, og indenfor det første kvarter havde 
Alvaro Morata to gigantiske chancer for at øge føringen. 
</p><p>
Men i begge tilfælde diskede Roman Weidenfeller op med klasseredninger, og 
dermed bevarede Dortmund håbet om en udligning. 
</p><h3>
Tevez slog til igen 
</h3><p>
Den kom dog aldrig, og i stedet afgjorde Juventus kampen med knap 20 minutter 
tilbage. Carlos Tevez blev spillet fri i højre side på kanten af offside, 
men i stedet for selv at skyde, serverede han bolden for Alvaro Morata, der 
i fri position midt for mål bare skulle sætte indersiden på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2593921/barcelona-vandt-alt-for-lille-sejr-med-forrygende-messi/">Barcelona vandt alt for lille 
sejr med forrygende Messi</a></p><p>
2-0, og Dortmund var knækket. Og det blev endnu værre, da Carlos Tevez, 
kampens helt store spiller, scorede sit andet mål og endegyldigt afgjorde 
kampen med scoringen til 3-0. 
</p><p>
Derved blev det, og med Dortmunds nederlag blev ottendedelsfinalen 
endestationen for tre tyske hold, og kun Bayern München er stadig med som 
repræsentant for verdensmestrene. 
</p><p class=" bl-elem">
Der er lodtrækning tll kvartfinalerne fredag. 
</p>	
</div>
</div></body></html>
