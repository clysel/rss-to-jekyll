---
layout:     post
title: 	    "Mourinhos første trofæ i tre år går ud over Eriksen"
post_author:	    
post_date:	    Sun, 01 Mar 2015 18:56:55 +0100
post_site:	    politiken.dk 
post_link:	    http://politiken.dk/sport/fodbold/ECE2568979/mourinhos-foerste-trofae-i-tre-aar-gaar-ud-over-eriksen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I det andet år med Jose Mourinho som manager kommer trofæerne, hedder det sig. 
</p><p>
Det er en sandhed med modifikationer, for Jose Mourinho blev portugisisk, 
engelsk og italiensk mester i sine første år i FC Porto, Chelsea og Inter. 
</p><p>
Om det er første, andet eller tredje år, så er det blevet til et par stykker 
for den 52-årige portugiser siden 2003, og i dag kom der endnu et af slagsen 
i hus, da Chelsea med 2-0 vandt Liga Cup-finalen over Tottenham. 
</p><h3>
Det første trofæ siden 2012
</h3><p>
Trofæet var alt medregnet nummer 21 for Jose Mourinho, men det første siden 
han i 2012 vandt det spanske mesterskab med Real Madrid.
</p><p>
I øsende regn på Wembley var der Tottenham-berøringer på begge scoringerne i 
en finale, der var længe om at komme i gang og hvor Christian Eriksen i 
første halvleg havde Tottenhams to bedste forsøg. 
</p><p>
Et frispark på overliggeren og en afslutning i det korte hjørne, hvor Petr 
Cech nåede ned og redde blev det til i danskerens første kamp på Wembley, 
inden John Terry efter et hjørnespark fik klemt en returbold ind mellem 
hvide og blåklædte spillere og i nettet via Danny Rose' hoved. Det varc 
Chelseas første afslutning inden for målrammen i kampen. 
</p><h3>
2-0 efter 55 minutter
</h3><p>
Det andet mål var da også en afslutning, der havde retning væk fra målet, men 
da Kyle Walker kom i vejen for Diego Costas afslutning, ændrede bolden 
retning og smuttede ind som et selvmål efter 55 minutter. 
</p><p>
Derefter var Chelsea i kontrol, og Jose Mourinho brugte overtiden til at sende 
Didier Drogba på banen som afløser for Digo Costa, selv om det betød, at 
Drogba for første gang spillede en kamp på Wembley uden at score.
</p><p>
Finalesejren var kronen på en perfekt dag for Chelsea, der godt nok er ude af 
FA Cuppen, men fortsat er med Champions League og fører Premier League, hvor 
nærmeste forfølger, Manchester City, i dag tabte 2-1 på udebane mod 
Liverpool.
</p><p class=" bl-elem"><b class="ext-link">2-1</b><a class="embeddedlink" href="http://politiken.dk/sport/fodbold/premierleague/ECE2568793/liverpool-sparker-city-omkuld-med-et-par-langskudsperler/">Liverpool sparker City omkuld med et par 
langskudsperler</a></p>	
</div>
</div></body></html>
