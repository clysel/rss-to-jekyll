---
layout:     post
title: 	    "DeIC-rapport: Dansk forskning har brug for flere investeringer i digital infrastruktur "
post_author:	    Adam Fribo
post_date:	    Mon, 11 May 2015 11:05:39 +0000
post_site:	    www.version2.dk 
post_link:	    http://www.version2.dk/artikel/deic-rapport-dansk-forskning-har-brug-investeringer-i-digital-infrastruktur-182800?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der skal investeres mere og større i digital infrastruktur som supercomputere og højhastighedsnet, hvis dansk forskning fortsat skal konkurrere på internationalt top-niveau.</p>

<p>Det skriver Danish e-Infrastructure Cooperation i en ny <a href="http://www.mypresswire.com/log/pm_files/file_31342.pdf">rapport</a>.</p>

<p>DeIC konstaterer på den positive side, at underbygning af forskningen med e-infrastruktur har været en succes i 2014, hvor der blandt andet er blevet åbnet tre supercomputere. Blandt har en supercomputer ved navn Computerome gjort det muligt for forskere på DTU at sekventere genomer markant hurtigere, end det har været muligt tidligere. Processen er reduceret fra uger til dage.</p>

<p>»Men i forhold til sammenlignelige lande skal Danmark investere betydeligt mere i fremtiden for at kunne tilbyde de danske forskere den nødvendige e-infrastruktur, så de kan klare sig i den internationale konkurrence. Det er vigtigt, at der sikres betydelige nationale midler til den fortsatte opgradering af e-infrastrukturen – ikke mindst på supercomputer-området,« udtaler bestyrelsesformand Børge Obel fra DeIC.</p>



<p>DeIC er en organisation under Uddannelses- og Forskningsministeriet, der drives af medarbejdere fra DTU, KU, AU, AAU og SDU. Under organisationen hører blandt ander varslingstjenesten DKCERT.</p>
  </section>

  
  
  
  </div></body></html>
