---
layout:     post
title: 	    "Nu skal newyorkere kunne handle i Tiger"
post_author:	    
post_date:	    Fri, 24 Apr 2015 20:38:35 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2642545/nu-skal-newyorkere-kunne-handle-i-tiger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Måske kender newyorkerne Danmark for dyrt design som Arne Jacobsen eller Georg 
Jensen. 
</p><p>
I så fald får de en helt ny side af dansk design at se, når kæden Tiger åbner 
sin første butik i USA i midten af maj. 
</p><p>
Konceptet i butikken er det, man allerede kender fra Danmark, med det samme 
varesortiment og prisniveau. 
</p><p>
Lavprisbutikken i den amerikanske storby kommer til at hedde "Flying 
Tiger Copenhagen", og den vil være at finde på Manhattan. 
</p><p>
Den amerikanske administrerende direktør, der kommer til at stå i spidsen for 
butikskædens fremmarch i USA, har høje forventninger til de billige varer 
fra den danske kæde: 
</p><p>
»Jeg ser frem til at introducere Flying Tiger til det amerikanske marked«, 
siger hun i en pressemeddelelse. 
</p><p>
Og samme toner lyder fra Tigers grundlægger, Lennart Lajboschitz: 
</p><p>
» 2015 bliver et stort år for vores brand«, lyder det fra ham. 
</p><p>
Tiger er kendt herhjemme for at sælge en lang række ting som for eksempel 
legetøj, spil, indretningsgenstande og kontorartikler til meget billige 
priser. 
</p><p>
Den første Tiger-butik åbnede i 1995, og siden er det gået stærkt for 
butikskæden, der nu tæller mere end 425 butikker i 27 lande. Ifølge folkene 
bag kæden åbner der tre nye butikker hver uge. 
</p><p class=" bl-elem">
Tiger har fået tillægstitlen 'flying' i Nordamerika og Asien, men 
butikkerne er de samme, som vi kender i Danmark. 
</p>	
</div>

</div></body></html>
