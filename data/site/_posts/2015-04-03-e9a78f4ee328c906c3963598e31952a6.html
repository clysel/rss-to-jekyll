---
layout:     post
title: 	    "Kong Salman: Demokrati bør ikke påføres Saudi-Arabien"
post_author:	    
post_date:	    Fri, 03 Apr 2015 14:26:17 +0200
post_site:	    politiken.dk 
post_link:	    http://politiken.dk/udland/int_mellemoesten/ECE2614817/kong-salman-demokrati-boer-ikke-paafoeres-saudi-arabien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Serie</h4>
<h5>
Danmarks værste venner</h5>
<p class="fakta-body" data-buildingblock="embedded_factboxlink">
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard.
</p>
</div><p>
Salman har kun været konge i to måneder. 
</p><p>
Men han har kastet sit land ud i krig i nabolandet Yemen. Han har lagt pres på 
sine naboer i de arabiske monarkier ved Den Persiske Golf for at få dem med 
i en militær union. Han har ladet Iran vide, at hvis det ikke frafalder alle 
ambitioner om at blive i stand til at producere et atomvåben, vil 
Saudi-Arabien også gå ind i et atomkapløb. 
</p><p>
Dermed bryder kong Salman reelt med sine brødres velkendte diskretion og al 
tradition for, at Saudi-Arabien går stille med dørene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2520476/79-aarig-diplomat-konge-overtager-efter-storebroderen-i-saudi-arabien/">79-årig diplomat-konge 
overtager efter storebroderen i Saudi-Arabien</a></p><p>
Salmans far, Abdulaziz ibn-Abdul al-Saud, grundlagde det saudiske kongedømme 
og gav det navn. Det er 83 år siden. Endnu har kun sønner af Saud regeret 
landet. Salman er den 25. af 45 kendte. Han lægger op til at styre med fast 
hånd. 
</p><h3>
Netværk uden lige 
</h3><p>
»Han er vidende. Han er berejst. Og han er belæst«, siger redaktør af den 
saudiske avis Arab News Khaled Almaeena til BBC. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/V_rste-venner-Saudi_925839a.gif" alt="" border="0"/></span></p><p>
Nogen årsunge er den 79-årige Salman jo ikke. Men med næsten 50 års baggrund 
som guvernør i hovedstaden Riyadh har han en kolossal erfaring og et netværk 
uden lige. Riyadhs forvandling fra stille ørkenby med 200.000 indbyggere på 
Saud-familiens hjemegn, Najd, til en dynamisk storby med 7 millioner 
indbyggere tilskrives gerne Salman. 
</p><p>
Aldersmæssigt kunne han være bedstefar for 60 procent af befolkningen, som er 
under 21 år. 
</p><p>
Som konge begyndte Salman for to måneder siden med at fyre flere tidligere 
ministre og rokere om på rollerne i toppen af den saudiske magtpyramide. 
</p><p><b class="ext-link">NEKROLOG </b><a class="embeddedlink" href="http://politiken.dk/navne/doedsfald/ECE2501781/nekrolog-kong-abdullah-en-mand-af-aere--og-tradition/">Kong Abdullah, en mand af ære – og 
tradition </a></p><p>
Et parlament har han ikke at tage hensyn til. I gængs ’saudologi’ – ikke ulig 
den russiske kremlologi – holder iagttagere øje med de politiske signaler i, 
hvem kongen omgiver sig med. 
</p><p>
Og det noteres, at han udpegede sin nevø, Mohammed bin-Nayef til ’anden 
kronprins’ efter kongens bror, kronprins Muqrin, som allerede blev udpeget 
af den tidligere kong Abdallah som næste i rækkefølgen efter Salman. 
</p><p>
Den 55-årige Mohammed bin-Nayef vil blive det første barnebarn af 
Saudi-Arabiens stifter til at overtage magten, når Salman og Muqrin en dag 
er væk. Og udpegningen af Mohammed bin-Nayef er et signal om, at Salman 
næppe har i sinde at dele ud af magten til demokratiske kræfter. 
</p><h3>
Modstander af demokrati 
</h3><p>
Mohammed bin-Nayef har ry for at være en hård nyser og for at være ansvarlig 
for Saudi-Arabiens barske nedkæmpning af politisk, hyppigt shiitisk, 
systemkritik i Saudi-Arabiens østlige provins. 
</p><p>
»Demokrati bør ikke påføres Saudi-Arabien«, skrev Salman i 2007 i en hemmelig 
korrespondance, som Al-Jazeera har offentliggjort. 
</p><p>
Han advarede da om, at det kan få negative følger, hvis politiske reformer 
trækkes ned over hovedet på landets indbyggere, fordi landet »er sammensat 
af stammer og regioner, og hvis demokrati blev indført, ville hver stamme og 
region have sit eget politiske parti«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/jerichow/ECE2512431/1000-stokkeslag---det-er-straffen-for-teste-ytringsfriheden-i-saudi-arabien/">1.000 stokkeslag - det er 
straffen for teste ytringsfriheden i Saudi-Arabien </a></p><p>
Han har selv tjent som mægler i konflikter inden for den saudiske kongefamilie 
– anerkendt for effektivitet og et fravær af personlig korruption. Men med 
en tiltrædelsesalder på 79 år vil Salman næppe få den længste regeringstid i 
Saudi-Arabiens historie. 
</p><p class=" bl-elem">
Han snøvler lidt, når han taler, og hans ene arm synes ikke helt 
funktionsdygtig. Begge dele er blevet udlagt som, at han har haft en 
hjerneblødning. Det afvises af kongehuset i Riyadh. 
</p>	
</div>

</div></body></html>
