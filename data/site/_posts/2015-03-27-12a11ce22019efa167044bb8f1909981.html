---
layout:     post
title: 	    "Mysterie: På sporet af den forsvundne plastik"
post_author:	    
post_date:	    Fri, 27 Mar 2015 21:02:34 +0100
post_site:	    politiken.dk 
post_link:	    http://politiken.dk/viden/ECE2606042/mysterie-paa-sporet-af-den-forsvundne-plastik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er maj måned sidste år, og ph.d.-studerende og oceanograf Julia Reisser 
fra University of Western Australia er om bord på forskningsskibet ’Sea 
Dragon’. 
</p><p>
Skibet er stævnet ud fra Bermuda og har ikke kurs mod Bermudatrekanten, men 
derimod en af de største plastiksupper i verden. Da søkortet viser, at de nu 
er i midten af den berygtede våde losseplads, The North Atlantic Garbage 
Patch, tror Julia Reisser ved første øjekast ikke sine egne øjne. 
</p><p>
»For vandet var så intenst blåt og så smukt, og det var svært at forestille 
sig, at det er her, at en meget stor del af verdens plastikaffald ender sin 
rejse«, siger den 31-årige Julia Reisser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
Men da forskerholdet sænker deres nye opfindelse ned i vandet – en fem meter 
lang tingest, der for hver halve meter er udstyret med et finmasket net – og 
trækker den gennem vandet, går den barske virkelighed op for forskerteamet. 
</p><div class="art-quote article-box">
<p class="quote"/>
<blockquote>
<p class="quote-txt">
Der er mere plastik i det område, end der er marint liv
</p>
<p class="sender">
</p><p class=" bl-elem"> Julia Reisser, oceanograf</p> 

</blockquote>
</div><p>
De øverste net, som var tættest på havoverfladen, er efter endt trawl fyldt 
med store plastikrester, som nemt kan ses med det blotte øje.</p><p>
»Da vi vejede plastikaffaldet, kunne vi regne ud, at vægten af plastikaffaldet 
var højere end vægten af biomassen. Med andre ord: Der er mere plastik i det 
område, end der er marint liv«, siger Julia Reisser. 
</p><p>
På dage med hård vind kunne de også spore små plastikstykker i de net, som 
stak ned til fem meter under havets overflade. Det internationale 
forskerhold har netop fået offentliggjort sine resultater fra ekspeditionen 
i det videnskabelige tidsskrift Biogeosciences: 
</p><p>
»Det er første gang nogensinde, at et forskerhold undersøger, hvor dybt 
plastikforureningen rækker. Vi har fundet ud af, at mængden og massen af 
plastikstykker aftager eksponentielt med havdybden. Så langt størstedelen af 
plastikforureningen er at finde ved havets overflade, men der findes også 
små plastikrester under 5 millimeter – den såkaldte mikroplastik – helt ned 
til 5 meters dybde, og det er endnu mere udtalt, når det blæser, fordi det 
øger turbulensen i vandsøjlen«, siger Julia Reisser, der er førsteforfatter 
på det videnskabelige arbejde. 
</p><p>
Oceanografen flyttede i december måned fra Australien til Holland og er nu 
leder af plastikforskningen i ’Ocean Cleanup’. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/grafik_924168y.jpg" alt="" border="0"/></span></p><h3>
Det handler om vores sundhed 
</h3><p>
Det har været et mysterium at forstå, hvorfor der er et stort tab af 
mikroplastik i havoverfladen, og nu står forskerne bag undersøgelsen måske 
med en del af svaret, mener Julia Reisser: 
</p><p>
»Vores undersøgelse tyder på, at den forsvundne mikroplastik blot gemmer sig 
lidt længere nede i vandsøjlen og lige under havoverfladen. Det er også det, 
computermodeller har forudsagt, men nu har vi også eksperimentelt bevis for, 
at det forholder sig sådan«. 
</p><p><b class="ext-link">LÆS OGSÅ </b><a class="embeddedlink">Millioner tons plastik 
forsvinder i havet </a></p><p>
At mikroplastikken tilsyneladende også findes i dybere vandlag, er ifølge 
Julia Reisser bekymrende, fordi plastikken så kan komme i kontakt med de 
organismer, som lever der. For eksempel fisk, som kan forveksle de små 
plastikstykker med føde. Det kan komme til at sætte spor langt oppe i 
fødekæden og i sidste ende få betydning for menneskers sundhed. 
</p><p>
Paradoksalt nok er den nye undersøgelse godt nyt for ’Ocean 
Cleanup’-projektet. For undersøgelsen dokumenterer trods alt, at langt 
størstedelen af plastikforureningen findes i havoverfladen, som er det 
centrale mål i oprydningsplanen. 
</p><p><b class="ext-link">LÆS MERE </b><a class="embeddedlink" href="http://politiken.dk/viden/ECE2606028/den-nye-jacques-cousteau-vil-rydde-op-i-verdenshavene/">Den nye Jacques Cousteau vil rydde 
op i verdenshavene</a></p><p>
»Undersøgelsen er gode nyheder for ’Ocean Cleanup’. For det vil betyde, at de 
fangarme, vi skal bruge i projektet, der ikke stikker særlig dybt i vandet, 
vil fange størstedelen af plastikforureningen og dermed fange en høj 
procentdel af den samlede plastikmasse«, siger Julia Reisser. 
</p><p class=" bl-elem">
I år vil menneskerne bag ’Ocean Cleanup’ arbejde på at forbedre deres 
teknologi. De håber, at de i starten af 2016 kan starte et lille pilotforsøg 
på åbent hav, som vil give et vigtigt fingerpeg om, hvorvidt deres tekniske 
løsning er en farbar vej i kampen for at komme plastikforureningen i 
verdenshavene til livs. 
</p>	
</div>
</div></body></html>
