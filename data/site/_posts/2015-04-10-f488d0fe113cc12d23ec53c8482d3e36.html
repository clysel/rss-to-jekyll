---
layout:     post
title: 	    "Mirsk bryder monopolet med ordre på talegenkendelse på Jobcentret"
post_author:	    
post_date:	    Fri, 10 Apr 2015 06:21:57 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2621582/mirsk-bryder-monopolet-med-ordre-paa-talegenkendelse-paa-jobcentret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
It-virksomheden Mirsk er faktisk en ret stor spiller. 26.000 læger, sekretærer 
og sygeplejersker fordelt på tre af landets fem regioner bruger 
it-virksomhedens taleteknologiprogrammer. Men på det kommunale marked er der 
ingen, der bruger Mirsks systemer. Indtil nu.
</p><p>
For i sidste måned skrev virksomheden under på en kontrakt om at levere 
talegekendelsesprogrammer til Vesthimmerlands Kommunes jobcenter. 
</p><div class="art-quote article-box">
<p class="quote"/>
<blockquote>
<p class="quote-txt">
Det, vi er kede af, er, at der indtil nu ikke har været andre spillere end 
KMD, og at vi ikke tidligere er blevet anerkendt som et alternativ
</p>
<p class="sender">
Kevin Yunai, direktør og ejer, Mirsk 
</p>
</blockquote>
</div><p/><p>
Det er ellers ikke, fordi den københavnske it-virksomhed ikke har været 
interesseret i at sælge til kommunerne – tværtimod. 
</p><p>
»Den her aftale betyder alt. Den betyder, at vi nu har dokumenteret, at vi har 
en bedre samlet løsning end de andre, der bød på udbuddet«, siger ejer og 
direktør i Mirsk, Kevin Yunai. Mirsk ved ikke, hvem der ellers har budt på 
udbuddet, men i andre af de udbud, de har budt på, har de ofte fået at vide, 
at der kun var én byder udover dem selv. Og de er ikke i tvivl om, hvem den 
anden er – it-giganten KMD. 
</p><p>
For som leverandør af det amerikanske program Nuance er KMD den klart største 
spiller på det kommunale talegenkendelsesområde. 
</p><p>
»Vi er rigtig glade, for vi har brudt et de facto-monopol på kommunal 
talegenkendelse i Danmark. KMD har siddet på alt andet tidligere«, siger 
Kevin Yunai. 
</p><p>
Det er ikke kun på talegenkendelse, at KMD er den største. Selv om Kommunernes 
Landsforening (KL) i 2009 solgte KMD til private hænder, har virksomheden 
siden fastholdt sit de facto-monopol på størstedelen af det kommunale 
it-marked. Det monopol er nu langsomt ved at blive brudt på flere områder - 
herunder talegenkendelse. 
</p><p><b class="ext-link">MONOPOLBRUD</b><a class="embeddedlink" href="http://politiken.dk/oekonomi/virksomheder/ECE2621501/rivaler-gnaver-sig-ind-paa-it-gigants-monopol-i-kommunerne/">Rivaler gnaver sig ind på it-gigants 
monopol i kommunerne</a></p><p>
Men kampen har været hård. 
</p><p>
»Konkurrencemæssigt har vi været presset af, at det må være lykkedes KMD at få 
overbevist nogle af kommunerne til at lave udbud, der er skræddersyet til 
KMD. Der har været begrænsninger, der har gjort, at vi ikke har kunnet byde 
– bl.a. krav om, at man skulle have et vist antal eksisterende løsninger med 
kommunerne, og det er jo lidt vanskeligt i en monopoltilstand«. 
</p><p><i class=" bl-elem">Men er det ikke en del af gamet på ethvert marked, at den store spiller 
forsøger at holde de små ude? </i></p><p>
»Vi forstår selvfølgelig godt, hvordan de forretningsmæssige love hænger 
sammen. Selvfølgelig vil KMD gøre, hvad de kan for at lukke af. Det, vi er 
kede af, er, at der indtil nu ikke har været andre spillere end KMD, og at 
vi ikke tidligere er blevet anerkendt som et alternativ«. 
</p><h3>
KMD: Der er fuld konkurrence 
</h3><p>
I KL forstår man godt Mirsks frustration over at møde begrænsninger, men 
kontorchef for digitalisering og borgerbetjening Pia Færch understreger: 
</p><p>
»Kommunerne bruger rigtig mange ressourcer, når de sætter deres it-aftaler i 
udbud, og derfor er det klogt, at de risikominimerer«, siger hun og 
fortsætter: 
</p><p>
»Det, vi gør for at bryde monopolet, er at forsøge at skabe et it-landskab, 
hvor det bliver lettere at være leverandør. Derfor er vi i gang med en 
rammearkitektur, hvor vi bryder flere af aftalerne op i mindre stykker, så 
også de mindre virksomheder kan være med«. 
</p><p>
Hos KMD byder man den nye konkurrence fra Mirsk velkommen, men it-virksomheden 
genkender ikke det billede, som Mirsk beskriver. 
</p><p>
»Vi kan på ingen måde genkende Mirsks udlægning af markedssituationen for 
talegenkendelse. Det er et område, der altid har været i fuld konkurrence, 
og vi er flere leverandører, der leverer til kommunerne«, skriver direktør 
Morten Langager i en e-mail og fortsætter: 
</p><p>
»Vi hilser i den forbindelse Mirsk velkommen i markedet, og det gør kun os 
alle sammen skarpere jo flere gode leverandører, der er«. 
</p><h3>
Hurtigere at tale end at skrive
</h3><p>
Det var Udbuds- og Digitaliseringschef i Vesthimmerlands Kommune, Pia Risgård, 
der stod for at indhente tilbud på at levere talegenkendelse til kommunens 
jobcenter. Hun og kommunen valgte Mirsk, fordi de afgav det økonomisk mest 
fordelagtige tilbud. 
</p><p>
»Vi ser det ikke, som om vi har brudt monopolet, men at vi har fået det bedste 
tilbud«.
</p><p>
Talegenkendelsesprogrammerne skal være med til at effektivisere kommunens 
sagsbehandling, tilføjer hun.
</p><p class=" bl-elem">
»Vi taler hurtigere end vi skriver, og derfor forventer vi at kunne reducere 
skrivearbejdet med minimum 20 procent. Men det er en anderledes måde at 
arbejde på. Derfor har vi indtil videre kun efterspurgt 20 licenser, men vi 
håber og tror, at det bliver en succes, så vi kan udbrede det yderligere«. 
</p>	
</div>

</div></body></html>
