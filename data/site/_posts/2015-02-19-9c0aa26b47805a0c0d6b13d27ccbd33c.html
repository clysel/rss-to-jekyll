---
layout:     post
title: 	    "Verdens næststørste bank indrykker helsidesannoncer for at sige undskyld"
post_author:	    
post_date:	    Thu, 19 Feb 2015 06:00:20 +0100
post_site:	    politiken.dk 
post_link:	    http://politiken.dk/oekonomi/fokus_oekonomi/Luxembourg_laekage/ECE2552074/verdens-naeststoerste-bank-indrykker-helsidesannoncer-for-at-sige-undskyld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Luxembourg-lækagen</h4>
<div class="fakta-body"><p>
<b>6. november </b>offentliggjorde Politiken og 30 andre medier i organisationen 
International Consortium of Investigative Journalists (ICIJ) for første gang 
hemmelige skatteaftaler fra Luxembourg. 
</p>
<p>
Der var tale om 548 aftaledokumenter, lækket fra revisionsfirmaet PwC. 
</p>
<p>
Lækagen viste, hvordan Luxembourgs myndigheder lader multinationale selskaber 
slippe billigt i skat af fortjenester skabt i andre lande, som dermed mister 
store skatteindtægter. 
</p>
<p>
<b>10. december </b>fulgte den anden lækage med yderligere 54 fortrolige 
skatteaftaler fra Luxembourg i perioden 2003-2011. Denne gang stod alle de 
fire store globale revisionsselskaber bag aftalerne. 
</p>
<p>
Selskaber involveret i skattespekulationen inkluderer Pepsi, Ikea, Disney og 
Skype. 
</p>
<p>
<b>Faktaportræt: </b><a href="http://politiken.dk/udland/100procent_internationalt/ECE2421508/faktaportraet-turen-gaar-til-eus-skatteparadis/">Turen går til EU's 
skatteparadis</a> 
</p>
</div>
</div>
<p>
Kan en undskyldning trække renter, og hvis den kan, er det så nok til at slå 
en streg over, hvad der foregik i verdens næststørste banks filial i 
Schweiz? 
</p><p>
Det er formentlig en af de ting, administrerende direktør i HSBC, Stuart 
Gulliver, har håbet at opnå med at indrykke helsidesannoncer i britiske 
aviser, hvor han personligt undskylder for, at banken ikke har opført sig 
eksemplarisk. 
</p><p>
Undskyldningen handler om, hvordan banken igennem flere år angiveligt rådgav 
flere af sine rige kunder i bankens filial i Schweiz om, hvordan de kunne 
undgå at komme i de britiske skattemyndigheders søgelys. 
</p><p>
»Banken har ikke levet op til de standarder, det samfund, vi skal tjene, bør 
kunne forvente af os«, skriver Stuart Gulliver blandt andet i brevet, der 
fortrinsvis er henvendt til bankens aktionærer og de 52 millioner kunder, 
HSBC har over hele verden. 
</p><h3>
Bankens afdeling i Schweiz er blevet ransaget 
</h3><p>
Efter offentliggørelsen af brevet er bankens afdeling i netop Schweiz onsdag 
blevet rangsaget af politiet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2551771/verdens-naeststoerste-bank-ransaget-sigtes-for-hvidvask/">Verdens næststørste bank 
ransaget: Sigtes for hvidvask</a></p><p>
Stuart Gulliver fortsætter i helsidesannoncen med at slå fast, at banken 
»ingen lyst har til at gøre forretninger med kunder, der unddrager sig skat 
eller ikke lever op til vore standarder«, skriver han for at cementere, at 
banken har fået ryddet grundigt op, siden en række kunder tilsyneladende 
fandt et villigt skattely i form af HSBC’s schweiziske afdeling. 
</p><p>
Stuart Gulliver understreger også, at han giver sin mest »dybfølte 
undskyldning« for, hvad han selv karakteriserer som »mere end otte år gamle 
oplysninger«, men det ligger ham også på sinde at præcisere, at hvad der er 
foregået i Schweiz, ikke er så omfattende som rapporteret i dele af den 
britiske presse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2539770/hsbc-beklager-udadtil-men-advarer-og-raadgiver-kunder-indadtil/">HSBC beklager udadtil, men 
advarer og rådgiver kunder indadtil</a></p><p>
Her har der været tale om op mod 100.000 kunder. Men filialen i den lille 
bjergrige stat med bankhemmeligheder har »på sit højeste kun haft 30.000« 
kunder, skriver Stuart Gulliver i sit åbne brev. 
</p><p>
Her klager bankdirektøren også over, at pressen kun har fokuseret på 140 af 
bankens kunder, »fordi de er kendte«. 
</p><p>
Flere af disse mennesker har aldrig været kunder hos banken eller har forladt 
banken for år siden, skriver Stuart Gulliver, der også opfordrer særligt 
interesserede til at læse et særligt dokument på bankens hjemmeside om de 
forbedringer, der er blevet foretaget i banken for at sikre, at lignende 
fejltagelser ikke bliver begået. 
</p><p>
Bankdirektøren sendte fredag en lignende meddelelse rundt til bankens 
medarbejdere, hvor han skriver, at banken ikke har levet op til sine egne 
standarder, og at det er en smertefuld tid for banken, der har eksisteret 
siden 1865. 
</p><h3>
Flere afsløringer på vej 
</h3><p>
Sagen kom for en dag, da computerekspert Herve Falciani blev sat til at 
opdatere bankens datasystem, men i stedet tog en kopi af filerne, som han 
efterfølgende overrakte de franske skattemyndigheder. 
</p><p>
Herve Falciani, der betragtes som tyv af de schweiziske myndigheder, siger 
selv, at han valgte at stjæle oplysningerne efter forgæves at have forsøgt 
at overbevise HSBC om, at banken havde brug for at stramme op på både 
sikkerheden og regnskabspraksis i forhold til bankens konti. 
</p><p>
I alt tog Herve Falciani oplysningerne om flere end 106.000 kunder i 2003 med 
sig, da han forlod banken. 
</p><p>
I 2010 fik det britiske skattevæsen adgang til oplysninger fra omkring 6.000 
konti. Indtil videre har det ført til én retssag. 
</p><p>
Nu har Herve Falciani advaret om, at der er flere oplysninger på vej, der kan 
komme til at skade banken og muligvis også det britiske skattevæsen, der 
efter Herve Falcianis forklaring var mildest talt langsomme til at reagere 
på de oplysninger, de har haft adgang til i nu omkring fem år. Det på trods 
af en henvendelse til det britiske skattevæsens særlig hotline, der skulle 
have sat gang i sagerne mod de rige bankkunder, der helst ikke ville dele 
deres penge ud til det britiske skattevæsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2542750/falciani-vil-helst-vaere-whistleblower/">Falciani vil helst være 
whistleblower</a></p><p>
Det britiske skattevæsens administrerende direktør, Lon Homer, har forsvaret 
sig med, at de følte, at de havde større chancer for at inddrive pengene i 
skat, gebyrer og renter ved at indgå forlig. Men det har ikke formildet det 
magtfulde finansudvalg i den britiske regering, der har rettet voldsom 
kritik mod det britiske skattevæsens indsats, som udvalgsformand Margaret 
Hodges har kaldt »patetisk« sammenlignet med, hvad det er lykkedes for både 
de franske og spanske skattemyndigheder at inddrive til sammenligning. 
</p><p>
Indtil videre er det lykkedes at inddrive 135 mio. pund (1,3 mia. kr.) i 
skatter efter afsløringerne, og der er stadig 130 udestående sager mellem 
tidligere HSBC-kunder og det britiske skattevæsen. 
</p><p>
Og finansudvalget er langtfra færdigt med at undersøge, hvad der er gået galt 
i HSBC. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/HSBC_apology_jpg_914417y.jpg" alt="" border="0"/></span></p><p>
Ifølge nyhedsbureauet Reuters kan bankdirektør Stuart Gulliver regne med at 
blive indkaldt for udvalget allerede i næste uge, hvor han skal forklare 
bankens dispositioner i Schweiz over for et udvalg, der mildest talt er ved 
at løbe tør for tålmodighed med banker og revisionsfirmaer, der ser det som 
en serviceopgave at hjælpe deres kunder med at betale mindst muligt i skat i 
Storbritannien. 
</p><p>
Samtidig kunne den britiske avis The Sunday Times afsløre, at det angiveligt 
ikke kun er HSBC’s ansatte i Schweiz, der havde en kreativ tilgang til 
skatterådgivning. 
</p><p>
Ifølge The Sunday Times er ansatte i bankens indiske arm, HSBC India, nu under 
mistanke for at have ladet kunder slippe væk fra skattemyndighederne i 
blandt andet USA. 
</p><h3>
Regnskabets time 
</h3><p>
Allerede nu har sagen rakt langt ind Storbritanniens politiske elite, hvor 
især det konservative regeringsparti med premierminister David Cameron i 
spidsen har vist sig at have tætte forbindelser til flere af HSBC’s kunder i 
Schweiz, der viste sig at have givet penge til partikassen. 
</p><p>
Samtidig har bankens topfolk igennem en årrække også sendt penge til det 
konservative parti, og tidligere administrerende chef og senere 
bestyrelsesformand for HSBC, Stephen Green, var så tæt forbundet til 
partiet, at han blev udnævnt til at være handelsminister i perioden 2011-13 
og fik titel af sir. Det faktum, at udnævnelsen fandt sted, efter at det 
britiske skattevæsen kendte til, at der var foregået uregelmæssigheder i 
Schweiz, mens Stephen Green var direktør, har givet røde ører både hos 
skattevæsenet og i regeringen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2545631/storbritannien-cameron-beskyldes-for-taet-forbindelse-til-swissleaks-bank/">Storbritannien: Cameron 
beskyldes for tæt forbindelse til Swissleaks-bank</a></p><p>
Ekstra pinligt er det, fordi Stephen Green i sin tid som handelsminister blev 
ved med at advokere for, hvordan britiske banker var nødt til at udvise god 
etik og stærk moral. 
</p><p>
Det var en fortsættelse af den linje, han udadtil også førte i HSBC, da banken 
slog på, at den ikke var blevet indblandet i finansskandaler, da 
finanskrisen brød ud. 
</p><p>
»Vi er en bank, der står fast og står for solid bankførelse«, skrev Stephen 
Green blandt andet i et forord til aktionærerne i 2009, hvor han også 
pointerede, at bankens direktører tilsammen havde 178 års ledelseserfaring. 
</p><p>
I dag lyder forklaringen, at hovedkontoret i London ikke var klar over, hvad 
der foregik på kontoret i Schweiz, og hvordan kunderne fik gode råd og fif 
til, hvordan man holdt sig under de britiske skattemyndigheders radar. 
</p><h3>
Pension på 58,4 mio. kr. 
</h3><p>
Han kommer dog næppe til at lide økonomisk overlast ved at stå uden arbejde i 
den nærmeste fremtid. Stephen Green forlod i 2010 HSBC med en 
pensionsordning på 5,8 mio. pund (ca. 58,4 mio. kr.), en af de højeste set i 
britisk erhvervsliv. Og skulle det glippe med den indkomst, er Stephen Green 
ordineret som præst. 
</p><p>
Stephen Green har endnu ikke kommenteret afsløringerne fra Schweiz offentligt, 
og det har blandt andet fået den liberaldemokratiske handelsminister Vince 
Cable til at undre sig. 
</p><p>
»Jeg har endnu ikke hørt nogen forklaring fra mr. Green, og det vil jeg være 
meget interesseret i at høre«, siger erhvervsministeren. 
</p><p>
Stephen Green forlod sin ministerpost allerede i 2013, men var i den forløbne 
uge også nødt til at fratræde sin post som som direktør for 
lobbyorganisationen TheCityUK på grund af afsløringerne fra Schweiz. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551771/verdens-naeststoerste-bank-ransaget-sigtes-for-hvidvask/">Verdens næststørste bank 
ransaget: Sigtes for hvidvask</a></p><p>
Den liberaldemokratiske erhvervsminister Vince Cable har allerede sat stort 
spørgsmålstegn ved, om den konservative del af koalitionsregeringen sørgede 
for, at der blev vendt et blindt øje til alle de rige skatteunddragere. 
</p><div class="art-fakta article-box">
<h4 class="">
fakta</h4>
<h5>
Bankskandale </h5>
<div class="fakta-body" data-buildingblock="embedded_factboxlink">
<p><b>HSBC</b> er en af Europas største banker og vakler nu under afsløringer 
af, at banken angiveligt hjalp over 100.000 kunder med at betale mindre i 
skat ved lade dem opbevare penge i Schweiz. Det blev afsløret af 
whistleblower Herve Falciani, der stjal oplysninger fra kunder i 203 lande.
</p><p><b>Britiske skattemyndigheder </b>fik adgang til oplysningerne i 2010, men har 
indtil nu kun ført én retssag for at inddrive skattepenge. Det er dog 
lykkedes det britiske skattevæsen at inddrive et større beløb frivilligt. 
</p><p class=" bl-elem"><b>HSBC’s nuværende direktør </b>Stuart Gulliver skal i det 
britiske parlament i næste uge for at forklare finansudvalget, hvordan 
banken i årevis kunne rådgive sine kunder om at anbringe deres penge i 
Schweiz med henblik at betale mindre i skat. 
</p>
</div>
</div><p>»Det virker, som om man behandler små og fattige mennesker meget 
strengt, mens de store fisk, selskaber og rige individer slet ikke får den 
meget seriøse behandling«, siger Vince Cable. 
</p><p>
Også Labours leder Ed Miliband har kritiseret, hvad han kalder »en svingdør« 
mellem regeringen og HSBC. 
</p><p class=" bl-elem">
Sagen risikerer at blive pinlig for det konservative parti, netop som 
Storbritannien skal til valg 7. maj. De fleste partier vil ganske enkelt 
ikke have penge nok til at gennemføre en effektiv valgkamp uden at sætte sig 
i alvorlig gæld – eller modtage penge fra rige donorer. 
</p>	
</div>
</div></body></html>
