---
layout:     post
title: 	    "Delfinstranding skaber frygt for jordskælv i Japan"
post_author:	    Ulrik Andersen
post_date:	    Mon, 13 Apr 2015 12:33:52 +0000
post_site:	    ing.dk 
post_link:	    http://ing.dk/artikel/delfinstranding-skaber-frygt-jordskaelv-i-japan-175384
---
<html><body><div><section class="body">
			<p>Hænger hvalstrandinger sammen med jordskælv? Det spørgsmål diskuteres i Japan, efter at 156 electra-delfiner fredag skyllede op på en strand mellem byerne Hokata og Kahsima på den japanske vestkyst. Det skriver avisen Japan Today på sin <a href="http://www.japantoday.com/category/national/view/mass-beaching-fuels-fears-of-imminent-quake/comments/popular/id/5297401">engelsksprogede hjemmeside</a>.</p>
			<blockquote class="twitter-tweet" lang="en">Unexplained dolphin deaths in Japan raise fears of another massive earthquake <a href="http://t.co/YnVEy4mML1">http://t.co/YnVEy4mML1</a> (Getty) <a href="http://t.co/subxpEhBPx">pic.twitter.com/subxpEhBPx</a>— The Times of London (@thetimes) <a href="https://twitter.com/thetimes/status/587514304913616896">April 13, 2015</a></blockquote>
			<p>Strandingen har skabt frygt for et nyt stort jordskælv. Seks dage før det store jordskælv i 2011, der sendte en ødelæggende tsunami mod den japanske vestkyst og mod alle atomkraftværkerne, der lå der, strandede 50 electra-delfiner på de japanske kyster. Og to dage før det store jordskælv, der ramte Christchurch, New Zealand i 2011, så man også strandede hvaler.</p>
			
			<p>De forskellige medier nævner ikke noget om, hvordan ændringer i jordskorpen skal kunne få hvaler til at miste orienteringen og strande, og sammenhængen mellem hvalstrandinger og jordskælv er aldrig blevet videnskabeligt bevist. Derfor har myndigheder og forskere rådet den opskræmte del af befolkningen til at slå koldt vand i blodet.</p>
			
			<p>I stedet er myndighederne begyndt at dissekere hvalerne for at finde ud af, om de kan finde helbredsmæssige årsager til strandingen – som parasitter eller kræft. Indtil videre ser det dog ikke ud til, at kræft er årsagen, men forskerne er stadig i gang med at undersøge de døde delfiner.</p>
			<p>Andre steder i verden har man også undersøgt, om dyr er mere følsomme over for jordskælv end mennesker. Eksempelvis observerede amerikanske forskere i en årrække aber, der blev holdt i bure nær San Andreas-forkastningen. Men projektet blev stoppet, fordi det ikke gav brugbare resultater.</p>
			
		</section>
		  </div></body></html>
