---
layout:     post
title: 	    "Minister: Det er Ikke på nogen måde godt nok"
post_author:	    
post_date:	    Tue, 05 May 2015 17:00:29 +0200
post_site:	    politiken.dk 
post_link:	    http://politiken.dk/indland/ECE2655075/minister-det-er-ikke-paa-nogen-maade-godt-nok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Børneminister Manu Sareen (R), er det godt nok, at hver tredje kommune ikke 
lever op til loven i forhold til selve indholdet af tilsynet med 
daginstitutionerne?</i></p><p>
»Nej, det er ikke godt nok. Det handler om, at tilsynene i nogle tilfælde ikke 
omhandler sprogvurderinger af børn, pædagogiske læreplaner og personalets 
kvalifikationer, som de skal. Kvalitet har bare så stor betydning for 
børnenes trivsel. Så nej, det er ikke på nogen måde godt nok«. 
</p><p><i class=" bl-elem">Hvad vil du gøre ved det?</i></p><p>
»Først og fremmest tage en snak med Kommunernes Landsforening om det, det er 
jeg nødsaget til. Jeg må høre, hvad der ligger til grund for det, som 
undersøgelsen viser. Og så vil jeg opfordre kommunerne til at gå deres 
tilsyn efter i sømmene. De har behov for at blive kigget over skuldereden og 
blive bedre. Det er den her evalueringsrapport et klokkeklart eksempel på. 
Tilsynet skal løftes«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2654797/tilsyn-paa-boerneomraadet-sjofles/">Tilsyn på børneområdet sjofles</a></p><p><i class=" bl-elem">Du har vel også et ansvar?</i></p><p>
»Mit ansvar er at lave en lovgivning, og så skal kommunerne følge den. Gør de 
ikke det, må de jo forklare sig. Og det er derfor, at jeg vil tage en snak 
med dem om det«. 
</p><p><i class=" bl-elem">Mener du, at rapporten fra Danmarks Evalueringsinstitut giver anledning til 
at stramme op på tilsynet og ændre loven?</i></p><p>
»Det kunne man sagtens, men inden man gør det, kunne man snakke med kommunerne 
og høre deres version, inden jeg reagerer«. 
</p><p><i class=" bl-elem">Regeringen kommer inden længe med en børnepakke, der skal sikre bedre 
kvalitet i daginstitutionerne. Skal den indeholde fokus på bedre tilsyn?</i></p><p class=" bl-elem">
»Der er mange måder at nå bedre kvalitet på. Børnepakken kommer, og så tager 
vi snakken om det der«. 
</p>	
</div>

</div></body></html>
