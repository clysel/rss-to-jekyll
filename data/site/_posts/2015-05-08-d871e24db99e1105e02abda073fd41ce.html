---
layout:     post
title: 	    "Efter hård kritik forbedrer lufthavnen forholdene for indenrigsrejsende"
post_author:	    
post_date:	    Fri, 08 May 2015 14:44:58 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2661006/efter-haard-kritik-forbedrer-lufthavnen-forholdene-for-indenrigsrejsende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Indenrigspassagerer</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Københavns Lufthavn har cirka 2.000 afrejsende indenrigspassagerer hver 
dag. Tallet svinger, da en stor del af den gruppe er forretningsfolk, 
som rejser væsentligt mindre til og fra lufthavnen i ferieperioder. </li><li>Det er ikke opgjort, hvor stor en del af indenrigspassagererne, der er pendlere. </li><li class=" bl-elem">I april måned lå gennemsnittet af antal afrejsende passagerer fra Københavns 
Lufthavn totalt set på cirka 25.000 dagligt. </li></ul>
</div>
</div><p>
Siden Københavns Lufthavn lukkede den tidligere indenrigsterminal, kendt som 
Terminal 1, den 29. marts i år, har den måttet finde sig i en bredside af 
kritik. 
</p><p>
I dag skal pendlerne og de indenrigsrejsende igennem samme terminaler og 
sikkerhedstjek, som udenrigssrejsende. De kritiske røster har blandt andet 
peget på, at indenrigsrejsende skal vente længere tid på at komme igennem 
bagagedrop og sikkerhedstjek, end da de rejste fra den gamle 
indenrigsterminal. Det er især pendlerforeningen SK-AAL, der repræsenterer 
over 100 rejsende mellem Aalborg og København, der har stået forrest med 
utilfredsheden. 
</p><p>
Kritikken blev dog for nylig fejet af bordet af Københavns Lufthavns 
pressechef, Søren Hedegaard Nielsen. Til branchesitet check-in.dk sagde han, 
at kritikken om lufthavnens nye indenrigsspor var forfejlet. 
</p><p>
»Da vi kørte Terminal 1 (indenrigsgården, red.) som en selvstændig operation 
havde vi også ventetider på mellem 15-20 minutter i 
spidsbelastningsperioder, så det er ikke ventetiderne, der har ændret sig. 
Derfor er kritikken af vores sikkerhedskontrol forfejlet«, siger lufthavnens 
pressechef, Søren Hedegaard Nielsen, til check-in.dk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2649719/koebenhavns-lufthavns-omlaegning-af-indenrigstrafik-moeder-kritik/">Københavns Lufthavns omlægning 
af indenrigstrafik møder kritik</a></p><p>
Men nu er der nye toner. I en pressemeddelse oplyser lufthavnen, at den nu 
tager konsekvensen af kritikken af blandt andet ventetiden ved 
sikkerhedstjekket. 
</p><p>
»Vores mål er, at alle rejsende er tilfredse. Derfor er vi kede af, at mange 
pendlere er frustrerede og oplever, at sammenlægningen gør, at deres hverdag 
ikke fungerer. Det går vi nu i gang med at rette op på. Første skridt er, at 
vi fra på mandag indsætter ekstra mandskab i sikkerhedskontrollen. Det 
betyder, at vi i myldretiden om eftermiddagen kan nedbringe ventetiden med 
op til 30 procent, ligesom udsvingene i ventetiderne bliver mindre«, siger 
Henrik Peter Jørgensen, kommunikationsdirektør, Københavns Lufthavne A/S i 
pressemeddelsen. 
</p><h3>
Pendlerspor i sikkerhedkontrollen 
</h3><p>
Samtidig med at flere hænder altså skal hjælpe de rejsende hurtigere igennem 
tjekket, oplyser lufthavnen, at den vil teste to nye pendlerspor i 
sikkerhedskontrollen. Forsøget med de nye spor er inspireret af de såkaldte 
familiespor til børnefamilier, der tages i brug i ferieperioder. 
</p><p>
»I de to pendlerspor kan den hyppige rejsende forberede sig på 
sikkerhedstjekket med andre erfarne rejsende, og vi håber, at det kan være 
med til at gøre sikkerhedskontrollen mindre frustrerende for pendlerne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2599142/efter-lukning-af-indenrigsterminal-kun-t-af-fire-selskaber-haever-billetpris/">Efter lukning af 
indenrigsterminal: Kun ét af fire selskaber hæver billetpris </a></p><p>
Lufthavnen skruer også op på serviceknapperne på andre fronter, herunder en 
opjustering af antallet af servicemedarbejdere, der kan informere om 
ventetider og hjælpe forsinkede passagerer frem i køen. 
</p><h3>
Forsigtigt bifald fra pendlerforening 
</h3><p>
Pendlerforeningen SK-AAL siger til Politiken, at det er fint, at lufthavnen 
forsøger at imødegå problemerne. Men, siger formand Henriette von Platen: 
</p><p>
»Nu må vi se, hvordan det bliver udøvet i praksis. Hvordan vil de for eksempel 
udøve pendlersporet? Der står ikke, at jeg er pendler på min billet. Vil de 
spørge alle, om de flyver tit, eller vil de kigge efter guldkort? Og måske 
blæser turisterne på, at sporet kun er til pendlere«. 
</p><p>
Ifølge Henriette von Platen er det dejligt, at der er kommet en mere åben 
dialog med lufthavnen om problemerne, men står det til pendlerforeningen, 
bør der indgås en serviceaftale, der er på samme niveau, som den der var for 
den gamle indenrigsterminal. 
</p><p>
En sådan aftale kaldes en Service Level Agreement, og den er indgået mellem 
flyselskaber og lufthavnen. Og i aftalen for den gamle indenrigsterminal lå, 
at 85 procent af passagererne skulle igennem sikkerhedskontrollen på fem 
minutter. I den nye aftale, hvor indenrigspassagererne altså skal igennem 
samme sikkerhedskontrol som udenrigspassagerne, skal 90 procent af 
passagererne igennem på 15 minutter, fortæller Henriette von Platen. 
</p><p class=" bl-elem">
»Det betyder i princippet, at vi har fået tre gange så dårlig service. Jeg 
synes, det er er fint med forbedringerne, men jeg ved også, at hvis jeg 
spøger, om vi får samme aftale niveau som før, siger de (lufthavnen, <i>red.</i>) 
aldrig i livet. «, lyder det fra Henriette von Platen. 
</p>	
</div>

</div></body></html>
