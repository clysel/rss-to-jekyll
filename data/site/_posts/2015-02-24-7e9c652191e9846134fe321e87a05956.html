---
layout:     post
title: 	    "Grækere må igen bide i det sure æble, men smagen er bedre denne gang"
post_author:	    
post_date:	    Tue, 24 Feb 2015 20:07:44 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2561692/graekere-maa-igen-bide-i-det-sure-aeble-men-smagen-er-bedre-denne-gang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske regering er gået stik imod ikke bare sine valgløfter, men også sit 
ideologiske grundlag i den spareplan, den har fremlagt i dag. Lige så 
overraskende det måtte synes, lige så ubekymrede er regeringens vælgere. 
</p><p>
Alle de grækere Politiken i dag har talt med i Athen siger, så var der ingen, 
der for alvor havde ventet, at den venstreorienterede regering kunne opfylde 
løfterne om højere løn og pension, skattesænkninger og afskaffelse af EU’s 
sparekrav - og slet ikke så hurtigt. Der er kun gået en måned siden valget 
den 25. januar. 
</p><p>
»Vi grækere har en følelse af, at vi altid nok skal klare den. Men denne gang 
kommer vi ikke til at klare den«, siger Dora Tsipoka om forhandlingerne med 
EU, der foreløbig ikke er endt med det ønskede resultat. 
</p><p>
I den måned der er gået, siden hun stemte på det sejrende Syriza, har 
regeringens ministre pisket rundt i Europa for at tale grækernes sag i 
forsøg på at sikre både abstrakt sympati og konkrete gældslettelser. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/ECE2531513/portraet-graekenlands-vigtigste-mand-gaar-i-laederjakke-og-har-en-kort-lunte/">Grækenlands vigtigste mand går i 
læderjakke og har en kort lunte</a></p><div class="art-quote article-box">
<p class="quote"/>
<blockquote>
<p class="quote-txt">
Vi føler os tættere på demokratiet, end vi gjorde før. 
</p>
<p class="sender">
Dora Tsipoka 
</p>
</blockquote>
</div><p/><p>
Det første har de fået i nogen grad. Det andet slet ikke. 
</p><p>
Særligt Tyskland vil ikke være med at lette på den 1.800 milliarder kroner 
store gæld og i det hele taget ikke lette på noget som helst. Regeringen har 
derfor måtte affinde sig med et kompromis, der med fortsatte besparelser og 
reformkrav tvinger den til at tage en bid af det sure æble, der også er 
blevet serveret for tidligere regeringer. 
</p><h3>
Regeringen roses for forhandlingsindsats 
</h3><p>
For en gang skyld er aftalen med græske øjne et resultat af en forhandling, og 
det betyder alverden efter fem år med noget, der opleves som uimodsagte 
diktater fra EU. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Athen_voxpop_til_ne_915967w.jpg" alt="" border="0"/><span class="caption"><span class="f-img-caption">»Regeringen 
</span>er allerede lykkedes med noget: Den har samlet folk«, siger Dora Tsipoka.</span></span></p><p>
Denne gang glider det lettere ned, siger mange vælgere. 
</p><p>
»Regeringen er allerede lykkedes med noget: Den har samlet folk. I stedet for 
at støtte oligarkerne (som tidligere regeringer, red.), så støtter de 
gennemsnitlige familier som min. Vi føler os tættere på demokratiet, end vi 
gjorde før. De tager sig af folk. Det er en forandring«, siger Dora Tsipoka. 
</p><p><b class="ext-link">REFORMPLAN</b><a class="embeddedlink" href="http://politiken.dk/oekonomi/gloekonomi/ECE2561007/her-er-graekenlands-medicin-rige-skal-betale-skat-fattige-faar-maaske-hoejere-loen/">Her er Grækenlands medicin: Rige skal 
betale skat, fattige får måske højere løn</a></p><p>
Det er ikke lykkedes grækerne at slippe af med den forhadte trojka bestående 
af repræsentanter for EU-Kommissionen, Den Europæiske Centralbank og Den 
Internationale Valutafond, men i stedet for at bruge ordet ’trojka’ taler 
den græske regering om ’repræsentanter for institutionerne’. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Athen_voxpop_til_ne_915966w.jpg" alt="" border="0"/><span class="caption"><span class="f-img-caption">Selvom 
</span>Tsipras lovede meget, er det iorden, at han kun kan gennemføre en lille del, mener Eva Christodoulou.</span></span></p><p>
»Der var jo ingen, der havde troet, at vi kunne slippe af med trojkaen«, siger 
Eva Christodoulou, en Syriza-vælger. 
</p><p>
»Tsipras lovede meget, og selv om han kun kan gennemføre en lille del, er det 
i orden. Vi er stadig i Europa og i euroen, og det er det vigtigste. Det, 
han vil, er ikke let at gøre, og det tager tid«. 
</p><h3>
Får lov at hjælpe de fattigste 
</h3><p>
I dagens kompromis er der den lille ændring i forhold til tidligere aftaler, 
at Grækenland har fået eurolandenes velsignelse til at bruge 1,9 milliarder 
euro (14,2 mia kroner) på et humanitært program, der skal lette livet for de 
tusinder af grækere, der lever uden strøm og adgang til sundhedsvæsenet. 
</p><p>
»Vi har ikke fået meget, men vi har fået en eller to punkter, og det er mere 
end vi ville have fået med den tidligere regering«, siger en taxachauffør. 
</p><p><b class="ext-link">ANALYTIKER</b><a class="embeddedlink" href="http://politiken.dk/oekonomi/gloekonomi/ECE2518491/analytiker-graekenland-vil-faa-svaert-ved-at-loebe-fra-gaeld/">Grækenland vil få svært ved at løbe 
fra gæld</a></p><p>
Med gårsdagens aftale er regeringen nødt til udskyde en stigning i 
mindstelønnen på ubestemt tid, aftalte privatiseringer bliver ikke rullet 
tilbage som lovet, og vækst i den offentlige sektor bliver ikke tilladt. 
</p><p>
Som sådan er det en plan, der ligger langt fra udgangspunktet for Syriza, der 
er Grækenlands svar på Enhedslisten. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Athen_voxpop_til_ne_915965w.jpg" alt="" border="0"/><span class="caption"><span class="f-img-caption">Argyro 
</span>Raftaki mener, aftalen mellem Græækenland og EU er fin - det er kun godt, hvis det ikke bliver for venstreorienteret.</span></span></p><p>
»Jeg synes, det er en god aftale og det gør ikke mig noget, at det ikke er 
mere ideologisk«, siger Argyro Raftaki. 
</p><p>
»Jeg stemmer på Syriza næste gang, hvis det lykkes for dem. Sidste gang stemte 
jeg på (midterpartiet) To Potami. Så det er fint, hvis det ikke bliver for 
venstreorienteret«. 
</p><h3>
Jordskredssejr gav yderste venstrefløj magten 
</h3><p>
Før krisen blev kendt i 2009, stemte kun lidt over fire procent af grækerne på 
Syriza. I januar fik partiet godt 36 procent af stemmerne og i en måling i 
sidste uge står partiet til 45. 
</p><p>
Det betyder ikke, at antallet af græske neo-marxister og trotskister er 
tidoblet på seks år, men er et udtryk for, at grækerne hungrer efter 
forandring og lige nu er det bedste bud på nye tider Syriza. 
</p><p class=" bl-elem">
»Syriza er det mindst dårlige parti«, siger taxachaufføren. 
</p>	
</div>
</div></body></html>
