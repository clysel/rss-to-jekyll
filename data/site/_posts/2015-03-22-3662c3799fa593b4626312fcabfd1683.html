---
layout:     post
title: 	    "BBC og Clarkson i tænkeboks: Er dinosaurens tid forbi?"
post_author:	    
post_date:	    Sun, 22 Mar 2015 20:31:45 +0100
post_site:	    politiken.dk 
post_link:	    http://politiken.dk/udland/ECE2598965/bbc-og-clarkson-i-taenkeboks-er-dinosaurens-tid-forbi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>jeremy clarkson</p><p>blå bog </p>
<div class="fakta-body" data-buildingblock="embedded_factboxlink">
<p><b>Født </b>11. april 1960 i Doncaster
</p><p><b>Forældrene</b> fik råd til at betale for hans skolegang ved at 
sælge Paddington-bamser
</p><p><b>Journalistelev</b> på Rochester Advertiser
</p><p><b>Stiftede med en ven</b> Motoring Press Agency
</p><p><b>Vært for ’Top Gear’</b> siden 1988, klummeskribent for 
Sunday Times og The Sun
</p><p><b>Modtager af</b> National Television Awards i 2007.
</p><p class=" bl-elem"><b>Gift to gange, </b>sidste år søgte hans kone gennem 21 år skilsmisse. Far 
til tre børn.
</p>
</div>
</div><p>
Jeremy Clarkson er som en omvandrende krukke af det brune smørepålæg Marmite, 
der har det med at vække stærke reaktioner hos de fleste. 
</p><p>
Enten synes man, at han er det bedste, der nogensinde er opfundet siden 
fjernsynet. Ellers også hader man ham i en sådan grad, at det næsten er 
umuligt at sige hans navn uden at fortrække ansigtet i væmmelse. 
</p><p>
Hvis man er mand og en smule interesseret i biler, er der stor sandsynlighed 
for, at man både kender og elsker den flabede vært på BBC-programmet ’Top 
Gear’, der kan bryste sig af at have guinessverdensrekorden som verdens mest 
sete faktuelle program. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2582009/top-gears-jeremy-clarkson-er-blevet-suspenderet-fra-bbc/">Top Gears Jeremy Clarkson er 
blevet suspenderet fra BBC</a></p><p>
Alene på BBC sidder der hver søndag aften mere end fem millioner seere klinet 
til skærmen, når Jeremy Clarkson og hans to medværter, James May og Richard 
Hammond, uden den mindste ansats til ydmyghed afvikler et bilprogram, der er 
kult for seere over hele verden. Eller rettere sagt var. 
</p><p>
For denne søndag var der ingen ’Top Gear’ på skærmen. Og de sidste tre 
udsendelser i programmets 22. sæson er sat på standby, mens BBC forsøger at 
udrede, hvad der helt præcis skete på et hotel i Yorkshire, da Jeremy 
Clarkson ankom med sine to medværter en aften klokken 21.30 og til sit store 
raseri opdagede, at der ikke ventede varm mad på hotellet.
</p><p>
Angiveligt lagde han skylden for denne fadæse på et af programmets irske 
producere, Oison Tymon, som måtte lægge øre til en omkring 40 minutter lang 
skideballe, der endte med et slag, som sendte produceren på skadestuen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2279324/top-gear-vaert-faar-roeffel-for-neger-kommentar/">Top Gear-vært får røffel for 
neger-kommentar </a></p><p>
Selv om hoteldirektøren skyndte sig i køkkenet for at stege en bøf, kunne det 
ikke på nogen måde formilde tv-stjernen. 
</p><p>
Heller ikke, at de tre tv-stjerner, der havde en helikopter til rådighed, 
tilsyneladende lod deres pilot vente og ankom, efter at køkkenet havde 
lukket, fordi de havde besluttet at holde en to timer lang pause på en pub. 
I andre udlægninger opstod frustrationen af, at holdet havde filmet »en lang 
dag uden varm mad«. 
</p><h3>
Bombarderet med sten 
</h3><p>
BBC er stadig ved at udrede, hvad der skete og ikke mindst, hvad der skal ske 
nu. Meget tyder på, at den ærværdige tv-station efterhånden har nået målet 
for, hvad den er parat til at tolerere, selv fra en stjerne, der sælger så 
mange billetter på verdensplan. 
</p><p>
Det er nemlig langtfra første gang, den 54-årige Clarkson lægger sig ud med 
andre. Faktisk er det blevet lidt af et varemærke – i en sådan grad, at 
regeringer fra Indien, Mexico og Argentina har protesteret officielt over 
hans opførsel og bemærkninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1975958/top-gear-vaert-vil-have-smaa-flypassagerer-forvist-til-lastrummet/">Top Gear-vært vil have små 
flypassagerer forvist til lastrummet</a></p><p>
Værst var det i Argentina, da holdet blev bombarderet med sten efter at have 
fornærmet argentinerne på grund af Falklandskrigen. 
</p><p>
Han er også i flere omgange blevet meldt til det britiske tv-tilsyn på grund 
af racistiske bemærkninger eller vittigheder, der gør grin med forskellige 
befolkningsgrupper – fra små mennesker til langturschauffører og 
miljøaktivister, som han anser for »idioter og betonlesbiske«.
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Kære BBC, vil I ikke nok tage ham tilbage? </p>

<p class="sender">
</p><p class=" bl-elem">Em Clarkson, datter</p> 

</blockquote>
</div><p>
Han har gjort grin med Hitler, kaldt daværende premierminister Gordon Brown en 
»enøjet idiot«, hvisket ordet nigger i en optagelse og bagefter undskyldt 
for det med dryppende sarkasme.</p><p>
Listen over forseelser er lang, men det er listen også over fans, der lige nu 
raser mod BBC for at få Jeremy Clarkson tilbage på skærmen hurtigst muligt. 
En underskriftsindsamling på Twitter har indtil videre over 800.000 navne, 
og støtterne af Jeremy Clarkson er blandt samfundets øverste top. Blandt 
andet har premierminister David Cameron, der ellers har travlt med at føre 
valgkamp, haft tid til at sige, at han synes, at Clarkson »er et fantastisk 
talent«, og at »mine børn vil være kede af at se ham forsvinde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1495229/top-gear-clarkson-fornaermer-indien/">Top Gear-Clarkson fornærmer 
Indien</a></p><p>
Det er ikke en holdning, der deles alle steder i BBC, hvor en højtplaceret 
kilde har sagt til flere britiske aviser, at Clarkson er »selvdestruktiv« og 
bliver beskyttet af »eliten«. 
</p><p>
Clarkson havde tidligere fået en advarsel om, at hvis der kom så meget som én 
eneste klage mere over ham, risikerede han at blive fyret. 
</p><p>
Ikke desto mindre er frustrationen høj blandt mange fans. Og den irske 
producer, der fik Jeremy Clarksons temperament at føle, er blevet truet på 
Twitter med bank, fordi nogle fans føler, at han er grunden til, at deres 
favoritprogram hænger i en tynd tråd. 
</p><p>
Uanset hvad, er BBC nødt til at træffe en hurtig beslutning, for de tre værter 
har en aftale om at stille op til et liveshow i Norge 27.-28. marts. En 
løsning kan blive at forsøge at drive ’Top Gear’ videre uden Clarkson som 
vært. 
</p><h3>
Nye hobbyer 
</h3><p>
For Jeremy Clarkson er det formentlig ikke den store personlige katastrofe. 
Han menes at have en formue på omkring 300 millioner kroner og en bilpark på 
12 køretøjer, heriblandt en Aston Martin. 
</p><p>
Clarkson, der er journalist af profession, har stadig job som klummeskribent 
på The Sun og Sunday Times. Han har antydet i flere udtalelser, at selv om 
BBC skulle tage ham til nåde endnu engang af frygt for at miste seere, er 
det ikke sikkert, at han vil fortsætte som vært. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1591275/jeremy-clarkson-lovpriser-danske-cyklister/">Jeremy Clarkson lovpriser 
danske cyklister</a></p><p>
»Måske er det på tide at erkende, at dinosaurerne er uddøde, og komme videre«, 
har han kryptisk udtalt, efter at medier sammenlignede ham med en af 
slagsen. Han har nu opdaget glæden ved at slappe af og finde nye hobbyer, 
siger han. 
</p><p>
Datteren Em Clarkson er ikke enig. Hun er blandt de seere, der har tryglet BBC 
om at genindsætte hendes far som vært. 
</p><p class=" bl-elem">
»Kære BBC, vil I ikke nok tage ham tilbage? Han er begyndt at lave mad!«, 
skriver hun på Twitter. 
</p>	
</div>
</div></body></html>
