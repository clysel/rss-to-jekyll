---
layout:     post
title: 	    "Zlatans klub boykotter tv-station"
post_author:	    
post_date:	    Wed, 15 Apr 2015 08:50:50 +0200
post_site:	    politiken.dk 
post_link:	    http://politiken.dk/sport/ECE2628431/zlatans-klub-boykotter-tv-station/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De to franske fodboldklubber Paris Saint-Germain og Marseille har valgt at 
boykotte tv-stationen Canal Plus i resten af sæsonen. 
</p><p>
Det meddelte de tirsdag aften. 
</p><p><b class="ext-link">FARVEL:</b><a class="embeddedlink" href="http://politiken.dk/sport/fodbold/ECE2622392/zlatan-faar-fire-dages-karantaene-for-vredesudbrud/">Zlatan får fire dages karantæne for 
vredesudbrud</a></p><p>
Baggrunden er, at tv-stationen har vist optagelser, som har ført til 
karantæner for Zlatan Ibrahimovic (PSG) og Dimitri Payet (Marseille). Det 
skriver nyhedsbureauet NTB. 
</p><p>
De to klubbers begrundelse er, at de ikke vil risikere nye sanktioner efter 
uheldige kommentarer fremprovokeret af kontroversielle dommerafgørelser. 
</p><p><b class="ext-link">KLASSE:</b><a class="embeddedlink" href="http://politiken.dk/sport/fodbold/ECE2597867/zlatan-hattrick-sender-psg-paa-foerstepladsen/">Zlatan-hattrick sender PSG på 
førstepladsen</a></p><p>
»Antallet af Canal Plus-kameraer og mikrofoner, som er omkring holdene 
konstant, og risikoen for, at de kan føre til nye udelukkelser, gør, at vi 
tager dette store skridt«, lyder det i pressemeddelelsen. 
</p><p>
Tv-stationen betaler mere end tre milliarder kroner årligt for at vise franske 
ligakampe. I aftalen hedder det sig, at Canal Plus ikke skal fremhæve 
situationer, som går imod fodboldens image, og at der skal tegnes et 
positivt billede ved at have fokus på de smukke detaljer og det gode spil. 
</p><p><b>Måske forbud på trapperne</b></p><p>
Den franske ligas ledelse har antydet, at Canal Plus i fremtiden kan få forbud 
mod at filme udenfor banen, hvis kanalen ikke ændrer fremgangsmåde. 
</p><p class=" bl-elem">
Andre klubtrænere har været ude med meninger om, at spillerne bare må huske at 
tænke sig om, inden de udtaler sig. 
</p>	
</div>

</div></body></html>
