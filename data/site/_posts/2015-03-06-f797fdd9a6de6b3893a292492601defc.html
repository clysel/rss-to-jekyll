---
layout:     post
title: 	    "S og V afviser at kræve muhammedtegninger på skoleskemaet"
post_author:	    
post_date:	    Fri, 06 Mar 2015 10:02:46 +0100
post_site:	    politiken.dk 
post_link:	    http://politiken.dk/indland/politik/ECE2575946/s-og-v-afviser-at-kraeve-muhammedtegninger--paa-skoleskemaet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Undervisningsministeriets historikanon</h5>
<div class="fakta-body" data-buildingblock="embedded_factboxlink">
<p>
Historiekanon er betegnelsen for en liste med 29 punkter, der efter forslag af 
undervisningsminister Bertel Haarder (V) i juni 2006 blev udarbejdet af 
'Udvalget til styrkelse af historie i folkeskolen'.
</p><p>
Listens punkter indeholder emner, der er obligatoriske for eleverne i 
folkeskolens historieundervisning. Kanonens 29 punkter er:
</p><ul><li>Ertebøllekulturen</li><li>Tutankhamon</li><li>Solvognen</li><li>Kejser Augustus</li><li>Jellingstenen</li><li>Absalon</li><li>Kalmarunionen</li><li>Christofer Columbus</li><li>Reformationen</li><li>Christian 4.</li><li>Den westfalske fred</li><li>Statskuppet 1660</li><li>Stavnsbåndets ophævelse</li><li>Stormen på Bastillen</li><li>Ophævelse af slavehandlen</li><li>Københavns bombardement</li><li>Grundloven 1849</li><li>Slaget ved Dybbøl</li><li>Systemskiftet 1901</li><li>Slaget på Fælleden</li><li>Kvinders valgret</li><li>Genforeningen</li><li>Kanslergadeforliget</li><li>29. august 1943</li><li>FN's Verdenserklæring om Menneskerettighederne</li><li>Energikrisen 1973</li><li>Murens fald</li><li>Maastricht 1992</li><li class=" bl-elem">11. september 2001</li></ul><p>
Kanonpunkterne er udvalgt, idet de markerer væsentlige brud eller forandringer 
i det historiske forløb eller har signalværdi som symboler for et bredere 
historisk fænomen.<i/></p><p class=" bl-elem"><i class=" bl-elem">Kilde: Undervisningsministeriet</i></p>
</div>
</div><p>
Religionslærerne vil have Muhammed-tegningerne i skolebøgerne, og de 
konservative vil gøre dem til en obligatorisk del af historieundervisning. 
</p><p>
Men det ser hverken Socialdemokraterne eller Venstre nogen grund til. 
Undervisningen i demokrati er allerede sikret, mener partierne. 
</p><p>
»I vores formålsparagraf nummer et står der, at man skal undervise i 
demokrati, og at man skal være bekendt med det danske samfund, og hvordan 
det fungerer. Og det er præcis, hvad det handler om«, siger 
Socialdemokraternes undervisningsordfører Annette Lind og fortsætter: 
</p><p>
»Jeg synes, at det er et meget relevant emne, og jeg synes bestemt, det skal 
diskuteres i folkeskolen. Når vi oplever terror, som det i Paris (Charlie 
Hebdo, red.) og København, er det selvfølgelig noget, der berører os 
allesammen, og det er selvfølgelig noget, der skal undervises i. Men at gøre 
Muhammed-krisen til et obligatorisk kanonpunkt tror jeg lige man skal 
vurdere i forhold til, om vi bliver grebet af en stemning«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2575840/religionslaerere-vil-have-muhammedtegningerne-i-skoleboegerne/">Religionslærere vil have 
Muhammedtegningerne i skolebøgerne</a></p><p>
Venstres undervisningsordfører Louise Schack Elholm supplerer: 
</p><p>
»For os er det vigtigste demokratiforståelsen. Det er, at man lærer, hvad et 
demokrati er, hvad ytringsfrihed og generelle frihedsrettigheder er: Hvorfor 
har vi dem? Hvad har det af betydning, hvis man ikke har dem? Kan man så 
have et demokrati? Sådanne diskussioner er langt det væsentligste for at 
give den basale demokratiforståelse, som vi har brug for at alle har, når nu 
vi lever i et demokratisk samfund«. 
</p><h3>
En vigtig del af historien 
</h3><p>
Reaktionen fra Folketingets fremtrædende partier kommer efter, at de 
konservatives politiske ordfører Mai Mercado i en kronik i dagens udgave af 
Jyllands-Posten opfordrer til, at Muhammhed-krisen bliver skrevet ind i 
Undervisningsministeriets historiekanon, og dermed bliver et obligatorisk 
emne i historieundervisningen: 
</p><p>
»At frie, danske medier trykte Muhammed- tegningerne, der satte store dele af 
Mellemøsten i brand, kostede menneskeliv og har slidt på Danmarks image og 
danske interesser, har haft, har fortsat og vil i mange årtier frem have 
stor betydning for det danske samfund. Derfor skal vi selvfølgelig vise 
danske skolebørn, hvordan og på hvilken baggrund Muhammed-krisen opstod. Det 
skal ikke være en magtdemonstration, hvor vi sårer nogen for at vise, at vi 
kan eller må – men fordi vi ønsker at orientere skoleeleverne om en vigtig 
del af vores historie«, skriver hun blandt andet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2575706/k-muhammed-tegningerne-skal-have-fast-plads-paa-skemaet/">K: Muhammed-tegningerne skal 
have fast plads på skemaet</a></p><p>
Mai Mercado får opbakning af Dansk Folkeparti, som kalder det »helt oplagt«: 
</p><p>
»Det er jo en del af historien, og derfor skal der også undervises i det. For 
det første går tegningerne jo ikke væk, fordi der er nogen, der bliver sure. 
For det andet er det en god idé at afdramatisere og sige, at det her er 
tegninger. Andet er det ikke. Det handlede om det og det, og så var der 
nogle muslimer, der synes, at det gik dem for nært. Og endelig er det jo en 
del af dansk historie, at man er satirisk overfor den slags tid«, siger 
uddannelsesordfører Alex Ahrendtsen. 
</p><p>
»Vi har kanonlisten, fordi der er nedslag i historien, der er vigtigere end 
andre. Derfor giver det god mening, at kanonlisteudvalget også diskuterer om 
Muhammed-tegningerne og -krisen ikke er så vigtig, at de bør komme med på 
kanonlisten«. 
</p><p>
Både de konservative og Dansk Folkeparti mener, at det er vigtigt, at man i 
forbindelse med undervisningen i Muhammed-krisen også viser 
Muhammed-tegningerne. 
</p><p>
»Det er for vigtig en sag til, at vi lader os lamme af berøringsangst«, 
skriver Mai Mercado. 
</p><h3>
Tillid til lærerne prioriteringer 
</h3><p>
Venstre og Socialdemokraterne erkender begge, at Muhammed-tegningerne er 
vigtig del af nyere dansk historie, men finder det alligevel ikke nødvendigt 
at tvinge dem på skoleskemaet: 
</p><p>
»Den enkelte lærer har stor indsigt i, hvordan man får det her formidlet, og 
jeg har stor tillid til, at de netop underviser i det, der er relevant. I 
vores kanon er 11. september med, og det er jo første skridt i forhold til 
den terrorvirksomhed, der er rundt omkring i verden«, siger Annette Lind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2550872/medier-overvejer-muhammed-artikler-noeje/">Medier overvejer 
Muhammed-artikler nøje</a></p><p><i class=" bl-elem">Men kan der ikke være en idé i at gøre det obligatorisk, så man sikrer, at 
alle elever stifter bekendtskab med baggrunden for måden, som en stor del af 
verden ser Danmark på i dag? </i></p><p>
»Vi kan meget vel diskutere, om det skal på. Men hvis man skal putte noget i 
en kanon, så er det ikke noget, man bestemmer fra den ene dag til den anden, 
og jeg synes, at den måde, vi underviser på i den danske folkeskole, lægger 
fuldstændig op til, at vi skal tale om, hvilke rettigheder og demokratiske 
principper, som vi bygger vores land på«, siger den socialdemokratiske 
ordfører. 
</p><p class=" bl-elem">
Det er et særligt kanonudvalg, der løbende vurderer, hvad der skal med i 
Undervisningsministeriet historiekanon. Kanonen blev sidst opdateret i 
forbindelse med folkeskolereformen og indeholder blandt andet stavnsbåndets 
ophævelse, Slaget ved Dybbøl, Murens fald og 11. september. 
</p>	
</div>
</div></body></html>
