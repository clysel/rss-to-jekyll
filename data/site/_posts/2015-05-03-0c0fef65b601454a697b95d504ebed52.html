---
layout:     post
title: 	    "WikiLeaks giver Sony nye kvaler"
post_author:	    
post_date:	    Sun, 03 May 2015 16:36:21 +0200
post_site:	    politiken.dk 
post_link:	    http://politiken.dk/oekonomi/ft/ECE2641841/wikileaks-giver-sony-nye-kvaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Cyberangrebet var en </p><p>ondsindet </p><p>og kriminel handling</p><p class=" bl-elem"/>

<p class="sender">
</p><p class=" bl-elem">Sony Pictures Entertainment</p> 

</blockquote>
</div><p>
WikiLeaks’ videre udbredelse af Sonys interne materiale, der har voldt så 
store kvaler i en branche, hvor stærke personlige forhold er altafgørende, 
kommer som et hårdt slag for filmselskabet, der ellers lod til at være 
kommet sig over hackerangrebet. 
</p><p>
Flere dokumenter har ligget på nettet, siden de blev lagt ud af hackerne, men 
de har været meget vanskelige at finde frem til, indtil WikiLeaks ordnede og 
organiserede dem. 
</p><p>
Da de blev hacket, lammede det filmselskabets systemer og skabte 
internationalt røre og førte til øjeblikkelige reaktioner fra amerikansk 
side i form af nye sanktioner mod nordkoreanske selskaber og embedsfolk, som 
stod i forbindelse med landets efterretningstjeneste og våbensalg. 
</p><p>
Julian Assange, der er chefredaktør for WikiLeaks, siger, at dataarkivet har 
»stor nyhedsværdi og placerer sig centralt i en geopolitisk konflikt. Det 
hører til i det offentlige domæne, og WikiLeaks vil sørge for, at det også 
forbliver der«. 
</p><h3>
Øjeblikkelig fordømmelse 
</h3><p>
Men udgivelsen af arkivmaterialet, som man altså også kan søge i, har ført til 
øjeblikkelig fordømmelse fra Sony Pictures Entertainment: 
</p><p>
»Cyberangrebet var en ondsindet og kriminel handling«, lyder det. 
</p><p>
»Angriberne har brugt udbredelsen af stjålne oplysninger i et forsøg på at 
skade SPE (Sony Pictures Entertainment, red.) og de ansatte, og 
beklageligvis hjælper WikiLeaks nu hackerne i disse bestræbelser«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2491113/the-interview-aflysning-traekker-traade-til-muhammedkrise/">'The Interview'-aflysning 
trækker tråde til Muhammedkrise</a></p><p>
»Vi afviser på det kraftigste WikiLeaks’ påstande om, at materialet tilhører 
det offentlige domæne«, tilføjer filmselskabet, som også siger, at det vil 
»fortsætte med at kæmpe for vores selskabs og dets over 6.000 ansattes 
tryghed, sikkerhed og privatliv«. 
</p><p>
WikiLeaks peger på »forbindelser og et fællesskab« mellem Sony Pictures 
Entertainment og Det Demokratiske Parti i USA med særlig henvisning til et 
middagsselskab på den celebre Martha’s Vineyard, hvor både filmselskabets 
administrerende direktør, Michael Lynton, og præsident Barack Obama deltog. 
</p><p>
WikiLeaks fremhæver også, at Michael Lynton sidder i tænketanken Rand 
Corporations bestyrelse, som ifølge WikiLeaks skulle være specialiseret »i 
forskning og udvikling til USA’s militær og efterretningsafdelinger«. 
</p><h3>
Følger omstrukturering 
</h3><p>
Af WikiLeaks’ udtalelser fremgår det ikke, hvordan organisationen har fået 
adgang til oplysningerne, og heller ikke, om den har haft direkte kontakt 
til hackerne. 
</p><p>
Udgivelsen af det søgbare arkiv kommer i en tid, hvor Sony Pictures 
Entertainments daglige drift ellers endelig var vendt til normalen efter 
flere måneders afbrydelser. 
</p><p>
Dets moderselskab, Sony, som er hjemmehørende i Tokyo, har brugt 
hackerangrebet som en mulighed for at omstrukturere hele sin 
underholdningsforretning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2490734/overblik-forstaa-sagen-om-nordkorea-filmen-the-interview/">Overblik: Forstå sagen om 
Nordkorea-filmen 'The Interview'</a></p><p>
Hackerne slettede i sin tid data, lækkede e-mails og lagde personlige 
oplysninger om de ansatte ud på nettet. De fremkom også med trusler mod Sony 
Pictures Entertainment på grund af udgivelsen af filmen ’The Interview’ ved 
at minde om 11. september 2001. 
</p><p>
Sony Pictures Entertainment reagerede ved i første omgang at aflyse filmens 
udgivelse, men valgte senere at lade den blive vist i nogle biografier og 
via digitale tjenester, heriblandt Google og Netflix. 
</p><p/><p><i class=" bl-elem">Oversættelse: Jacob Giese</i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
