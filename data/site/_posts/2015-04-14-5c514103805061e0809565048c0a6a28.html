---
layout:     post
title: 	    "Manifestet: Her er fem ting, det er værd at tale om efter Milibands tale"
post_author:	    
post_date:	    Tue, 14 Apr 2015 15:02:29 +0200
post_site:	    politiken.dk 
post_link:	    http://politiken.dk/udland/ECE2627051/manifestet-her-er-fem-ting-det-er-vaerd-at-tale-om-efter-milibands-tale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Kan talen vinde valget for Miliband?</b></p><p>
Ikke alene. Men det var en af hans stærkeste i en valgkamp, hvor han i 
stigende grad har lagt det lidt kluntede af sig, så han fremstår som et 
troværdigt bud på en kommende premierminister. Ved at tage et opgør med den 
fundamentale Thatcher-idé om, at så længe de rigeste har det godt, kommer 
det alle til gode, har Miliband positioneret sig som et troværdigt 
alternativ. Så længe vælgerne tror på løfterne om økonomisk ansvarlighed.
</p><p><b>Hvem henvender talen sig til?</b></p><p>
Folk, der i hjertet tror mere på Labours værdier – bedre sundhedsvæsen, flere 
penge til den offentlige sektor og et mere fair samfund – men samtidig 
vakler, fordi de frygter, at partiet ikke kan forvalte den tilkæmpede 
økonomiske fremgang, som den konservativ-liberaldemokratiske regering har 
skabt ved blandt andet at spare hårdt på de offentlige budgetter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2608837/labour-tager-foeringen-forud-for-britisk-gyservalg/">Labour tager føringen forud 
for britisk gyservalg</a></p><p><b>Hvem vil hade talen?</b></p><p>
David Cameron, først og fremmest 
</p><p>
for den var et forsøg på at afmontere hans største våben mod Ed Miliband: 
anklagen om økonomisk uansvarlighed og manglende lederevner. Mange 
arbejdsgivere vil vånde sig over at skulle sætte mindstelønnen op. Labour 
har også lovet et opgør med nultimekontrakter, der er til arbejdsgivernes 
fordel. Skatteål og multinationale selskaber kan se frem til at skulle 
betale mere til det britiske samfund under Labour. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2609641/ekspert-kalder-britisk-valg-helt-uforudsigeligt/">Ekspert kalder britisk valg 
helt uforudsigeligt</a></p><p><b>Hvem vil elske den?</b></p><p>
Familier, der har fået lovning på, at deres varmeregning ikke vil stige frem 
til 2017, studerende, der får 33 procents nedsættelse af deres 
universitetsgebyrer, folk på mindsteløn og vælgere med børn, der nu får 
pasningsgaranti. 
</p><p><b>Hvad vil de konservatives modtræk blive?</b></p><p class=" bl-elem">
David Cameron fremlægger i dag de konservatives valgløfter og har allerede i 
den forgangne uge fundet penge, som kan pumpes i det britiske 
sundhedssystem. Formentlig vil den britiske premierminister forsøge at gå 
ind på Labours banehalvdel ved ikke kun at tale om økonomi, men også om 
værdier, drømme og håb hos de britiske vælgere. Og formentlig en god portion 
skræmmekampagne om, hvordan Labour vil tabe konservative økonomiske 
fremskridt på gulvet.
</p>	
</div>

</div></body></html>
