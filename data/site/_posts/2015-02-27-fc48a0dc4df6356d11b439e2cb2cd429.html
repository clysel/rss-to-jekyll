---
layout:     post
title: 	    "Slutsalg: Hver eneste Bugatti har givet tab på 35 millioner kroner"
post_author:	    
post_date:	    Fri, 27 Feb 2015 13:21:04 +0100
post_site:	    politiken.dk 
post_link:	    http://politiken.dk/forbrugogliv/biler/ECE2562441/slutsalg-hver-eneste-bugatti-har-givet-tab-paa-35-millioner-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bugattis historie</h4>
<div class="fakta-body" data-buildingblock="embedded_factboxlink">
<p><b>1909:</b> Gundlagt af Ettore Bugatti i Molsheim i Alsace, hvor fabrikken 
stadig ligger. 
</p><p><b>1947:</b> Ettore Bugatti dør og har ingen at overlade firmaet til. I de 
kommende år er der skiftende ejerforhold. 
</p><p><b>Starten af 1990'erne:</b> Italienske pengemænd overtager firmaet og bygger 
bilen Bugatti EB 110 
</p><p class=" bl-elem"><b>1998: </b>VW overtager Bugatti. 
</p>
</div>
</div><p>
Trods en pris på ca. 18 millioner kroner (uden danske afgifter) har 
supersportsvognen Bugatti Veyron været en dundrende underskudsforretning for 
VW-koncernen, der ejer det historiske Bugatti-mærke.
</p><p>
Faktisk har hver eneste solgte bil givet et tab på ca. 35 millioner kroner. 
Det har nyhedsbureauet Automotive News beregnet. Anledningen til denne 
opgørelse er, at Bugatti nu har fået solgt det sidste af de i alt 450 
planlagte eksemplarer af Veyron. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE605519/bugattis-fiasko-paa-top-gear-banen/">Bugattis fiasko på Top 
Gear-banen</a></p><p>
Årsagen til det store tab er de astronomiske udviklingsomkostninger, der var 
forbundet med at få Bugatti Veyron på hjul. 
</p><h3>
Sidste bil til Saudi-Arabien 
</h3><p>
Det siges at være en saudiarabisk kunde, der har købt det definitivt sidste 
eksemplar af Bugatti Veyron, som meget passende har tilnavnet ’La Finale’. 
</p><p>
Finaleeksemplaret udstilles på biludstillingen i Genève, der åbner i næste 
uge, og man kan gætte på, at bilen er godt afskærmet mod nysgerrige 
pilfingre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1120555/top-10-her-er-de-fedeste-bilmuseer/">Top 10: Her er de fedeste 
bilmuseer </a></p><p>
Det har taget Bugatti 10 år at få solgt de 450 eksemplarer af Veyron. I den 
første version havde den lige over 1.000 hestekræfter. De seneste udgaver 
kom op på 1.200 hestekræfter. 
</p><p>
Der er en anelse vanvid over tal på præstationer etc. Topfarten i den seneste 
udgave er 415 km/t. Acceleration fra 0-100 km/t. sker på 2,5 sekunder. 
Benzinforbruget er opgivet til 4,3 km/l, og det gælder kun under meget 
gunstige forhold. 
</p><h3>
Hyperdyr at holde kørende 
</h3><p>
Ejeren skal have godt med luft i budgetkontoen for at holde en Veyron kørende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2555259/glemt-ferrari-fra-1961-solgt-for-121-mio-kr/">Glemt Ferrari fra 1961 solgt 
for 121 mio. kr. </a></p><p>
Dækkene, der er specialfremstillede af Michelin og holder højst 4.000 
kilometer. Dækkene koster omkring 50.000 kroner per styk, og man skal nok 
regne med at skifte alle fire styk på én gang. 
</p><p>
Senest ved hvert fjerde dækskifte anbefaler Bugatti, at der kommer nye fælge 
på bilen. Hver fælg koster over 100.000 kroner, og den skal udskiftes, hvis 
der er bare den mindste revne i den. Ellers kan Bugatti ikke garantere, at 
bilen er stabil ved hastigheder over 400 km/t. 
</p><p>
Det årlige servicetjek koster omkring 100.000 kroner, og det er kun Bugattis 
egne folk, der kan skrue på bilen. 
</p><h3>
Skræmmende stort værditab 
</h3><p>
Desuden skal ejerne se i øjnene, at en brugt Bugatti Veyron taber massivt i 
værdi. Et <a href="http://carbuying.jalopnik.com/four-reasons-why-you-should-never-ever-buy-a-bugatti-v-1616708727" target="_blank">amerikansk 
bilmedie</a> skriver om en seks år gammel Bugatti Veyron, der kun har kørt 4 
kilometer og har tabt 600.000 dollars i værdi. Altså nærmest en halvering af 
prisen. 
</p><p>
Årsagen er, at der simpelthen er for mange Bugatti Veyron. 450 biler lyder 
ikke af meget, men til sammenligning blev der kun bygget 100 eksemplarer af 
McLaren F1 fra 1990’erne. Og den bil eksploderer i værdi, når den en sjælden 
gang bliver udbudt til salg. 
</p><h3>
Efterfølgeren bliver endnu vildere 
</h3><p>
VW-koncernen arbejder for fuld tryk på en efterfølger til Bugatti Veyron. Den 
vil formentlig hedde Chiron og være endnu mere ekstrem. 
</p><p>
Internationale bilmedier spekulerer i, om den vil have 1.500 hestekræfter. Den 
nuværende otte-liters 16-cylindrede motor får formentlig tilført en form for 
elkraft. Og topfarten skulle komme op 460 km/t – en hastighed, der i bedste 
fald kun vil kunne opleves i ganske få sekunder på en lukket bane. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE622368/garage-rummede-arv-for-50-millioner/">Garage rummede arv for 50 
millioner</a></p><p>
VW-koncernen er imidlertid ikke skræmt af de store omkostninger ved at udvikle 
en Bugatti. En talsmand siger til Automotive News: 
</p><p class=" bl-elem">
»Det er kun, hvad konkurrenterne bruger på Formel 1«. 
</p>	
</div>
</div></body></html>
