---
layout:     post
title: 	    "Cameron tog alle på sengen - nu er det kun et spørgsmål om sejrens størrelse"
post_author:	    
post_date:	    Fri, 08 May 2015 06:07:51 +0200
post_site:	    politiken.dk 
post_link:	    http://politiken.dk/udland/ECE2660375/cameron-tog-alle-paa-sengen---nu-er-det-kun-et-spoergsmaal-om-sejrens-stoerrelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Briterne har efter alt at dømme besluttet, at de konservative med David 
Cameron i spidsen skal fortsætte med at lede landet efter valget. 
</p><p>
Klokken 1.30 i nat begyndte der at tegne sig et klart billede: 
</p><p>
Efter en stærkt overraskende exit poll, som gjorde alle forudsigelser om dødt 
løb til skamme og sendte Cameron på førerkurs, kom resultatet fra den første 
sving-valgkreds, Nuneaton. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2660305/exit-poll-konservative-faar-stoerre-forspring-end-forventet/">Exit poll: Konservative får 
større forspring end forventet</a></p><p>
Kredsen stod til at svinge til Labour med et enkelt procentpoint, men gav i 
stedet sit mandat til de konservative, der gik fire procentpoint frem. 
Labour gik tilbage med to, mens Liberaldemokraterne, der i de seneste fem år 
har dannet koalitionsregering med de konservative, fik en regulær lussing på 
minus 13,6 procent. 
</p><p>
»Nu er det kun et spørgsmål om størrelsen på sejren«, lød det fra Conor 
Gearty, som er professor ved London School of Economics allerede efter de 
første sving-resultater. 
</p><p>
I første omgang blev der sået tvivl om resultatet af exit pollen, der blev 
offentliggjort umiddelbart efter de sidste valgsteder var lukket klokken 22 
engelsk tid - 23 dansk tid. Målingen forudsagde, at de konservative ville 
være blot ti mandater fra at kunne danne en flertalsregering, mens Labour 
selv ikke ved hjælp af det skotske nationalistparti, SNP, ville kunne snuppe 
sejren. 
</p><h3>
Taber til yngste medlem siden 1667 
</h3><p>
Ifølge målingen vil SNP udradere Labour i samtlige valgkredse på nær en 
enkelt, og indtil videre står det da også klart, at selv den forhenværende 
minister for Skotland, Douglas Alexander, der selv er skotte, mister sit 
mandat i Kilmanoch og Loudoun, der ellers stod til at svinge til Labour. 
Hans rival, der endte med at slå ham, er en 20-årig studerende, der er det 
yngste parlamentsmedlem siden 1667. 
</p><p>
Også selveste formanden for Labour, Jim Murphy, må se sit mandat slugt af SNP. 
</p><p>
Ren nedtur ligner det desuden for koalitionspartiet Liberaldemokraterne, som 
ifølge exit pollen kommer til at se sine 57 mandater skrumpe ind til blot 
ti. 
</p><p>
Hvis udviklingen holder og exit pollen peger i den rigtige retning, kan 
Cameron beholde nøglerne til premierministerboligen i Downing Street 10 som 
leder af en regering uden at have brug for en koalition, men han kan, igen 
hvis målingen holder, blive nødt til at støtte sig op ad nordirske DUP eller 
Liberaldemokraterne. 
</p><p>
Selv hvis Labours leder Ed Miliband skulle være i stand til at overtale 
Liberaldemokraterne til at slå sig sammen med skotske SNP og støtte en 
Labour-regering, vil han, som det ser ud nu, ikke have mandater nok til at 
få flertal for sit regeringsprogram. 
</p><h3>
Tager alle på sengen 
</h3><p>
Udviklingen har taget praktisk talt taget alle på sengen. De seneste målinger 
op til stemmeafgivningen har ikke blot fastholdt de to procents forskel, der 
har kendetegnet de seneste fem ugers valgkamp, men også indsnævret til et 
enkelt procentpoint eller slet og ret dødt løb. 
</p><p>
Holder målingen, vurderer Patrick Dunleavy, der er professor ved London School 
of Economics, at fremtiden ser svær ud, selv om den konservative leder 
beholder magten: Omkring en tredjedel af hans bagland har mistet troen på 
ham, fordi han »ikke har været så stærk en leder som Thatcher«. 
</p><p class=" bl-elem">
»Hvis det her holder, vil han være sikret de næste fem år, men det vil ikke 
blive nemt«, siger Patrick Dunleavy. 
</p>	
</div>

</div></body></html>
