---
layout:     post
title: 	    "Rapport: 41 procent af al ‘angrebstrafik’ kommer fra Kina"
post_author:	    Martin Bernth
post_date:	    Thu, 26 Mar 2015 07:57:45 +0000
post_site:	    www.version2.dk 
post_link:	    http://www.version2.dk/artikel/rapport-41-procent-af-al-angrebstrafik-kommer-fra-kina-117760?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p><a href="http://www.stateoftheinternet.com/resources-connectivity-2014-q4-state-of-the-internet-report.html">En ny rapport viser</a>, at 41 procent af internettets ‘angrebstrafik’ i fjerde kvartal 2014 stammede fra verdens folkerigeste nation, mens supermagten USA kommer et godt stykke efter på en andenplads med 13 procent.</p>

<p>De høje procentsatser er faktisk et fald for begge lande set i forhold til tredje kvartal sidste år, hvor Kina tegnede sig for 49 procent af angrebstrafikken, mens USA var oprindelsesland for 17 procent.</p>



<p>Som noget nyt kom Tyskland med på top ti-listen over lande, hvorfra der udgår angrebstrafik. Samme top ti-liste tegnede sig i fjerde kvartal for 75 procent af alle observerede angreb.</p>

<p>Rapporten ‘The State of the Internet’ udarbejdes hvert kvartal af cloud-udbyderen Akamai Technologies og gennemgår, som navnet antyder, alt lige fra de enkelte landes gennemsnitlige internetforbindelser til udbredelsen af IPv6.</p>

<p>Rapporten viser samtidig et kraftigt hop på 20 procent det sidste kvartal af sidste år i antallet af DDoS-angreb, der på årets sidste tre måneder nåede op på 327 angreb. I løbet af hele 2014 var antallet af DDoS-angreb 1.150, hvilket blot er tre angreb færre end 2013.</p>
  </section></div></body></html>
