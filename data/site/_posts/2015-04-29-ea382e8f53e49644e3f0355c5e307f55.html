---
layout:     post
title: 	    "Danmark taber i NHL-regnskabet"
post_author:	    
post_date:	    Wed, 29 Apr 2015 07:33:34 +0200
post_site:	    politiken.dk 
post_link:	    http://politiken.dk/sport/ishockey/ECE2647187/danmark-taber-i-nhl-regnskabet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lørdag står det danske landshold på isen i Ostrava klar til sin første 
VM-kamp, men til mødet med Slovakiet bliver der ingen hjælp fra spillere med 
aktuel NHL-erfaring. Den får slovakkerne, og den får de fleste af danskernes 
modstandere, så på det punkt er de rød-hvide allerede bagud.
</p><p>
Sidste chance for NHL-støtte var op til Frans Nielsen og New York Islanders, 
men fornemmelsen hos Danmarks Ishockey Union (DIU) var tirsdag, at tommelen 
ville vende nedad for en dansker, der på det seneste har været en del skadet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2566536/portraet-tjekkisk-legende-skoejter-mod-evig-ungdom/">Portræt: Tjekkisk legende 
skøjter mod evig ungdom</a></p><div class="art-fakta article-box">
<h4 class="">
fakta </h4>
<h5>
tjekkisk NHL-veteran</h5>
<div class="fakta-body" data-buildingblock="embedded_factboxlink">
<p class=" bl-elem"><b/><b>43-årige </b>Jaromir Jagr fra Tjekkiet har spillet over 1.700 kampe og 24 sæsoner for NHL-klubberne Florida Panthers (nu), New Jersey Devils, Boston Bruins, Dallas Stars, Philadelphia Flyers, New York Rangers, Washington Capitals og ikke mindst Pittsburgh Penguins. </p>
</div>
</div><p>
Snakken går hver gang om, hvor mange spillere fra nordamerikansk ishockey 
Danmark kan få med til A-VM, men oftest ender det med en skuffelse, for 
enten kæmper deres klubber videre i NHL-playoffs, eller også er spillerne så 
trætte eller skadede efter en lang og hård sæson, at deres klubber får dem 
til at melde fra.</p><p>
Flere kommentatorer har peget på, at Danmark kommer til at kæmpe med Slovenien 
om at undgå den sidsteplads, der er ensbetydende med nedrykning, og selv om 
slovenerne blot har en enkelt spiller i NHL, er det lykkedes at få stjernen 
fra Los Angeles Kings, 27-årige Anze Kopitar, med til VM.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2450623/ishockeylegende-scorer-sig-dybere-ind-i-rekordboeger/">Ishockeylegende scorer sig 
dybere ind i rekordbøger</a></p><p>
»Jeg kunne ikke rigtig tillade mig at sige nej, når min far spørger, om jeg 
vil være med«, siger en munter Anze Kopitar ifølge iihf.com. Hans far, 
Matjaz Kopitar, er landstræner for det hold, der overraskede alle med en 
syvendeplads ved vinter-OL i Sotji sidste år, og det er første gang siden 
den succes, at Anze Kopitar, der har en årsløn på godt 50 mio. kr. hos 
Kings, trækker i landsholdstrøjen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2646292/det-danske-stortalent-spiller-vm-hvis-han-bliver-klar/">Det danske stortalent spiller 
VM, hvis han bliver klar</a></p><p>
Blandt de andre nationer i Danmarks gruppe får Slovakiet også assistance fra 
en Los Angeles-spiller i skikkelse af Marian Gaborik, Finland får mindst 
fire NHL-spillere med, Rusland får Nail Yakupov til rådighed, mens USA 
naturligvis har rigeligt med NHL-klasse.
</p><h3>
Jagr, Crosby ... og Staal
</h3><p>
I gruppe A har Tjekkiet atter legenden Jaromir Jagr og andre NHL-folk i 
truppen, Sverige får 7-8 NHL-drenge med, Østrig har lidt NHL-erfaring, og 
Canada bliver anført af stjernen Sydney Crosby, der har haft stor succes med 
landsholdet.
</p><p>
Danmark har i Oliver Lauridsen en spiller, der har NHL-erfaring, men den 
stammer mest fra sæsonen 2013. Til gengæld har holdet så igen veteranen Kim 
Staal, der spiller sin 18. VM-turnering, til start. Og det skal siges, at 
det ikke altid er ensbetydende med VM-succes at have de slidte NHL-spillere 
til rådighed. Sidste år havde Danmark 5 NHL-spillere til rådighed, og 
spillet var ikke mindeværdigt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2645129/dansk-vm-trup-har-begraenset-nhl-erfaring/">Dansk VM-trup har begrænset 
NHL-erfaring</a></p><p>
Men værterne for en VM-turnering ønsker altid så mange NHL-profiler til start 
som muligt. Det fastslår Enver Hansen, der er DIU’s direktør for 
organisationen bag VM på dansk grund i 2018. En kæmpe begivenhed for Danmark.
</p><p>
»Deltagelse af NHL-spillere betyder en hel del for VM-arrangører. Hvis 
hockeyfans skal kende andre spillere end deres egne landsholdsfolk, er det 
jo dem fra NHL, for her optræder de bedste. For eksempel er Sydney Crosbys 
deltagelse i Tjekkiet et stort plus for VM, da han kaster stjernedrys over 
turneringen. Det er heller ikke det samme, hvis fodbold-VM spilles uden en 
spiller som Ronaldo«, forklarer Enver Hansen.
</p><h3>
NHL-assistance i 2018
</h3><p>
»Der er dog ikke så meget, vi kan gøre, andet end at vores formand kan snakke 
med den canadiske forbundsformand for at finde den gode vilje. Men NHL er en 
privat liga, og kun gennem forhandling kan det lykkes at få spillerne med 
til VM«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ishockey/ECE2644711/skadet-nhl-profil-takker-nej-til-vm-billet/">Skadet NHL-profil takker nej 
til VM-billet</a></p><p>
Den erfarne ishockeydirektør er dog sikker på, at de danske NHL-spillere vil 
være ekstra motiverede i 2018, når VM spilles i Herning og København, og han 
tror også på, at værtskabet vil hjælpe i forhandlinger med NHL-klubberne.
</p><p>
Med hensyn til det aktuelle VM bør det byde på en god oplevelse for både 
tilrejsende danske fans og den danske trup, da arrangøren er en af de mest 
traditionsrige ishockeynationer i verden.
</p><p>
»Der kommer masser af tilskuere. Jeg tør godt sige, at der bliver solgt over 
en halv million billetter, NHL-spillere eller ej. Og det er et meget kyndigt 
publikum uden klappepølser, men med stor begejstring for spillet. De vil 
skabe en kanonstemning til kampene, ligesom der var, da Slovakiet var 
VM-vært i 2011«.
</p><p class=" bl-elem">
Den vil forhåbentlig inspirere det dansk hold i Ostrava.
</p>	
</div>

</div></body></html>
