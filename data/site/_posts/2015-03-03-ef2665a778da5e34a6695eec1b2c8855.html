---
layout:     post
title: 	    "Løsningen på landsholdskrisen kan trække i langdrag"
post_author:	    
post_date:	    Tue, 03 Mar 2015 13:43:06 +0100
post_site:	    politiken.dk 
post_link:	    http://politiken.dk/sport/fodbold/ECE2571666/loesningen-paa-landsholdskrisen-kan-traekke-i-langdrag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med mindre Dansk Boldsspil-Union (DBU) eller Spillerforeningen er indstillet 
på at slække markant på deres krav, så vil der fortsat gå en rum tid, før 
parterne kan indgå en aftale om honorarbetalingen af spillere på de danske 
landshold. 
</p><p>
Det siger DBU's kommunikationschef, Jakob Høyer. 
</p><p>
»Punkt et på dagsordnen er at blive enige om nogle vilkår, så Morten Olsen og 
Jess Thorup kan udtage landshold senere på måneden«, siger Jakob Høyer og 
peger på, at forhandlingnerne om en permanent løsning formentlig først vil 
blivet åbnet efter landskampsamlingerne sidst i marts. 
</p><p><b class="ext-link">Ny runde</b><a class="embeddedlink" href="http://politiken.dk/sport/fodbold/ECE2571041/dbu-og-spillerne-forsoeger-at-loese-loenkrise-igen/">DBU og spillerne forsøger at løse 
lønkrise igen</a></p><p>
DBU og Spillerforeningen aftalte tidligere tirsdag en række møder for at få 
løst konflikten om honorar og vilkår for at spille på A-landsholdet, 
U21-landsholdet og kvindelandsholdet. 
</p><p><b>Opblødt ultimatum</b></p><p>
Det skete efter en døgn, hvor konflikten nåede en foreløbig klimaks. Nærmere 
bestemt ved midnat, hvor fristen for at underskrive en honoraraftale 
individuelt udløb. Hvis spillerne ikke accepterede aftalen, ville DBU se sig 
nødsaget til at se bort fra dem i det første halvår af 2015. 
</p><p>
Netop den aftale har været konfliktens store knude. Landsholdsspillerne holder 
fast i, at de ønsker en kollektiv aftale, mens DBU ønsker, at hver enkelt 
spiller underskriver aftalen hver især for at den er mere fleksibel i 
forhold til kommercielt arbejde. 
</p><p class=" bl-elem">
DBU har ikke villet melde ud, hvor mange spiller der har meldt tilbage. Til 
gengæld har udsigten til nye møder et bevis for, at DBU har blødt op for 
unionens ultimatum. 
</p>	
</div>
</div></body></html>
