---
layout:     post
title: 	    "Analytikere: Thorning forsøger at gøre alle tilfredse med ukonkret dagpengesnak"
post_author:	    
post_date:	    Fri, 01 May 2015 10:03:23 +0200
post_site:	    politiken.dk 
post_link:	    http://politiken.dk/fasttrack/ECE2651226/analytikere-thorning-forsoeger-at-goere-alle-tilfredse-med-ukonkret-dagpengesnak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke af lyst, men af nød, når statsminister Helle Thorning-Schmidt i 
dag adresserer dagpengespørgsmålet i sin 1. maj tale. 
</p><div class="art-quote article-box">
<p class="quote"/>
<blockquote>
<p class="quote-txt">
Det er tydeligt, at hun har følt sig tvunget til at sige noget. Der er pres 
hele vejen rundt
</p>
<p class="sender">
Jesper Thobo-Carlsen, Politiken 
</p>
</blockquote>
</div><p/><p>
Hun er presset fra alle sider. Enhedslisten og SF er de skarpeste kritikere, 
men også i fagbevægelsen og langt ind i hendes eget parti er der stor 
utilfredshed med reformen, og senest har også Venstres formand Lars Løkke 
meldt ud, at han er klar til at give reformen en overhaling. 
</p><p><b class="ext-link">THORNING I 1. MAJ-TALE </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Der kommer ikke et fikst 
og færdig dagpengeforslag</a></p><p>
»Det er tydeligt, at hun har følt sig tvunget til at sige noget. Der er pres 
hele vejen rundt«, siger Jesper Thobo-Carlsen, politisk redaktør på 
Politiken. 
</p><p>
Han henviser til, at dagpengespørgsmålet længe har været en af 
statsministerens helt store hovedpiner. Selvom hun som udgangspunkt var 
imod, er hun kommet til at stå som fortaler for reformen – og der er nærmest 
opstået en fornemmelse af, at det er hende, der har opfundet den. 
</p><p>
»Hun vil ikke risikere at stå tilbage i en position, hvor det ser ud som om, 
at det er hende, der står fadder til den. Derfor bliver hun nødt til at tage 
fat i det i dag«, siger Jesper Thobo-Carlsen. 
</p><h3>
Præcist upræcis tale 
</h3><p>
Men selvom statsministeren altså selv tager dagpengespørgsmålet op, er det 
ikke fordi, hun fra talerstolen kommer med de store konkrete udmeldinger. 
</p><div class="art-quote article-box">
<p class="quote"/>
<blockquote>
<p class="quote-txt">
Hun forsøger at gøre alle tilfredse, men ender med ikke rigtigt at gøre nogen 
tilfredse
</p>
<p class="sender">
Hans Engell, Ekstrabladet 
</p>
</blockquote>
</div><p/><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2648268/overblik-her-taler-toppolitikerne-1-maj/">Her taler toppolitikerne 1. maj</a></p><p>
Faktisk er det eneste konkrete, hun siger, at den meget kritiserede 
genoptjeningsret skal ændres. Men hun understreger også, at det ikke kommer 
til at ske på denne side af et valg, og at det kræver bred politisk 
opbakning, og at det ikke må koste noget. 
</p><p>
»Helt overordnet kan man sige, at Thornings tale er en præcist upræcis tale. 
Hun forsøger at gøre alle tilfredse, men ender med ikke rigtigt at gøre 
nogen tilfredse. Hun tager fat i dagpengespørgsmålet, men er meget 
ukonkret«, siger Hans Engell, politisk kommentator på Ekstra Bladet. 
</p><h3>
Balancegang 
</h3><p>
Dermed imødekommer hun til dels det krav om afklaring af Socialdemokraternes 
ståsted på dagpengeområdet, der er i store dele af baglandet, vurderer Hans 
Engell. 
</p><p>
»Hun sender med talen nogle signaler, som baglandet godt kan lide. Det er 
første gang, hun er så konkret. Men når hun samtidig understreger, at 
ændringerne ikke må koste noget, så er det en våd klud i ansigtet på alle 
dem, der ønsker markante ændringer af reformen«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651085/enhedslisten-vil-have-thorning-til-at-droppe-de-radikale/">Enhedslisten vil have Thorning 
til at droppe de radikale</a></p><p>
Hverken Jesper Thobo-Carlsen eller Hans Engell mener, at Thornings 
dagpengesnak er et direkte indspark til en kommende valgkamp. 
</p><p>
»Det handler mere om at fjerne en sten på vejen i forhold til 1. maj«, siger 
Jesper Thobo-Carlsen. 
</p><p>
Den vurdering bakkes op af Hans Engell. 
</p><p>
»Hvis ikke hun havde valgt at tage fat i det i dag, så ville hun være blevet 
pebet ud«, siger han med henvisning til de to foregående år i Fælledparken 
1. maj, hvor Thornings tale blev overdøvet af fløjtende demonstranter. 
</p><p class=" bl-elem"><b class="ext-link">DOKUMENTATION</b><a class="embeddedlink" href="http://politiken.dk/indland/politik/ECE2651248/laes-hele-helle-thorning-schmidts-1-maj-tale/">Læs hele Helle Thorning-Schmidts 1. 
maj-tale</a></p>	
</div>

</div></body></html>
