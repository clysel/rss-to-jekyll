---
layout:     post
title: 	    "Terrorjubel og jødehad: Politikere er rystede over rabiate muslimer"
post_author:	    
post_date:	    Fri, 20 Feb 2015 15:10:00 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2555710/terrorjubel-og-joedehad-politikere-er-rystede-over-rabiate-muslimer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Indsatte jubler i fængslerne over nyhedsindslag om terror, skriver Fyens 
Stiftstidende. 
</p><p>
En imam afviser ifølge Kristeligt Dagblad dialog med tilhængere af andre 
religioner og minder sine trosfæller om profeten Muhammeds krig mod jøderne. 
</p><p>
En mor fra Mjølnerparken advarer over for New York Times om, at 
terroraktionerne i København er gennemført for at vende befolkningen mod 
muslimer og antyder, at gerningsmanden blev skudt af politiet for at hindre 
ham i at afsløre det. 
</p><p>
I Gellerup i Aarhus kører unge rundt med Islamisk Stats flag fremgår det af 
tidskriftet Dansk Politi. 
</p><p><b class="ext-link">JØDEHAD</b><a class="embeddedlink" href="http://politiken.dk/indland/fokus_danmark/fokus_terror/ECE2555062/imam-tordnede-mod-joeder-fredagen-foer-terrordrabene/">Imam tordnede mod jøder fredagen før 
terrordrabene</a></p><p>
De eksempler understreger ifølge Dansk Folkepartis Peter Skaarup, at det har 
haltet med integrationsindsatsen i årevis og at det medfører store 
problemer, når banderne eller ekstrem islam bliver løsningen. 
</p><p>
»Når de unge kommer i krydsfeltet mellem hvad familierne ønsker og hvad 
samfundet ønsker, så vælger de en tredje vej«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Det nytter ikke, hvis vi ikke har civilsamfundet med. Vi er nødt til at have 
de moderate muslimer med på det her.
</p>
<p class="sender">
Karina Lorenzen 
</p>
</blockquote>
</div><p/><h3>
SF: Alle må tage afstand fra radikal islam 
</h3><p>
SF's integrationsordfører Karina Lorenzen betegner også de reaktioner og 
udsagn, der gengives fra det muslimske miljø, som »nedslående«. 
</p><p>
Hun efterlyser en mere klar modstand, når ekstremister udlægger islam i ord og 
skrift. Deres yderligtgående synspunkter skal imødegås på sociale medier og 
i mødet med dem, mener politikeren. 
</p><p>
»Vi trænger til at få kørt nogle prøvesager for at få vist, at det her 
accepterer vi ikke. Der har været en slatten håndhævelse af det. Jeg synes, 
at politiets cybercrime-center skal holde aktivt øje med de her ting. 
Derudover skal vi opfordre Facebook og andre til at sikre ordentlig censur i 
forhold til ytringer, der er strafbare«, siger hun med henvisning til, at de 
sociale medier er yndede platforme for ekstreme ytringer. 
</p><p><b class="ext-link">FAKTA</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er regeringens plan 
mod terror</a></p><p>
SF-politikeren vil også gerne have et moddebattørkorps, der på nettet kan 
angribe de rabiate holdninger med ord og oplysning. 
</p><p>
»Så kan de korrigere for de syge udlægninger af Koranen. Problemet er nu, at 
det står uimodsagt«, lyder hendes argument. 
</p><p>
»Men det skal komme fra bunden af. Det nytter ikke, hvis vi ikke har 
civilsamfundet med. Vi er nødt til at have de moderate muslimer med på det 
her«. 
</p><div class="art-quote article-box">
<p class="quote"/>
<blockquote>
<p class="quote-txt">
Det nye og farlige er tilknytningen til banderne. Det er den farligste 
cocktail, man kan forestille sig. 
</p>
<p class="sender">
Peter Skaarup 
</p>
</blockquote>
</div><p/><p><b>Bandeforbindelse bekymrer</b></p><p>
Peter Skaarup hæfter sig ved, at gerningsmanden til weekendens terrorangreb 
havde haft forbindelse til bandemiljøet på Nørrebro. 
</p><p>
»Det nye og farlige er tilknytningen til banderne. Det er den farligste 
cocktail, man kan forestille sig. Man kan se en sammenhæng, der ikke har 
været der tidligere: Det tyder på, at de ekstreme kræfters soldater er 
banderne«, mener han. 
</p><p><b class="ext-link">POLITIKEN.TV</b><a class="embeddedlink" href="http://politiken.dk/tv/danmark_tv/ECE2552094/direkte---bandeekspert-moedte-gerningsmand-omar-og-hans-venner-var-klar-til-at-give-mig-taesk/">Bandeekspert mødte gerningsmand: 
»Omar og hans venner var klar til at give mig tæsk«</a></p><p>
Dansk Folkeparti-politikeren ser eftergivenhed over for krav om for eksempel 
religiøse særhensyn - såsom at der ikke serveres svinekød i børnehaven - som 
et element, der har fået problemet til at vokse og foreslår, at der tages et 
opgør med den praksis. 
</p><p>
»Vi kan ikke gøre noget ved, at nogle så kan føle sig stødt. Det er vigtige 
signaler«, mener han. 
</p><p>
Karina Lorenzen afviser den forudsætning: »Jeg kan ikke se, hvordan 
frikadeller i børnehaven kan give mere radikalisering«, siger hun og 
foreslår i stedet et større fokus på, at der skal være plads til 
forskellighed: 
</p><p>
»Vi skal kræve, at alle overholder danske love og regler. Så må vi også have 
respekt for, at andre har en anden kultur og religion«, mener hun. 
</p><h3>
Vil have mere konsekvent indsats mod kriminel optræden 
</h3><p>
Skaarup vil på sin side have, at der føres en langt mere konsekvent kurs over 
for adfærd, der ikke accepteres. 
</p><p>
Han minder om sagen fra skadestuen i Odense, hvor et stort antal unge med 
indvandrerbaggrund stormede ind på sygehuset på jagt efter et voldsoffer, de 
ville have fat i. Selv om der var betjente til stede, så affyrede de end 
ikke varselsskud for at holde gerningsmændene væk fra skadestuen. 
</p><div class="art-quote article-box">
<p class="quote"/>
<blockquote>
<p class="quote-txt">
PET siger, at der er problemer med at give en bestemt person statsborgerskab. 
Så siger Folketinget, at: 'Det er vi ligeglade med'. Det må vi lave om på.
</p>
<p class="sender">
Peter Skaarup 
</p>
</blockquote>
</div><p/><p><b class="ext-link">SYGEHUSURO</b><a class="embeddedlink" href="http://politiken.dk/indland/ECE1862701/politifolk-var-overladt-til-sig-selv-under-stormloeb-paa-skadestue/">Politifolk var overladt til sig selv 
under stormløb på skadestue</a></p><p>
Reaktionerne skal være skarpere over for hændelser som den, mener han. 
</p><p>
»Det vil give konfrontationer, men det er nok dét, der skal til, for at det 
bliver godt igen«, siger Peter Skaarup. 
</p><h3>
Kritiserer statsborgerskab til potentielt farlig udlænding 
</h3><p>
Han så også gerne, at de øvrige partiers politikere tog terrortrusselen mere 
alvorligt. For et år siden var Dansk Folkeparti voldsomt imod en ny lov om 
indfødsret, der ville give statsborgerskab til 685 mennesker - heriblandt en 
person, som Politiets Efterretningstjeneste ifølge de foreliggende 
oplysninger om fortrolige advarsel til Folketinget anså for at kunne være 
til fare for sikkerheden i landet. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutters terror</a></p><p>
Alle andre partier valgte at se bort fra advarselen og give vedkommende 
statsborgerskab. 
</p><p>
»Læren fra weekenden er, at dét må ikke ske igen. PET siger, at der er 
problemer med at give en bestemt person statsborgerskab. Så siger 
Folketinget, at: 'Det er vi ligeglade med'. Det må vi lave om på«, mener 
Skaarup. 
</p><h3>
Konventioner bestemmer dansk statsborgerskab 
</h3><p>
Karina Lorenzen peger på, at statsborgerskabet kan være tildelt for at 
overholde de internationale konventioner, Danmark har tilsluttet sig. De 
forpligter landet til at give statsborgerskab til statsløse uanset 
kriminalitet eller PET-advarsler. 
</p><p>
»Jeg kan sagtens se udfordringen i at give statsborgerskab til mennesker, som 
vi dybest set ikke vil have til at være statsborgere. Men vi kan ikke 
udsende vedkommende til noget land. Så statsborgerskab eller ej: Vi kommer 
til at leve med den mand. 
</p><p>
»Vi har underskrevet konventionen. Så er vi nødt til at følge den. Man må 
arbejde for at ophæve konventionerne, hvis det er den vej, man vil gå«, 
konkluderer hun. 
</p><p>
Dansk Folkeparti trykte lovforslaget om statsborgerskab til de 685 navngivne 
personer i avisannoncer og er nu sagsøgt for ærekrænkelse. 
</p><p class=" bl-elem"><b class="ext-link">SØGSMÅL</b><a class="embeddedlink" href="http://politiken.dk/indland/ECE2073846/16-nye-danskere-sagsoeger-dansk-folkeparti-for-omstridt-annonce/">16 nye danskere sagsøger Dansk 
Folkeparti for omstridt annonce</a></p>	
</div>
</div></body></html>
