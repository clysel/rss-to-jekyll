---
layout:     post
title: 	    "Mayweather fejrer sejren med at annoncere boksestop"
post_author:	    
post_date:	    Sun, 03 May 2015 10:10:26 +0200
post_site:	    politiken.dk 
post_link:	    http://politiken.dk/sport/boksning/ECE2652610/mayweather-fejrer-sejren-med-at-annoncere-boksestop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske bokser Floyd Mayweather har lige vundet karrierens måske 
største triumf med en pointsejr over Manny Pacquiao, men efter kampen kom 
Mayweather med en meget opsigtvækkende melding. 
</p><p>
Den 38-årige amerikaner vil kun bokse én kamp mere, annoncerede han. 
</p><p>
»Min sidste kamp er i september. Den vil jeg bokse, og så stopper jeg«, siger 
Mayweather. 
</p><p>
»Jeg er næsten 40 år gammel nu. Jeg har været i sporten i 19 år, og jeg har 
været en mester i 18 år. Jeg er virkelig taknemmelig«, siger han. 
</p><p>
Det var et enigt dommerpanel, som havde Mayweather til at vinde på point over 
sin filippinske udfordrer. 
</p><h3>
Stærk defensiv 
</h3><p>
Mayweather gjorde, hvad han er bedst til. Han forsvarede sig flot mod 
Pacquiaos mange slag, og fra det defensive udgangspunkt sikrede han 
karrierens sejr nummer 48, mens det aldrig er blevet til et nederlag. 
</p><p>
»Jeg takker gud for sejren, og jeg vil sige tak til alle fans, som er kommet 
til Las Vegas for at se kampen, og jeg tager hatten af for Manny Pacquiao«. 
</p><p>
»Det er ikke ofte, jeg har mødt en så klog bokser. Han er en hård modstander. 
Nu forstår jeg, hvorfor han hører til blandt boksesportens bedste«, siger 
Mayweather. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/">Suveræn Mayweather vinder 
boksebraget mod Pacquiao </a></p><p>
Kampen mellem 'Money' og Manny har bokseentusiaster venter på i fem år. 
</p><p>
»Når historiebøgerne skal skrives, så vil denne fight have været ventetiden 
værd«, siger Mayweather. 
</p><p>
Vinder Mayweather også karrierens sidste kamp, slutter hans karriere med en 
imponerende 49-0 statistik, og han vil dermed matche statistikken, som den 
ikoniske bokser Rocky Marciano sluttede karrieren med. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Mayweather_Pacquiao_933136y.jpg" alt="" border="0"/></span></p>	
</div>

</div></body></html>
