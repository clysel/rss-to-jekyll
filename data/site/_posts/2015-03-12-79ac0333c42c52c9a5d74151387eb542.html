---
layout:     post
title: 	    "EU-reaktion: Kritik af mundkurv til svensker"
post_author:	    
post_date:	    Thu, 12 Mar 2015 15:00:18 +0100
post_site:	    politiken.dk 
post_link:	    http://politiken.dk/udland/ECE2583912/eu-reaktion-kritik-af-mundkurv-til-svensker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Saudi-Arabien skulle ikke have aflyst Sveriges udenrigsministers tale på et 
møde mandag. Det mener ikke alene Sverige, men hele EU.
</p><p>
»Vi beklager, at den svenske udenrigsminister ikke fik mulighed for at holde 
sin tale«, siger en talskvinde for EU’s udenrigschef, italieneren Federica 
Mogherini. 
</p><p>
Sagen er blevet storpolitisk, efter at Saudi-Arabien aflyste en tale, som den 
svenske udenrigsminister, Margot Wallström, var inviteret til at holde for 
de 22 lande i organisationen Den Arabiske Liga. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/jerichow/ECE2581974/svenske-margot-wallstrm-taler-herremagten-i-saudi-arabien-midt-imod/">Svenske Margot Wallström taler 
herremagten i Saudi-Arabien midt imod</a></p><p>
Wallström var inviteret som æresgæst, fordi Sverige i oktober besluttede at 
anerkende Palæstina som stat.
</p><p>
Umiddelbart blev der ikke givet nogen officiel begrundelse for, at Wallströms 
tale blev aflyst. Den svenske minister har over for det svenske nyhedsbureau 
TT sagt, at hun har fået forklaret, at aflysningen skyldes, at Sverige har 
udtrykt kritik af manglen på basale rettigheder i Saudi-Arabien.
</p><h3>
Henvisning til sharia
</h3><p>
Tirsdag udsendte de 22 arabiske landes udenrigsministre så en fælles 
erklæring, som fordømmer den svenske minister for udtalelser om 
Saudi-Arabien. 
</p><p>
I erklæringen bliver det ikke præciseret, hvad det er for konkrete udtalelser 
fra Wallström, de arabiske ministre fordømmer, men de nævner, at 
udtalelserne er uforenelige med de islamiske sharialove, som saudierne har 
bygget deres retsvæsen efter.
</p><p>
»Ministrene har udtrykt deres fordømmelse og forbløffelse over sådanne 
udtalelser, som ikke er forenelige med, at Kongeriget Saudi-Arabien bygger 
på Sharia«, lyder det fra de arabiske ministre, som fortsætter:
</p><div class="art-quote article-box">
<p class="quote"/>
<blockquote>
<p class="quote-txt">
Sharia har sikret menneskerettigheder
</p>
<p class="sender">
</p><p class=" bl-elem">Den Arabiske Liga</p> 

</blockquote>
</div><p>
»Sharia har sikret menneskerettigheder og bevaret menneskers liv, ejendele, 
ære og værdighed. Ministrene anser kommentarerne for uansvarlige og 
uacceptable«.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2582461/saudi-arabien-traekker-ambassadoer-hjem-fra-sverige/">Saudi-Arabien trækker 
ambassadør hjem fra Sverige</a></p><p>
Selve den tale, den svenske minister skulle holde, indeholdt ikke direkte 
kritik af Saudi-Arabien, men handlede mere generelt om kvinders rettigheder. 
Men i januar udtalte Margot Wallström sig kritisk om saudiernes behandling 
af bloggeren Raef Badawi, som er blevet idømt 1.000 piskeslag og 10 år i 
fængsel for at fornærme islam. 
</p><p>
Wallström kaldte det blandt andet for »middelalderlige metoder«.
</p><h3>
Tyskland har også kritiseret piskestraf 
</h3><p>
Det er uvist, om disse to måneder gamle udtalelser er årsag til den pludselige 
aflysning af talen. 
</p><p>
I Bruxelles siger EU-udenrigschef Federica Mogherini, at hun nu vil tale med 
både Wallström og Den Arabiske Ligas leder, Nabil al-Arabi, »for at forstå 
denne situation«. 
</p><p>
I Sverige undrer flere medier sig over, at Saudi-Arabien reagerer så skarpt 
mod deres udenrigsminister. Tyskland har nemlig også kritiseret behandlingen 
af bloggeren Badawi, uden at Saudi-Arabien af den grund har reageret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2565914/hvor-feministisk-er-en-militaeraftale-med-saudi-arabien/">Hvor feministisk er en 
militæraftale med Saudi-Arabien?</a></p><p>
Striden kommer midt i, at Sverige og Saudi-Arabien var ved at forhandle om en 
militæraftale til milliarder af kroner. Tirsdag annoncerede Sverige, at man 
har trukket sig fra aftalen. 
</p><p class=" bl-elem">
Sverige meddeler, at det intet har med den aktuelle sag at gøre. I går 
bekræftede den svenske regering, at Saudi-Arabien har kaldt sin ambassadør i 
Sverige hjem.
</p>	
</div>
</div></body></html>
