---
layout:     post
title: 	    "S-regionsformand åbner for mere brugerbetaling"
post_author:	    
post_date:	    Wed, 25 Mar 2015 23:40:38 +0100
post_site:	    politiken.dk 
post_link:	    http://politiken.dk/indland/ECE2604196/s-regionsformand-aabner-for-mere-brugerbetaling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialdemokraternes formand for Region Hovedstaden, Sophie Hæstorp Andersen, 
åbner ifølge Morgenavisen Jyllands-Posten op for mere brugerbetaling i 
sundhedsvæsnet.
</p><p>
Selv om regninger for skanningsbilleder og hospitalsmad ikke er hendes 
ønskescenario, kan det ifølge Hæstorp Andersen, der er tidligere 
socialdemokratisk sundhedsordfører for partiet i Folketinget, blive 
nødvendigt at udbrede yderligere end i dag.
</p><p>
»Vi kan ikke blive ved med at presse systemet og finde penge ved at spare på 
lønkronerne«.
</p><p>
»Derfor må vi seriøst overveje mere egenbetaling både fra patienter og 
pårørende. Det kunne være for skanningsbilleder ved graviditetsundersøgelser 
eller mad, når man er indlagt sammen med en syg«, siger hun til 
Jyllands-Posten.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2591918/hovedstaden-erkender-vi-kommer-til-at-forringe-hospitalerne/">Hovedstaden erkender: Vi kommer 
til at forringe hospitalerne</a></p><p>
Trods regeringens milliardinvesteringer på sundhedsområdet med sidste års 
finanslov meddeler Sophie Hæstorp Andersen, at hovedstaden skal 'barbere 
flere hundrede millioner kroner' af sygehusområdet i de kommende år.
</p><p>
Ifølge Berlingske drejer det sig om 150 millioner kroner i 2015 og mindst 225 
millioner kroner næste år.
</p><p>
Opråbet er ledsaget af et omfattende katalog af eksempler på, hvor der kan 
spares.
</p><p>
Her åbnes blandet andet for endnu længere ventetid på akuttelefonen 1813, der 
ellers fortsat kritiseres for for lange ventetider, samt færre men mere 
effektive akutlægebiler.
</p><p>
Meldingen kommer højst ubelejligt for moderpartiet på Christiansborg, skriver 
Jyllands-Posten.
</p><p class=" bl-elem">
Her arbejder Socialdemokraterne på at gøre gratis sundhedsydelser til et 
centralt valgtema og har travlt med at anklage Venstre for at ville indføre 
brugerbetaling hos lægen.
</p>	
</div>
</div></body></html>
