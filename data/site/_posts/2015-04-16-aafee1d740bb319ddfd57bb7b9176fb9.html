---
layout:     post
title: 	    "Den politiske kamp mod kongens ordener er afblæst"
post_author:	    
post_date:	    Thu, 16 Apr 2015 13:40:27 +0200
post_site:	    politiken.dk 
post_link:	    http://politiken.dk/kultur/ECE2629990/den-politiske-kamp-mod-kongens-ordener-er-afblaest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Principielt synes jeg, at jeg maa være imod hele Institutionen«. 
</p><p>
»Ordensvæsnet er en ejendommelig Levning fra Fortiden. Det har et komisk Skær 
over sig paa Grund af Anvendelsen gennem Tiderne, og Ordner er sikkert ogsaa 
blevet anvendt på mislig Maade i visse Tilfælde«. 
</p><p>
Den første socialdemokratiske statsminister nogensinde, Thorvald Stauning, 
lagde ikke fingrene imellem, da han 1. januar 1930 lod sig interviewe i 
Politiken om at ændre den institution, der giver kongehuset ret til at 
dekorere landets borgere med et ridderkors, når de havde opofret sig for 
konge, fædreland og medborgere. 
</p><p>
Mere afdæmpet er retorikken i dag fra den siddende socialdemokratiske 
regeringsleder. Når man har været minister i to år, bliver man typisk 
tilbudt at blive kommandør af Dannebrogordenen. Politiken har i en uge 
forsøgt at få Helle Thorning-Schmidt til at udlægge Socialdemokraternes 
holdning til ordensvæsnet anno 2015 og få hende til at oplyse, om den 
nuværende regering bør lade sig dekorere. Men Helle Thorning-Schmidt har 
ikke ønsket at medvirke, oplyser statsministerens særlige rådgiver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629640/antiautoritaere-kunstnere-vil-gerne-have-ridderkorset/">Antiautoritære kunstnere vil 
gerne have ridderkorset</a></p><p>
Den politiske modstand mod kongehusets uddeling af ordener har været udtalt i 
særligt Det Radikale Venstre, Socialdemokratiet og på den øvrige 
venstrefløj. Socialdemokratiets kongres vedtog i 1915 en udtalelse om 
»Monarkiets Forsvinden«, der samtidig gjorde det klart, at socialdemokrater 
ikke bør deltage i festligheder »til Ære for fyrstelige Personer eller til 
Forherligelse af Monarki eller Militarisme«. 
</p><p>
Ti år forinden var Det Radikale Venstre blevet dannet, og i principprogrammet 
fra 1905 lyder det, at »Rang, Titel og Ordensvæsen afskaffes«. Da Carl 
Theodor Zahle havde dannet den første radikale regering, blev et mangeårigt 
socialdemokratisk forslag om at afskaffe ordensvæsnet taget op til 
realitetsforhandling i 1910. Ifølge Rigsdagens Aarbog udtalte 
konseilspræsident Zahle, at der nu »fra Ministeriets Side forsøges en 
Forhandling med Kongen om en Ordning af denne Sag«. 
</p><h3>
Rød regering vil have ridderkors 
</h3><p>
Forhandlingerne blev dog aldrig til noget, fordi Zahle-regeringen kort efter 
måtte træde tilbage. Da Zahle atter fik regeringsmagten, kom Første 
Verdenskrig i vejen, og ordensvæsnets afskaffelse blev først aktuel igen, da 
Stauning tiltrådte i 1924. 
</p><p>
Den historiske kamp mod kongehusets ordener viser sig i dag ved, at radikale 
og røde toppolitikere som udgangspunkt siger nej tak til at modtage 
ridderkors. Tilbuddet får man typisk efter at have været minister eller 
efter at have siddet ti år i Folketinget. Men modstanden er under 
opblødning. I marts takkede Socialdemokraternes folketingsmedlem Bjarne 
Laustsen ja til et ridderkors fra dronningen. Over for Berlingske forklarede 
Laustsen, at han alene modtog ridderkorset som kommitteret for hjemmeværnet: 
</p><div class="art-quote article-box">
<p class="quote"/>
<blockquote>
<p class="quote-txt">
Vi har ikke nogen modstand mod ordener, men vi har bare en tradition for ikke 
at modtage dem
</p>
<p class="sender">
Leif Lahn, gruppeformand (S) 
</p>
</blockquote>
</div><p>
»Jeg har takket nej til at modtage ordenen som folkevalgt socialdemokrat«, 
sagde han. </p><p>
Ridderkorset har også hængt i den siddende regering, eftersom den tidligere 
radikale kulturminister Uffe Elbæk ved ceremonier med kongehuset bar det 
ridderkors, som han modtog i 2001 som leder af Kaospilotuddannelsen. 
</p><p>
»Det var en sjov oplevelse at være den eneste i regeringen, der havde 
ridderkorset. Jeg kan, uden at nævne navne, sige, at det var en livlig og 
underholdende diskussion blandt nogle af mine tidligere ministerkolleger, 
fordi de faktisk var megamisundelige over, at jeg havde det. De ville helt 
vildt gerne have det, men af politiske grunde kunne de ikke tage imod det. 
Det kunne jeg i princippet heller ikke, men jeg havde bare modtaget det, før 
jeg var radikal folkevalgt«, siger Uffe Elbæk, der i dag er politisk leder 
af Alternativet. 
</p><p>
Socialdemokraternes gruppeformand Leif Lahn siger, at partiet i dag ikke er 
modstander af hverken ordensvæsnet eller kongehuset. Alligevel holder 
partiets folketingsgruppe fast i linjen med ikke at tage imod ordener. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629608/flere-og-flere-udoevende-kunstnere-modtager-ridderkorset/">Flere og flere udøvende 
kunstnere modtager ridderkorset</a></p><p>
»Vi er tilhængere af kongehuset, der er en del af vores historie, dygtige 
repræsentanter for Danmark og et vigtigt samlingspunkt for vores land. Vi 
har ikke nogen modstand mod ordener, men vi har bare en tradition for ikke 
at modtage dem. Og da der ikke har været en større diskussion om det i 
Socialdemokratiet, har vi ikke ændret den linje«, siger gruppeformanden. 
</p><p>
Han understreger, at det er op til hvert enkelt medlem, om man vil tage imod 
ordener i egenskaber, der ligger uden for det at være folkevalgt 
socialdemokrat. 
</p><h3>
Modstand mod ordensvæsnet 
</h3><p>
Enhedslisten, SF og Radikale Venstre fastholder den principielle modstand mod 
ordensvæsnet. Som et ekko af Staunings udtalelse i 1930 siger SF’s 
gruppeformand Jonas Dahl, at »adelstitler og ordener, og den måde det 
fungerer på, er et forhistorisk levn, som vi traditionelt og fremadrettet er 
modstandere af«. 
</p><p>
I de radikales seneste principprogram fra 1997 blev det gentaget, at »Rang-, 
titel- og ordensvæsnet bør afskaffes«. Alligevel tager også radikale imod 
ordener. Så sent som 22. marts var det radikale byrådsmedlem Birgitte Steen 
Jørgensen fra Vordingborg i audiens hos dronningen for at takke majestæten. 
</p><div class="art-quote article-box">
<p class="quote"/>
<blockquote>
<p class="quote-txt">
Vi står ved den radikale holdning til ordensvæsnet, og så er der folk i mit 
bagland, som i den grundlæggende diskussion helt vil afskaffe kongehuset, 
mens andre vil bevare det i en moderniseret form
</p>
<p class="sender">
Camilla Hersom, gruppeformand (R) 
</p>
</blockquote>
</div><p>
Gruppeformand Camilla Hersom siger, at når radikale toppolitikere i dag 
afviser ordener, er det en »stille, men vedholdende markering« af, at 
partiet gennem en grundlovsrevision vil minimere kongehusets indflydelse i 
statsretten. </p><p>
»Jeg har stor respekt for Dronning Margrethe og det arbejde, hun har lavet 
gennem et langt virke. Og derfor har jeg ikke noget ønske om at gøre en 
manifestation ud af det. Men vi står ved den radikale holdning til 
ordensvæsnet, og så er der folk i mit bagland, som i den grundlæggende 
diskussion helt vil afskaffe kongehuset, mens andre vil bevare det i en 
moderniseret form, hvor kongehuset ikke længere spiller den rolle i 
lovgivningen og regeringsdannelsen, som det trods alt gør i dag«. 
</p><h3>
Majestæt #stolt #Danmark 
</h3><p>
Også i Venstre har der historisk været en modstand mod ordensvæsnet. 
Venstre-lederen Chresten Berg fremsatte i 1872 og 1874 et lovforslag i 
Folketinget om ’Afskaffelse af Adel, Titler, Ordner og Rang mv.’. Den 
liberalistiske grundide om, at alle er født lige og med lige rettigheder, 
gør, at en del Venstrefolk i dag også siger nej tak til at modtage ordener. 
Blandt andre har de tidligere ministre Claus Hjort Frederiksen, Rikke 
Hvilshøj og Kristian Jensen afvist dronningens ridderkors. 
</p><p>
Kristian Jensen koordinerer som Venstres gruppeformand i dag rundsendelsen af 
ridderkors til Venstre-folk, der har siddet ti år på tinge. I sidste uge 
kunne han glæde hele syv partikolleger med en orden, heriblandt Søren Pind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629394/dokumentation-se-liste-over-kulturpersoner-med-dannebrogordenen/">Dokumentation: Se liste over 
kulturpersoner med Dannebrogordenen</a></p><p>
»Gud og Kongen, ja. Tak, Deres Majestæt #stolt #Danmark«, skrev Søren Pind på 
Twitter og tilføjede et billede af sit nye ridderkors med rødhvidt 
silkebånd. 
</p><p>
Men selv har gruppeformand Kristian Jensen sagt nej tak til dronningen. 
</p><p>
»Min egen holdning til ordener har jeg ingen kommentarer til; det deltager jeg 
ikke i«, siger Kristian Jensen, der dog gerne udlægger Venstres holdning: 
</p><div class="art-quote article-box">
<p class="quote"/>
<blockquote>
<p class="quote-txt">
Venstre mener, at ordensvæsnet er en fin måde at give et skulderklap og 
anerkende dem, som har gjort en særlig indsats
</p>
<p class="sender">
Kristian Jensen (V) 
</p>
</blockquote>
</div><p>
»Venstre mener, at ordensvæsnet er en fin måde at give et skulderklap og 
anerkende dem, som har gjort en særlig indsats, og som har vist sig værdig 
til samfundets hæder. Det kan være som folketingsmedlem eller minister, men 
det kan også være på grund af deres indsats for erhvervslivet, videnskaben, 
sportens verden eller kulturlivet – vi så jo i fjernsynet, hvordan Anne 
Linnet stolt havde sin orden på«. </p><p>
Historiker med ekspertise i kongehuset Lars Hovbakke Sørensen har også 
registreret, at den politiske kritik af ordensvæsnet er taget af i styrke: 
</p><p>
»Og denne uvilje til at tale om det blandt nogle politikere hænger sammen med, 
at det let kan blive opfattet som en kritik af kongehuset, hvis man begynder 
at problematisere ordensvæsnet. Og det er ikke velset i Danmark«. 
</p><h3>
Pragmatikeren Stauning 
</h3><p>
Skønt Stauning var den længst siddende statsminister i det 20. århundrede, fik 
han aldrig sat kniven i kongens ordener. Ved sin tiltrædelse i 1924 
erklærede Stauning, at afskaffelsen af ordensvæsnet stod på ministeriets 
program, og ønsket gentog han i Politiken i 1930. Men han sagde også, at han 
i sin første regeringsperiode ikke havde gjort noget ved sagen, »da der 
simpelt hen ikke har været Tid at afse fra det, der er det absolut fornødne 
Arbejde, og jeg tilstaar, at Ordensnævnet forekommer mig at være saare 
ligegyldigt i Forhold til mange andre Ting«. 
</p><p>
Forfatter bag Stauning-biografien ’Demokrati eller kaos’, Henning Grelle, 
siger, at Staunings hårde retorik mod ordensvæsnet skal ses i lyset af, at 
det var få år efter den såkaldte påskekrise. Det var her, at kong Christian 
10. havde brudt med parlamentarismens principper og afsat Zahles regering 
imod Folketingets vilje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2629704/bo-lidegaard-dronningen-regerer-over-sin-egen-skaebne/">Bo Lidegaard: Dronningen 
regerer over sin egen skæbne. </a></p><p>
»Kongehuset har ikke for alvor blandet sig i politik siden 1920, og Staunings 
tilgang var et udslag af pragmatisme: Så længe kongehuset ikke blander sig 
i, hvordan vi ellers indretter samfundet, så lader vi dem være, for alt 
andet ville skabe mere ballade«, siger Henning Grelle. 
</p><p>
Faktisk endte Stauning med selv at tage imod kongens fortjenstmedalje i guld. 
Det skete efter, han i 1933 havde stået fast på Danmarks suverænitet over 
Østgrønland i en retssag mod Norge. 
</p><p class=" bl-elem">
»Den blev lige så stille lagt ned i en skuffe«, mener Henning Grelle at vide. 
</p>	
</div>

</div></body></html>
