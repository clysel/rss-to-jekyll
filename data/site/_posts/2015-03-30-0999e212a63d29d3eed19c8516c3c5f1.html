---
layout:     post
title: 	    "Nazijæger: En skandale at nazimorderen Søren Kam har fået lov at gå fri"
post_author:	    
post_date:	    Mon, 30 Mar 2015 14:34:12 +0200
post_site:	    politiken.dk 
post_link:	    http://politiken.dk/indland/ECE2610330/nazijaeger-en-skandale-at-nazimorderen-soeren-kam-har-faaet-lov-at-gaa-fri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er en skændsel, at den eftersøgte nazist Søren Kam har fået lov at dø i 
fred i Tyskland uden at blive stillet til regnskab for sine forbrydelser 
under Anden Verdenskrig. 
</p><p>
Det mener den internationalt kendte nazi-efterforsker Efraim Zuroff fra Simon 
Wiesenthalcenterets kampagne for at få opsporet og retsforfulgt 
krigsforbryderne fra tyskernes angreb i Europa. 
</p><p>
»Det er et perfekt eksempel på, at retfærdigheden bliver gjort til grin. En 
ikke-angrende nazimorder får lov at leve i fred i årtier, fordi det tyske 
retssystem ikke kan finde ud af at sende ham i fængsel eller at udlevere ham 
til retsforfølgelse i Danmark«, lyder reaktionen fra Zuroff på meddelelsen 
om, at Søren Kam er død i Tyskland. <span class="img-contimg-fl-right"><img class="image inlineLightBox" src="http://multimedia.pol.dk/archive/00924/Germany_Nazi_Huntin_924820d.jpg" alt="" border="0"/><span class="caption"><span class="f-img-caption">KRIGSFORBRYDELSER. 
</span>Efraim Zuroff fra Simon Wiesenthal-centerets særlige naziefterforskningsgruppe, er stærkt utilfreds med, at den nu afdøde SS-forbryder Søren Kam blev beskyttet mod retsforfølgelse af tyskerne. - Foto: Gero Breloer/AP</span></span></p><p>
»Han var den sidste til at fortjene beskyttelse fra retsforfølgelse«, siger 
nazijægeren til Politiken. 
</p><p><b class="ext-link">DØDSFALD</b><a class="embeddedlink" href="http://politiken.dk/navne/doedsfald/ECE2610177/den-danske-topnazist-soeren-kam-er-doed/">Den danske topnazist Søren Kam er 
død</a></p><p>
Søren Kam var en af de mest eftersøgte af de overlevende fra nazitiden og de 
mange drab og krigsforbrydelser, der blev begået fra tyskernes side mod 
deres naboer. 
</p><p>
Trods pres fra dansk side og fra internationale organisationer som Operation 
Last Chance holdt tyskerne fast i, at Søren Kam ikke måtte stilles for en 
dansk dommer. 
</p><div class="art-quote article-box">
<p class="quote"/>
<blockquote>
<p class="quote-txt">
I dag føler jeg med Carl Henrik Clemmensens pårørende og med dem, der blev 
dræbt af kollaboratørerne. De fortjener vor medfølelse. Ikke Søren Kam.
</p>
<p class="sender">
Efraim Zuroff 
</p>
</blockquote>
</div><p/><h3>
Deltog i mordet på nazikritiker 
</h3><p>
Kam var med til likvideringen af avisredaktør Carl Henrik Clemmensen, der 
havde krænket nazisterne ved at være kritisk over for deres adfærd og 
forbrydelser. Offeret blev i 1943 myrdet i Lundtofte ved Lyngby med otte 
skud af en bande SS'ere, heriblandt Søren Kam. 
</p><p>
Kam blev efter tyskernes nederlag belønnet med et statsborgerskab i landet, 
der siden har afvist at udlevere ham til strafforfølgelse. 
</p><p>
I 2006 var han kortvarigt anholdt, men sagen endte med, at det danske ønske om 
at få den aldrende eks-SS-soldat udleveret blev afvist med henvisning til, 
at sagen var forældet. 
</p><p>
Kam har gennem flere år regelmæssigt været fremhævet i medierne som et 
eksempel på den manglende tyske indgriben over for krigsforbrydelserne. 
</p><p><b class="ext-link">HOLOCAUST</b><a class="embeddedlink" href="http://politiken.dk/indland/ECE239296/soeren-kam-angav-danske-joeder/">Søren Kam angav danske jøder</a></p><p>
Det roser Efraim Zuroff: »Det eneste, der trøster mig, er at vi var efter ham. 
Han døde ikke i fuldstændig fred og ro. Han har altid skullet frygte for, at 
der ville blive banket på hans dør, og at han skulle udleveres til 
strafforfølgelse«. 
</p><div class="art-fakta article-box">
<h4 class="">
SØREN KAM</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/Beskyldningerne_mod_924805w.jpg" alt="" border="0"/></span></p><p><b>Deltog i drabet</b> på den nazifjendtlige avisredaktør Carl Henrik 
Clemmensen i 1943 og mistænkes for at have sikret, at tyskerne fik fingre i 
et <b>arkiv over danske jøder</b>. 
</p><p class=" bl-elem">
Tyskland <b>afviste at udlevere </b>Kam til retsforfølgelse herhjemme, selv om 
han blev forlangt udleveret med henvisning til den europæiske arrestordre. 
</p>
</div>
</div><p/><p>
»I dag føler jeg med Carl Henrik Clemmensens pårørende og med dem, der blev 
dræbt af kollaboratørerne. De fortjener vor medfølelse. Ikke Søren Kam«. 
</p><h3>
Nazijægerne fortsætter indsatsen for retfærdighed 
</h3><p>
At Søren Kam kan stryges fra listen over eftersøgte nazikrigsforbrydere 
betyder blot, at pladsen kan indtages af en af de andre, nulevende 
gerningsmænd, konstaterer Efraim Zuroff. Wiesenthalcenterets nazijægere 
fortsætter deres Operation Last Chance, som skal bringe de sidste endnu 
levende gerningsmænd for retten. 
</p><p class=" bl-elem">
»Det står klart: Der er mange sager endnu. Efterforskningen er endnu ikke 
ovre«. 
</p>	
</div>

</div></body></html>
