---
layout:     post
title: 	    "Museers kunst-salg er »først og fremmest politikernes mulighed for at skære i kulturbudgetterne«"
post_author:	    
post_date:	    Wed, 01 Apr 2015 16:35:27 +0200
post_site:	    politiken.dk 
post_link:	    http://politiken.dk/kultur/kunst/ECE2612998/museers-kunst-salg-er-foerst-og-fremmest-politikernes-mulighed-for-at-skaere-i-kulturbudgetterne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstre, Liberal Alliance, DF og Konservative vil tillade museer at sælge 
genstande fra deres samlinger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2609438/politikere-vil-tillade-salg-af-museernes-kulturarv/">Politikere vil tillade salg af 
museernes kulturarv</a></p><p>
Men hvad mener kunstrådgiveren Christina Wilson, galleristen Susanne Ottesen 
og professoren Michael Møller? 
</p><p><b>Christina Wilson, kunstrådgiver, Christina Wilson Art Advisory:</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/wilson_925410w.jpg" alt="" border="0"/><span class="caption"><span class="f-img-caption">Foto: 
</span>Anders Sune Berg</span></span>
»Jeg ser det først og fremmest som politikernes mulighed for at skære i 
kulturbudgetterne. Og jeg er altså stor fortaler for, at museerne skal kunne 
klare sig selv på mange områder, og at de skal kunne tiltrække mange gæster, 
men jeg er bestemt ikke fortaler for, at politikerne skærer i støtten til 
dansk kulturarv. Det, tror jeg, er farligt, for vi har nogle virkelig gode 
museer. Og jeg kan ikke forestille mig, at de ville blive bedre af, at de 
begyndte at sælge ud af de værker, som de har indkøbt under meget store 
faglige overvejelser«. 
</p><p>
»Museerne har jo en monumental rolle, som de selv påtager sig, fordi de ikke 
kan skille sig af med kunst og kulturarv igen. Museumsfolk går jo ikke bare 
lige ud og køber noget. De tager værkerne alvorligt og tænker sig godt om, 
før de lægger deres penge et sted. Hvis museerne kunne sælge noget fra, er 
der risiko for, at den almindelige dansker ville begynde at opfatte dem mere 
som en virksomhed, som havde mulighed for at skabe sig nogle egenindtægter, 
hvis de fik chancen. Det kunne pille ved museernes autoritet«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2609438/politikere-vil-tillade-salg-af-museernes-kulturarv/">Politikere vil tillade salg af 
museernes kulturarv</a></p><p>
»Jeg tror ikke, at museerne ville blive konkurrenter til gallerier og 
auktionshuse. De lever jo af at sælge og gør det i stor stil. Hvis museerne 
gik i den retning, ville de ikke længere være museer«. 
</p><p><b>Susanne Ottesen, gallerist, Galleri Susanne Ottesen:</b></p><p>
»Hvis museerne får lov til at sælge ud af samtidskunsten, kan der opstå et 
konkurrenceforhold til gallerierne. For hvem er det så, der sætter priserne 
på de værker, som museerne vil sælge? Vil det dumpe priserne? I dag har vi 
gallerier og auktionshuse, mens museerne her så bliver en tredje faktor. Og 
hvor skal de gå hen med de værker, de vil sælge? Skal de sætte en annonce i 
avisen: ’Vi har 40 billeder af Niels Viggo til salg’? Det er den slags 
overvejelser, man må have med«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Susanne_Ottesen_jpg_925381w.jpg" alt="" border="0"/><span class="caption">Privatfoto.</span></span><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2609803/museum-i-usa-solgte-ved-en-fejl-vaerk-af-rubens/">Museum i USA solgte ved en 
fejl værk af Rubens</a></p><p>
»I dag sker der det, at når et kunstværk er solgt til et museum, er det værk 
ude af cirkulation for altid. Hvis det ikke længere var sådan, ville 
værkerne blive dyrere for museerne at købe. I dag tænker kunstnere og 
gallerier jo, at det er rigtig fint, at værker kommer på museum. Så når 
museer erhverver et vigtigt værk, siger kunstneren ofte: »Jamen, hvis I har 
dét værk, så er det vigtigt for mig, at I også får det her andet værk«. 
Enten gratis eller billigt, fordi det er i kunstnerens interesse at være 
godt repræsenteret. Den generøsitet ville næppe finde sted, hvis værkerne 
hurtigt kom i cirkulation bagefter. Et andet <i>worst case scenario</i> er, 
hvis et museum købte en masse værker af en kunstner og så solgte dem igen 10 
år senere. Det ville være en katastrofe, fordi man så signalerer fra 
kunstinstitutionens side, at denne her kunstner er ikke værd at samle på«. 
</p><p><b>Michael Møller, professor på CBS, lic.polit. og medforfatter til bogen 
’Kunst økonomisk set’:</b></p><p>
»En glimrende idé! Vi ved jo, at de største museer i USA gør det her. Så det 
kan lade sig gøre. Jeg kan forstå, at museumsdirektørerne er frygtelig bange 
for komme til at sælge ud af det forkerte. Og der ville da ske fejl, men jeg 
har åbenbart mere tillid til de danske museumsdirektører, end de selv har. 
Selvfølgelig kan de da lave en faglig vurdering og skille sig af med den 
kunst, der ikke passer til deres museum. Den store fordel er jo, at museerne 
får mulighed for at specialisere sig«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/michael_moller_6195_925382w.jpg" alt="" border="0"/><span class="caption">Privatfoto.</span></span><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2610990/museer-om-at-saelge-vaerker-fra-lageret-det-er-taet-paa-taabeligt/">Museer om at sælge værker fra 
lageret: »Det er tæt på tåbeligt«</a></p><p class=" bl-elem">
»Egentlig tror jeg ikke, det vil være store summer, der kommer ind, for 
museerne ville primært sælge sekundabilleder, sekundastenøkser osv. Men 
ifølge museumsloven skal museerne jo vedligeholde de ting – og hvorfor bruge 
penge på at konservere et andenrangsbillede? Skil jer dog af med skidtet. 
Det væsentligste argument for salg fra samlingerne vil være, at museerne 
sparer på den type omkostninger. Derudover får de løst deres pladsproblemer, 
og endelig kan de forædle og forfine samlingen. De kan jo købe nye værker og 
genstande for de penge, de får ind. Nogle museer siger så: Vi kan gå med til 
at bytte kunst – med hinanden. Men det er jo bizart. For så har du det samme 
problem: Nemlig at museernes samlinger vokser og vokser. Det, man har brug 
for, er, at man får noget ud af sektoren. Helt ud«. 
</p>	
</div>

</div></body></html>
