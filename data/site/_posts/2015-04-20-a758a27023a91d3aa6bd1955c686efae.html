---
layout:     post
title: 	    "Mikkel Hansen sagde farvel med 15 mål på udebane"
post_author:	    
post_date:	    Mon, 20 Apr 2015 15:52:54 +0200
post_site:	    politiken.dk 
post_link:	    http://politiken.dk/sport/ECE2635776/mikkel-hansen-sagde-farvel-med-15-maal-paa-udebane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Paris S-G med Mikkel Hansen på holdet nåede ikke frem til Final-4 i 
håndboldens Champions League-turnering. 
</p><p>
Men man må sige, at den danske stjernespiller sagde farvel til turneringen med 
en fornem præstation. 
</p><div class="art-quote article-box">
<p class="quote"/>
<blockquote>
<p class="quote-txt">
Men nederlaget var selvforskyldt. Uafgjort på hjemmebane, hvor vi skulle have 
sikret os et godt udgangspunkt, var ikke godt nok. Og da vi i kampen i 
Ungarn laver en række fejl, som udløser kontrascoringer, var der ikke noget 
at stille op
</p>
<p class="sender">
Mikkel Hansen 
</p>
</blockquote>
</div><p> Efter 24-24 i den første kvartfinale i Paris mod Veszprem fra Ungarn, 
tabte pariserholdet så klart som 34-28 i returkampen. 
</p><p>
Mikkel Hansen bed imidlertid godt fra sig, idet han scorede 15 mål – altså 
over halvdelen af Paris’ mål. 5 af Hansens mål blev sat ind på straffekast. 
</p><p>
»Det kan godt være, at klubben var tilfreds med min præstation, men bestemt 
ikke med resultatet«, fortæller den danske back til Politiken. 
</p><p>
»Men nederlaget var selvforskyldt. Uafgjort på hjemmebane, hvor vi skulle have 
sikret os et godt udgangspunkt, var ikke godt nok – og da vi i kampen i 
Ungarn laver en række fejl, som udløser kontrascoringer, var der ikke noget 
at stille op«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi var ikke gode nok, sådan er det. Nu må vi imidlertid begrave skuffelsen og 
komme videre
</p>
<p class="sender">
Mikkel Hansen 
</p>
</blockquote>
</div><p> Paris førte undervejs i første halvleg, endda med tre mål, og i en 
periode i anden halvleg, hvor Veszprem var trukket fra, kommer Paris tættere 
på. 
</p><p>
»Vi var ikke gode nok, sådan er det. Nu må vi imidlertid begrave skuffelsen og 
komme videre«, siger Mikkel Hansen. 
</p><p><b>Højere niveau nødvendigt </b></p><p>
»Hvis vi skal vinde mesterskabet, skal vi tage os godt sammen. Vi er tre point 
efter Montpellier, som har haft en flot sæson, og vi kan ikke tåle at tabe 
flere point. Desuden skal vi spille pokalfinale på søndag mod Montpellier. 
Der er opgaver nok«. 
</p><p>
Siger Mikkel Hansen, som efter pokalfinalen flyver til Danmark for at slutte 
sig til Landsholdet, der skal i gang med forberedelserne til EM-kampene mod 
Hviderusland i Minsk og Aarhus. 
</p><p>
To ’danskerklubber’ er dog blandt Final-4-holdene i Köln og det er FC 
Barcelona med Jesper Nøddesbo, og THW Kiel med René Toft Hansen og Rasmus 
Lauge. 
</p><p class=" bl-elem">
De to øvrige hold er Veszprem fra Ungarn og Kielce fra Polen. 
</p>	
</div>

</div></body></html>
