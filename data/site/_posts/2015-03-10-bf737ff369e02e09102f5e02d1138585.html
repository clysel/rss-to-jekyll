---
layout:     post
title: 	    "Konkurstruet formel 1-hold reddet på målstregen"
post_author:	    
post_date:	    Tue, 10 Mar 2015 13:17:17 +0100
post_site:	    politiken.dk 
post_link:	    http://politiken.dk/sport/formel1/ECE2581289/konkurstruet-formel-1-hold-reddet-paa-maalstregen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter at have været inde i en dødsspiral, der blandt andet betød, at holdet 
missede 2014-sæsonens sidste tre løb, er Marussia genopstået fra de døde og 
er klar til formel 1-premieren søndag i Melbourne. 
</p><p>
Det er den britiske forretningsmand Stephen Fitzpatrick, der har kastet de 
nødvendige millioner efter det lille formel 1-team, og med sidste års 
udgaver af Marussia biler stiller holdet derfor til start i Australien under 
navnet Manor Marussia. 
</p><p>
En auktion over holdets aktiver såsom biler og alt andet udstyr var ellers 
planlagt, men den afværgerede Fitzpatrick med sin investering så at sige på 
målstregen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2537683/konkurrent-bremser-formel-1-comeback/">Konkurrent bremser formel 
1-comeback</a></p><p>
Bag rattet i bilerne sidder briten Will Stevens og spanske Roberto Merhi, men 
hvor mange løb de to får lov til at deltage i, står uklart. 
</p><p>
Det tyder på, at begge er såkaldte betalingskørere, der med en sponsors 
velvillige og kontante hjælp har sikret sig et sæde i formel 1. I hvert fald 
meddeler Manor Marussia, at Roberto Mehri vil køre for holdet i de første 
runder af VM-serien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2535238/formel-1-har-mistet-grebet-om-publikum/">Formel 1 har mistet grebet om 
publikum</a></p><p>
Will Stevens kørte i 2014 et enkelt løb for det nu lukkede Caterham-team, mens 
Roberto Ferhi også kan tilskrive Caterham sin beskedne formel 1-erfaring. 
Han deltog i tre frie træninger for holdet i løbet af 2014. 
</p><p>
Stephen Fitzpatrick, der har skudt nogle af sine sparepenge i formel 1-holdet, 
ejer energiselskabet Ovo Energy. Selskabet køber og sælger elektricitet og 
gas, og det blev grundlagt af den tidligere børsvekselerer i 2009. Han har 
siden haft stor succes med at udfordre de mere etablerede energiselskaber på 
prisen for el. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2447697/formel-1-team-lukker-oejeblikkeligt/">Formel 1-team lukker 
øjeblikkeligt</a></p><p class=" bl-elem">
En anden forretningsmand, den tidligere direktør for supermarkedskæden 
Sainsbury, Justin King, er blevet indsat i Manor Marussia som fungerende 
bestyrelsesformand. 
</p>	
</div>
</div></body></html>
