---
layout:     post
title: 	    "Forskere er tæt på at påvise havstrømsfænomen i Storebælt "
post_author:	    Anne Marie Lykkegaard
post_date:	    Wed, 15 Apr 2015 19:50:55 +0000
post_site:	    ing.dk 
post_link:	    http://ing.dk/artikel/forskere-er-taet-paa-paavise-havstroemsfaenomen-i-storebaelt-175453
---
<html><body><div><section class="body">
			<p>Jagten på ’flaskehalse’ i Storebælt har båret frugt. Tidligt i morges fik forskerne nemlig resultater ind fra et område ved Hatter Rev og Hatter Barn i Storebælt, der med 95 procents sikkerhed viser, at fænomenet findes.</p>
			<p>Målingerne viste, at vandet fra Kattegat omkring Sejerø havde en tydelig lagdeling, inden det passerede Hatter Rev 10 kilometer syd på, mens det var mere sammenblandet efter at have været igennem ’flaskehalsen’ ved revet.</p>
			
			<p>Helt præcist kunne forskerne se, at vandet fra Kattegat i overfladen havde en lav saltkoncentration og en højere temperatur, mens det havde en lavere temperatur men højere saltkoncentration ved Hatter Rev. Det indikerer altså, at det saltholdige vand, som har ligget dybere nede er blevet blandet med overflade vandet ved hjælp af fænomenet, der også kaldes hydraulisk kontrol.</p>
			<p>Det var ekspeditionsleder Morten Holtegaard Nielsen, der sad ved computeren, mens data tikkede ind fra slæbefisken, der måler temperatur, saltindhold og havstrømme.</p>
			<p>»Jeg tænkte, at det så lidt sjovt ud. Men når jeg kiggede på de to målinger, sad de lige i skabet,« siger Morten Holtegaard Nielsen.</p>
			<p>Han fortæller, at man med målingerne nu godt kan påvise fænomenet, men at der skal nogle endnu tydeligere målinger til.</p>
			<p>De kommer forhåbentlig i morgen, hvor forskerne skal lave nogle kontrolmålinger blandt andet ved Hatter Rev for at se, hvordan den biologiske sammensætning er. Forskerne forventer, at forholdene i morgen er så gode, at der kan komme nogle rigtige gode målinger i kassen.</p>
			<p>Du kan følge med på Ing.dk og på Twitter-kontoen <a href="https://twitter.com/Amlykkegaard">@Amlykkegaard</a>, når vi løbende opdaterer fra ekspeditionen i Storebælt.</p>
		</section>
		  </div></body></html>
