---
layout:     post
title: 	    "Jødisk Samfund er utilfreds med bevogtning"
post_author:	    
post_date:	    Wed, 06 May 2015 21:30:11 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658366/joedisk-samfund-er-utilfreds-med-bevogtning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Efter terrorangrebet mod krudttønden den 14. februar gik der næsten fire 
timer, før politiet på anmodning af Politiets Efterretningstjeneste (PET) 
var på plads med fast bevogtning med to politifolk ved den jødiske synagoge 
i Krystalgade.
</p><p>
Det er konklusionen på Rigspolitiets 140 sider lange redegørelse af forløbet, 
som blev offentliggjort onsdag aften af justitsminister Mette Frederiksen 
(S).
</p><p>
I den mellemliggende periode havde Det Jødiske Samfund om eftermiddagen 
politiet om beskyttelse til en stor konfirmationsfest i synagogen i 
Krystalgade, men alligevel blev der først etableret fast bevogtning ved 
synagogen ud på aftenen.
</p><h3>
»Det er selvfølgelig ikke tilfredsstillende«
</h3><p>
Og det afføder kritik fra Det Jødiske Samfund.
</p><p>
»Vi har på intet tidspunkt haft den forventning, at politiet skulle bevogte en 
tom synagoge«, siger formanden for Det Jødiske Samfund, Dan Rosenberg 
Asmussen.
</p><p>
» Men intentionen med vores henvendelse var selvfølgelig, at der var politi på 
plads, da konfirmationsfesten går i gang. Politiet kommer først på plads 20 
minutter til en halv time efter, at festen begynder, og det er selvfølgelig 
ikke tilfredsstillende«, siger Asmusssen.
</p><p>
»Men man skal også huske, at der er politi tilstede på det tidspunkt, hvor 
morderen dukker op. Og tilstedeværelsen af Dan Uzan og de politimænd gør, at 
man forhindrer en langt større tragedie end at Dan Uzan mister livet«, 
afslutter formanden.
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Ved pressemødet i dag, hvor Rigspolitiets redegørelse blev offentliggjort, 
rettede Mette Frederiksen en skarp kritik af den tid det tog politiet at 
bevogte synagogen.
</p><p class=" bl-elem">
»Det er for lang tid. Det er selvsagt ikke tilfredsstillende«, fastslog 
justitsministeren.
</p>	
</div>

</div></body></html>
