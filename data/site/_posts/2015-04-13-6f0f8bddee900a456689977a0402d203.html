---
layout:     post
title: 	    "Marco Rubio melder sig som republikansk præsidentkandidat"
post_author:	    
post_date:	    Mon, 13 Apr 2015 21:43:33 +0200
post_site:	    politiken.dk 
post_link:	    http://politiken.dk/udland/ECE2626704/marco-rubio-melder-sig-som-republikansk-praesidentkandidat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Demokraternes første og indtil videre eneste offentliggjorte 
præsidentkandidat, den tidligere udenrigsminister Hillary Clinton, er 
gårsdagens leder. 
</p><p>
Republikaneren Marco Rubio er fremtidens. 
</p><p>
Så kontant skulle han angiveligt selv have sagt det, da Marco Rubio i en 
telefonsamtale med potentielle bidragsydere bekræftede, at han stiller op i 
udskilningsløbet om at blive republikanernes præsidentkandidat til valget i 
2016. 
</p><p>
Det skriver Reuters. 
</p><p>
Ligesom Reuters har nyhedsbureauet AP fået kandidaturet bekræftet. Og i flere 
uger har den 43-årige Marco Rubio da også sagt, at i dag ville blive dagen, 
hvor han fortæller, om han går efter at blive præsident eller ej - »en stor 
udmelding« kunne forventes, stod der i flere dage på den amerikanske 
politikers hjemmeside. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2611143/marco-rubio-lover-stor-udmelding-om-praesident-jagt/">Marco Rubio lover stor 
udmelding om præsident-jagt</a></p><p>
Den egentlige og officielle udmelding har dog endnu ladet vente på sig. Den forventes 
først at komme senere i dag, når republikaneren er annonceret til selv at 
proklamere sit kandidatur til et pressemøde ved Miamis Freedom Tower. 
</p><p/><h3>
Søn af cubanske immigranter 
</h3><p/><p>
Det er også her i den såkaldte solskinsstat, at Marco Rubio har hjemme. 
</p><p>
Og at han har valgt netop Freedom Tower til at være der, hvor han vil 
annoncere sit kandidatur, betragtes af flere kommentatorer som symbolsk. 
</p><p>
Rubio, der taler flydende spansk, er nemlig søn af cubanske immigranter, og 
det var her, foran Freedom Tower i Miami, at tusindvis af cubanere blev 
indregistreret af de amerikanske myndigheder, da de flygtede fra Cubas 
kommunistiske styre i 1960'erne. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_usa/ECE2625145/analyse-det-vil-hillary-aendre-for-at-vinde-i-2016/">Det vil Hillary ændre for at vinde i 2016</a></p><p>
I 2010 blev han valgt ind i Senatet, og siden 2011 har han været senator for 
Florida. I flere år er han blevet nævnt af amerikanske medier og deres 
kommentatorer som en ung og sandsynlig præsidentkandidat fra Republikanerne, 
som skal forsøge at fratage Demokraterne nøglerne til Det Hvide Hus efter 
otte år med en demokratisk præsident. 
</p><p>
Som amerikanske aviser påpeger, er han en karismatisk taler. Og han vil kunne 
brandes som en ung ambassadør for partiet - ikke kun for de yngre vælgere, 
men også dem, der efterspørger en politiker a la det 21. århundrede. 
</p><p>
»Rubio vil forsøge at positionere sig selv som næste generations konservative, 
som kan forene det republikanske parti«, bemærker New York Times. 
</p><p/><h3>
To andre republikanere har meldt sig 
</h3><p/><p>
Marco Rubio er kendt for at være en af Tea Party-bevægelsens yndlinge. Og så 
spås han til at blive en kandidat, der særligt vil lade en offensiv 
udenrigspolitik blive en mærkesag i sin valgkampagne for at forsøge at 
portrættere ham selv som republikanernes bedste bud, når det gælder en 
leder, der skal handle over for trusler mod USA fra den anden side af 
grænsen. 
</p><p>
Han har indtil videre to offentliggjorte konkurrenter. 
</p><p>
I forvejen har senator Ted Cruz fra Texas og senator Rand Paul fra Kentucky 
meldt sig i kapløbet om at blive det republikanske bud, når amerikanerne til 
november næste år skal stemme om, om de ønsker en republikansk eller 
demokratisk præsident. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2598685/kompromisloes-republikaner-er-klar-til-at-gaa-efter-praesidentposten/">Kompromisløs republikaner er 
klar til at gå efter præsidentposten</a></p><p>
Og flere forventes at komme på banen. 
</p><p>
Blandt andet den 32-årige og tidligere guvernør fra Florida Jeb Bush, der 
beskrives som Marco Rubios politiske mentor. 
</p><p>
Bush har ifølge Washington Post allerede indsamlet millioner af dollar til sin 
egen kampagne, og mellem Rubio og Bush kan der derfor blive introduceret en 
strid, som New York Times beskriver som mellem to mænd, der har et så tæt 
forhold, at det kan beskrives som »næsten familiært«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2568465/usas-hoejrefloej-dumper-den-tredje-bush/">USA’s højrefløj dumper den 
tredje Bush</a></p><p>
Det siges nemlig, at de to tidligere har indgået en slags aftale om ikke at gå 
efter de samme poster. 
</p><p>
Et løfte, der nu officielt brydes, når Rubio senere annoncerer sit kandidatur 
foran pressen i Miami. 
</p><p class=" bl-elem">
Det amerikanske præsidentvalg finder sted til november næste år. Inden da skal 
Demokraterne og Republikanerne både igennem primærvalg og afstemninger i de 
enkelte stater for at finde frem til partiernes præsidentkandidat. De første 
primærvalg afholdes i januar. 
</p>	
</div>

</div></body></html>
