---
layout:     post
title: 	    "8 ting du skal vide om kupforsøget i Afrikas glemte land"
post_author:	    
post_date:	    Wed, 13 May 2015 19:22:03 +0200
post_site:	    politiken.dk 
post_link:	    http://politiken.dk/udland/ECE2668802/8-ting-du-skal-vide-om-kupforsoeget-i-afrikas-glemte-land/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter flere uger hvor demonstranter i Burundi har protesteret mod landets 
præsident Pierre Nkurunziza, tog han i dag til Tanzania for at diskutere en 
løsning med nabolandenes ledere. Just som han havde forladt landet, valgte 
generalmajor Godefroid Niyombare at tage sagen i egen og militærets hånd ved 
at afsætte præsidenten: 
</p><p>
»På grund af behovet for at bevare landets integritet bliver præsident Pierre 
Nkurunziza afskediget fra sit hverv«. lød generalmajorens besked over den 
nationale radio Bonesha FM i dag. 
</p><p>
Her følger 5 ting du skal vide om Burundi og kupforsøget. 
</p><h3>
1) Ingen ved, hvem der har magten lige nu 
</h3><p>
Det er endnu umuligt at sige, om kuppet er lykkedes. Det er endnu uklart, hvor 
stor støtte generalmajoren har fra militæret , men kupforsøget skabte glæde 
i Burundis hovedstad Bujumbura, hvor tusindvis af mennesker i dag gik på 
gaden. 
</p><p>
Præsidenten afviser at kuppet skulle være lykkedes. Først kaldte en talsmand 
kuppet for »en joke«. Siden erkendte man, at der havde været et kupforsøg, 
men at det var afværget og regeringstro styrker havde magten i landet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00936/Burundi_Political_T_936347y.jpg" alt="" border="0"/><span class="caption"><span class="f-img-caption">Uro. 
</span>Kvindelige demonstranter forsøgte i dag at marchere til centrum i Bujumbura, men de blev standset af militæret. Det er i øjeblikket uklart, hvem der har magten i Burundi. Foto: Gildas Ngingo / AP.</span></span>
En talsmand har fortalt, at præsidenten vil tale til nationen, når han vender 
hjem fra Tanzania. Generalmajoren har dog tænkt sig at forhindre det: 
</p><p>
»Jeg beordrer lukningen af lufthavnen og grænserne, og jeg beder enhver borger 
og enhver retshåndhævende myndighed om at beskytte luyfthavnen«, siger 
Godefroid Niyombare i en radioudsendelse ifølge AFP. 
</p><p>
Storbritanniens udenrigsministerium har opdateret deres rejsevejledning, så 
den gør opmærksom på et militærkup i Burundi. 
</p><h3>
2) Kuppet kommer efter flere ugers uro 
</h3><p>
Demonstranter har de seneste tre uger protesteret mod, at Pierre Nkurunziza 
stiller op til en tredje præsidentperiode ved valget 26. juni. 
Demonstranterne mener, det er i strid med Burundis forfatning og den 
fredsaftale, der afsluttede landets borgerkrig i 2005. Her står det, at man 
kun må vælges to gange. 
</p><p>
»Masserne har besluttet at tage nationens skæbne i deres egne hænder for at 
afhjælpe det forfatningsstridige miljø, som Burundi er blevet kastet ind i«, 
lød generalmajor Niyombares fortolkning i radioen. 
</p><p>
Præsidenten mener selv, at han har lov til en periode til, fordi han ikke blev 
valgt af folket ved det første valg, men af det daværende parlament. Han har 
også fået forfatningsdomstolens ord for, at det er okay, men flere dommere 
der afviste godkendelsen skulle eftersigende være flygtet ud af landet. 
</p><p>
Mens demonstranterne har lavet vejblokader og kastet med sten, bruger politiet 
arrestationer, tåregas, vandkanoner og skarp ammunition. Det har kostet mere 
end 20 personer livet. 
</p><p>
Jesper Bjarnesen, som ved Nordisk Afrikainstitut forsker i vold i forbindelse 
med valget i Burundi, kom for nyligt hjem efter 10 dage i landet: 
</p><p>
»Det, jeg hører hos de unge, er, at de vil risikere livet for at forsvare 
forfatningen. De vil vælge deres ledere på demokratisk vis«, forklarede han 
til Politiken. 
</p><h3>
3) Burundi har været et fredligt land efter landets borgerkrig 
</h3><p>
Indtil 2005 var Burundi hærget af en 10 år lang borgerkrig mellem de to 
stammer hutuer og tutsier. Borgerkrigen kostede 300.000 mennesker livet. 
</p><p>
Efterfølgende har landet dog været fredeligt, og der er blevet skabt fred og 
forsoning: 
</p><p>
»Efter borgerkrigen sluttede var Burundi en succeshistorie, fordi de fandt en 
fredelig løsning og lavede en forfatning, der balancerede magten«, forklarer 
Signe Lund Christensen, der er programkoordinator for ngo’en Adra, som 
arbejder med at styrke det burundiske civilsamfund. 
</p><h3>
4) Den nuværende konflikt er politisk 
</h3><p>
Mens Burundis borgerkrig var en etnisk motiveret konflikt, er den nuværende 
konflikt primært politisk. 
</p><p>
»Alle de unge snakker om, at etnicitet ikke længere er drivkraften bag 
splittelser. Det er de gamles tankegang. Folk stemmer og vælger loyalitet 
efter politikere og efter parti«, forklarer Jesper Bjarnesen. 
</p><p>
Præsidenten er dog blevet mere etnisk i sin retorik over for oppositionen i 
takt med, at han har fået sværere ved at holde ved magten. Demonstranterne 
mener, at Pierre Nkurunziza vil føre dem tilbage til ’nul’, hvilket ifølge 
Jesper Bjarnesen betyder »krigstidslogikken og lovløshed«. 
</p><h3>
5 50.000 mennesker er allerede flygtet 
</h3><p>
50.000 mennesker er flygtet fra Burundi til nabolandene. Mens urolighederne 
finder sted i Burundis hovedstad, er det folk på landet, der flygter. Her er 
det ikke politiet, som dominerer, men grupper fra regeringspartiets 
ungdomsfløj, Imbonerakure, der er trænet som militser. De truer alle, som 
trodser præsidenten. Samtidig har regeringen lukket ned for al kommunikation 
uden for hovedstaden, og det gør ifølge Jesper Bjarnesen, at folk efter 
borgerkrigen »frygter det værste«. 
</p><h3>
6) Militæret har været på folkets side 
</h3><p>
Mens ungdomsmilitserne Imbonerakure dominerer i provinserne, og politiet har 
bekæmpet demonstranter, har militæret primært været på befolkningens side. 
</p><p>
Forsvarsministeren har bedt alle om at respektere forfatningen, og militæret 
er gået imellem demonstranter og politi. 
</p><p>
Efterhånden som militæret har taget kontrol over de forskellige væbnede 
grupper, kan det give kupforsøget et voldeligt efterspil: 
</p><p>
»Det kan blive grimt. Det kan blive til noget, der ligner en borgerkrig mellem 
væbnede fraktioner af styret. Jeg har hørt rygter om splittelser inden for 
både militær og politi«, fortæller Jesper Bjarnesen 
</p><h3>
7) Et gennemført kup kan både være godt og skidt 
</h3><p>
Bliver kuppet gennemført, kan det både være godt og skidt. Situationen i 
Burundi var gået i hårknude, og der var brug for en løsning: 
</p><p>
»Præsidenten kunne ikke blive, og han ville ikke gå, men militærkup er altid 
en dramatisk løsning, og det kan gå alle veje lige nu«, siger Signe Lund 
Christensen. 
</p><p>
Ifølge Jesper Bjarnesen står og falder det med, hvor mange folk uden for 
militæret, der er involveret i kuppet. Generalmajoren siger, at han 
repræsenterer en større gruppe med folk fra både militæret og 
civilsamfundet. Hvis det er rigtig, kan man håbe på en proces med en civil 
overgangsregering, som man har set i Burkina Faso. Risikoen er dog, at det 
ender som i Guinea for nogle år siden, hvor militæret ikke ville afgive 
magten. 
</p><h3>
8) Kupmageren er relativt ukendt 
</h3><p>
Generalmajor Godfried Niyombare er for få måneder siden blevet fyret fra sin 
position som efterretningschef, efter han rådgav præsidenten til ikke at 
stille op til valget igen. 
</p><p class=" bl-elem">
Han var den første leder i hæren, der var hutu, hvilket var et væsentligt 
skridt i forsoningsprocessen. Siden har han været del af fredsforhandlinger 
med rebeller, haft ansvar for Burundis tropper i Somalia og været ambassadør 
i Kenya. 
</p>	
</div>

</div></body></html>
