---
layout:     post
title: 	    "Forlag laver beboerskabt gadebog om Istedgade"
post_author:	    
post_date:	    Sat, 28 Mar 2015 06:00:34 +0100
post_site:	    politiken.dk 
post_link:	    http://politiken.dk/ibyen/byliv/ECE2603449/forlag-laver-beboerskabt-gadebog-om-istedgade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når nytilkomne i København tænker på Istedgade, er det nok mest ombygning, rod 
og vejarbejde, der popper op på nethinden. 
</p><p>
Men nu ændrer billedet sig, for efter flere års ombygning er asfalten lagt, 
fortovet er blevet bredere, og renoveringsrodet er væk. 
</p><p>
Og det mener Byens Forlag kalder på en bog om gaden skrevet af gaden. Derfor 
har forlaget kastet sig ud i at skabe Danmarks første beboerskabte gadebog. 
</p><p>
Bogen kommer til at bestå udelukkende af bidrag fra gadens beboere og brugere, 
hvis historier og billeder vil blive vævet sammen til et kludetæppe, der 
skal give et øjebliksbillede af den kendte københavnergade. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/byliv/ECE2602082/klar-til-ny-saeson-faa-et-smugkig-paa-aarets-nyheder-i-tivoli/">Få 
et smugkig på årets nyheder i Tivoli</a></p><h3>
Pulsen skal tilbage i Istedgade 
</h3><p>
Thomas Aagaard Skovmand fra Byens Forlag mener, der er brug for et projekt, 
der kan samle gadens beboere: 
</p><p>
»Jeg har haft min gang i området i snart 20 år og holder ekstremt meget af 
det. Men lige nu er det som om, at Istedgade ikke helt er den gade, den skal 
og bør være. Og det sidste stykke tid med renovering har kun givet stemning 
og gejst et ekstra tryk nedad. Vi håber, at sådan et projekt her kan gøre 
noget positivt for gaden og folk, der bor og færdes her. Det er hvert fald 
en måde, hvor vi som Vesterbroforlag føler, at vi kan gøre noget«, lyder 
forlæggerens forklaring på, hvorfor projektet er sat i værk. 
</p><p>
Thomas Aagaard Skovmand understreger også, at bogen ikke er tiltænkt nogen 
bestemt genre. Bidragene kan være nutidige eller historiske. Det vigtigste 
er, at dem, der fortæller historierne, brænder for dem og mener, at lige 
præcis deres bidrag siger noget om gadens puls og historie. 
</p><p><b class="ext-link">LÆS OGSÅ:</b><a class=" bl-elem" href="http://politiken.dk/ibyen/byliv/ECE2586884/stjernefotograf-soeren-solkaer-eftersoeger-koebenhavnske-gavle/">Stjernefotograf 
Søren Solkær eftersøger Københavnske gavle</a></p><h3>
Efterlyser billeder 
</h3><p>
Ud over de mange historier som skal samles – både via sociale medier og en 
masse løbearbejde fra Byens Forlag – efterlyser forlaget billeder fra 
Vesterbro og Istedgade taget i årenes løb. 
</p><p>
Hvis man har bidrag til bogen, skal de indsendes inden 1. juli 2015. Billeder 
og historier kan enten sendes til martin@byensforlag.dk, eller man kan 
henvende sig i forlagets åbne værksted i gaden, Byens Bogcafé. 
</p><p class=" bl-elem"><b class="ext-link">FØLG</b><a class=" bl-elem" href="https://instagram.com/ibyendk/">Ibyen på Instagram</a></p>	
</div>
</div></body></html>
