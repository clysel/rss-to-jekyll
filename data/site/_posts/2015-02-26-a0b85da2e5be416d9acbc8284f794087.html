---
layout:     post
title: 	    "Klarlund: Det er usselt at være medmobber "
post_author:	    
post_date:	    Thu, 26 Feb 2015 08:37:21 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2555735/klarlund-det-er-usselt-at-vaere-medmobber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Politikens sundhedsekspert, Bente Klarlund Pedersen, er som klummeskribent og 
bestyrer af motions- og sundhedsbrevkassen i Lørdagsliv. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Danmarks Grundsforskningsfonds Center for 
Inflammation og Metabolisme, der forsker i, hvordan fysisk aktivitet gavner 
sundheden. 
</p><p>
Udgangspunktet er, hvordan holder vi raske mennesker raske. 
</p><p class=" bl-elem">
Spørg løs om alt inden for forebyggelse – kost, motion, alkohol, rygning på <a class=" bl-elem" href="mailto:bente.klarlund@pol.dk">bente.klarlund@pol.dk</a></p>
</div>
</div><h3>
Spørgsmål fra Frida: 
</h3><p>
Forhåbentlig når dine ord i lørdags vidt omkring og får lov til at lejre sig. 
</p><p>
Det er knap 10 år siden, jeg forlod min arbejdsplads gennem 35 år – en 
folkeskole. Da var jeg blevet mobbet i cirka 25 år, og det både med løgne, 
bagvaskelse, udelukkelse med mere. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2536406/klarlund-blev-selv-mobbet-paa-jobbet-det-er-doedsensfarligt/">Klarlund blev selv mobbet på 
jobbet: Det er dødsensfarligt</a></p><p>
Skønt det er mange år siden, var det som at få en mavepuster at læse din 
leder, og jeg kan stadig ikke få vejret. Flere gange om ugen dukker 
hændelserne også op i mine drømme/mareridt, så jeg er påvirket af det næste 
dag. 
</p><p>
En anden gang kan jeg håbe på, at du også kommer ind på ’medmobbernes’ rolle. 
Det er lige så belastende for den mobbede, at ingen kan eller vil gribe ind, 
men blot ser på og lytter med tomme øjne. 
</p><h3>
Bente Klarlund Pedersen: 
</h3><p>
Jeg er berørt over din mail. Og vil gerne takke for den og de mange andre 
henvendelser, jeg har fået på baggrund af sidste uges klumme om mobning på 
arbejdspladsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2366732/klarlund-mental-sundhed-giver-et-godt-liv/">Klarlund: Mental sundhed giver 
et godt liv</a></p><p>
Du har fuldstændigt ret. Det er en belastning i sig selv, når ingen kan eller 
vil gribe ind og hjælpe et mobbeoffer. Når man har været udsat for mobning 
eller anden form for stormvejr eller hetz, ser man verden meget klart: Der 
er mobberne, og der er antimobberne. Og så er der dem, du med et meget 
rammende udtryk kalder medmobberne: 
</p><p>
’Jeg blander mig udenom’. ’Jeg har valgt at være neutral’. ’I min position må 
jeg holde mig helt udenfor’. ’Det er ikke mit bord’. ’Det er ikke min sag’. 
’Det har jeg ingen mening om’. ’Det må du spørge en anden om’. ’Jeg har ikke 
noget med det her at gøre’. ’Ham har jeg ikke noget at gøre med’. ’Man skal 
ikke blande sig’. ’Det ved jeg ikke noget om’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1785803/klarlund-naensomme-puf-kan-hjaelpe-os-til-at-styre-krybdyrhjernen/">Klarlund: Nænsomme puf kan 
hjælpe os til at styre krybdyrhjernen</a></p><p>
Det er usselt at være medmobber. Ikke at gribe ind er også at tage stilling. 
Men det er ikke nødvendigvis gratis at være medmobber. Jeg har således også 
fået henvendelser fra mennesker, der ikke selv har været udsat for mobning, 
men gennem livet har haft samvittighedskvaler, fordi de ikke i barndommen 
eller ungdommen greb ind over for andres mobberi. 
</p><p>
Mobberi er et komplekst problem. Men det er dødsensfarligt at blive mobbet. 
Det øger risikoen for depression og død. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1626670/klarlund-boern-med-stor-selvkontrol-faar-et-bedre-voksenliv/">Klarlund: Børn med stor 
selvkontrol får et bedre voksenliv</a></p><p>
En læser, Tom Mårup, gør mig opmærksom på, at Det Nationale Forskningscenter 
for Arbejdsmiljø arbejder med mobning og bl.a. har udarbejdet et 
screeningsværktøj herfor. Jeg henviser interesserede læsere hertil og lader 
Ernest Hemingway få det sidste ord: 
</p><p class=" bl-elem">
»Der er ingen jagt som menneskejagten«. 
</p>	
</div>
</div></body></html>
