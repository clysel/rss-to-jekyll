---
layout:     post
title: 	    "Yoko Ono sagde ja: John Lennons sange får verdenspremiere på dansk teater"
post_author:	    
post_date:	    Wed, 15 Apr 2015 09:42:19 +0200
post_site:	    politiken.dk 
post_link:	    http://politiken.dk/ibyen/scene/ECE2627991/yoko-ono-sagde-ja-john-lennons-sange-faar-verdenspremiere-paa-dansk-teater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg tror, at han sidder deroppe et sted og klapper i hænderne
</p>
<p class="sender">
Dicte, sangerinde 
</p>
</blockquote>
</div><p>
Eks-beatlen John Lennon var både en poet og en provokatør, men først og 
fremmest var han en drømmer. Og med et bagkatalog på mere end 130 numre fra 
tiden, hvor han gik solo, har det længe været en drøm for Aarhus Teater og 
Aveny-T på Frederiksberg at få lov til at arbejde med hans musik. 
</p><p>
Det har taget fire år, men om 14 dage går håndværkerne i gang med at bygge 
scenen. De 25 numre, der skal indgå i forestillingen, er ved at blive valgt 
og skitseret om, og hovedrollerne er castet. På scenen møder 
teaterkoncert-veteranen Jimmy Jørgensen blandt andre sangerinden Dicte, der 
for første gang, og efter mange forespørgsler, har sagt ja til at lave 
teaterkoncert. 
</p><p>
Og selv om arbejdet med forestillingen altså langt fra er færdigt, kan 
Aveny-T's direktør Jon Stephensen godt sætte et par ord på, hvad det skal 
handle om. 
</p><p>
Teatrene er »forelskede i tanken om drømmeuniverset i og omkring sengen«. Der 
hvor livet opstår, og hvor det slutter. Desuden også et sted, John Lennon 
har opholdt sig en hel del i det, der både var en fredelig protest mod 
krigen i Vietnam og et stykke performancekunst i sig selv, da han, med 
verdenspressen i fodenden, lå i sengen i ugevis med sin kone Yoko Ono. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2615508/konceptfotobog-viser-fint-uddrag-af-yoko-onos-poetiske-vaerker/">Konceptfotobog viser fint 
uddrag af Yoko Ono's poetiske værker</a></p><p>
Og Lennons enke har faktisk haft den afgørende stemme i forhold til 
rettighederne til musikken. 
</p><p>
Direktør Jon Stephensen forklarer, at de fire års arbejde på at få lov til at 
bruge musikken begynder ved, at man søger om lov hos de forlag, der 
repræsenterer kunstneren. Dertil hører en beskrivelse af, hvorfor ens 
projekt er væsentligt, og i tilfældet med John Lennons musikarv, skal Yoko 
Ono også involveres. Hun endte med at sige ja. 
</p><p>
»Det afgørende var, at vi ikke ville lave en John Lennon-karikatur med 
hornbriller, men i stedet lave vores egen fortolkning af teksten«, siger 
han. 
</p><p>
Han oplyser også, at Yoko Ono gerne vil se de kostumer, der bliver lavet og 
høre de musikalske skitser, som stykkets arrangør og kapelmester Kåre Bjerkø 
laver. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Aveny-T_-_John_Lenn_928314y.jpg" alt="" border="0"/><span class="caption"><span class="f-img-caption">Teaterkoncertmager. 
</span>Jon Stephensen har tidligere stået bag bl.a. 'Come Together' på Østre Gasværk. Foto: Lasse Kofod.</span></span></p><h3>
Lige dele respekt og disrespekt 
</h3><p>
Kapelmesteren sidder nu med det store arbejde det er at skulle vælge mellem 
sangene, og han gennemgår hver og en. 
</p><p>
»Der er nogen, der skal være med. De der store hits. Men udover det, så er der 
også en kæmpe pulje af sange, som vi ikke kender så godt. Der kigger jeg 
efter teksterne, om der er en historie i dem og en mulighed for at 
dramatisere det. Det skal jo op på en scene«, forklarer Kåre Bjerkø. 
</p><p>
Blandt de nuværende udvalgte er 'Imagine', 'Working Class Hero', 'Power to the 
People', 'Mother', 'Jealous Guy', 'War is Over' og 'Woman'. 
</p><p><i class=" bl-elem">Har man nogle forbehold ved at skulle gå ind og pille ved John Lennons 
numre? </i></p><p>
»Det er måske noget, man spørger sig selv om, om man fornærmer nogen ved at 
gøre det, men når man hører det, giver det mening. John Lennon bliver 
spillet i alle mulige udgaver, uden at der er tale om, at man sværter hans 
minde til«, siger Kåre Bjerkø. 
</p><p>
»Man gør det selvfølgelig med respekt, men også med tilstrækkelig disrespekt 
til, at man kan lave noget nyt og skabe en autentisk oplevelse«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Aveny-T_-_John_Lenn_928315y.jpg" alt="" border="0"/><span class="caption"><span class="f-img-caption">Kapelmesteren. 
</span>Kåre Bjerkø har den svære opgave at vælge de sange, der skal med i teaterkoncerten. Foto: Lasse Kofod.</span></span></p><h3>
Et tilbud, man ikke siger nej til 
</h3><p>
Sangerinden Dicte har ved flere lejligheder sagt nej til at medvirke i 
teaterkoncerter, og selvom hun nu må hive et halvt år ud af kalenderen, var 
hun ikke i tvivl om, at tiden var inde til at sige ja, 
</p><p>
Hun er, som hun selv siger det, opflasket med The Beatles og John Lennon, og 
hendes egen sangskrivning udspringer sågar af den popmusik, hendes mor 
introducerede hende for som barn. 
</p><p>
»Jeg tror, at han sidder deroppe et sted og klapper i hænderne«, siger hun om 
teatrenes arbejde med John Lennons musik. 
</p><p>
»Stor sangskrivning er næsten skabt til at fortolke, og det må man gerne. Jeg 
tror ikke, at du finder nogen stor sangskriver, der siger, at man ikke må«, 
siger hun og nævner, at sange nogle gange bliver større af at blive 
fortolket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2582382/tiger-butikkerne-udgiver-yoko-ono/">Tiger-butikkerne udgiver Yoko 
Ono</a></p><p>
'Teaterkoncert John Lennon Imagine' bliver instrueret af Maria Kjærgaard 
Sunesen, og på scenen kommer Jimmy Jørgensen og Dicte til at spille over for 
en række yngre talenter, nemlig Ida Cæcilie Rasmussen, Sofie Nolsø, Michael 
Slebsager og Jacob Kvols. 
</p><p class=" bl-elem">
Der er urpremiere i Aarhus 28. august og på Aveny-T på Frederiksberg 9. 
oktober, der i øvrigt ville have været John Lennons 75-års fødselsdag. 
</p>	
</div>

</div></body></html>
