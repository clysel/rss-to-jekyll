---
layout:     post
title: 	    "Studerende: Studiejob er vigtigst "
post_author:	    
post_date:	    Thu, 14 May 2015 07:14:56 +0200
post_site:	    politiken.dk 
post_link:	    http://politiken.dk/indland/uddannelse/ECE2668970/studerende-studiejob-er-vigtigst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad er det mest afgørende for, at du får arbejde, når du er færdig med dit 
studie? Når studerende bliver spurgt, svarer langt de fleste, at den gyldne 
vej til et job er at have et arbejde, som er relevant for studiet, ved siden 
af uddannelsen. 
</p><p>
Faglige kompetencer og karakterer betyder ifølge de studerende, som 
fagforeningen Djøf har spurgt, langt mindre. Og det foruroliger Djøf’s 
forsknings- og uddannelsespolitiske chef, Wenche Marit Quist. 
</p><h3>
Lytter efter politikerne 
</h3><p>
»De studerende har hørt, hvad politikerne siger til dem. I disse dage er der 
ingen, der taler om uddannelse uden også at tale om parathed til 
arbejdsmarkedet. Men måske er skruen blevet spændt for meget i forhold til 
uddannelseskvaliteten«, siger hun. 
</p><p>
Selv om undersøgelser blandt arbejdsgivere tidligere har vist, at 
arbejdsgivere, der skal hyre folk, netop lægger mest vægt på de 
færdiguddannede kandidaters erfaringer med relevant arbejde og langt mindre 
skeler til for eksempel ansøgernes karakterer, anbefaler Djøf de studerende 
at fokusere lidt mindre på deres studiejob. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2668973/universitet-til-topchefer-skru-ned-for-timer-i-studiejobbet/">Universitet til topchefer: 
Skru ned for studiejobberi</a></p><p>
»Selvfølgelig skal de kunne have et studiejob, men det er ved at tage 
overhånd. Det er vi ikke i tvivl om. De studerendes fokus skal være på 
uddannelsen, men vi kan se, at det fylder mindre og mindre«, siger Wenche 
Marit Quist. 
</p><h3>
Husk den lange bane 
</h3><div class="art-quote article-box">
<p class="quote"/>
<blockquote>
<p class="quote-txt">
Selvfølgelig skal de kunne have et studiejob, men det er ved at tage overhånd
</p>
<p class="sender">
Wenche Marit Quist, Djøf 
</p>
</blockquote>
</div><p>
I en tid hvor ledigheden for nyuddannede dimittender er høj, er det naturligt, 
at kapløbet om jobs allerede går i gang i studietiden. Men på langt sigt 
risikerer de studerende at gøre arbejdslivet sværere for sig selv ved at 
konkurrere for hårdt om det første job, mener Djøf. <br/><br/>
»For at få det første job er det vigtigt at have haft et relevant studiejob. 
Men for at få en god karriere og et godt, langt arbejdsliv, er det vigtigere 
at have en god kernefaglighed. Det er en videnskabelig kapital, der skal 
bære dig igennem hele dit arbejdsliv. Man kan risikere at få en alt for 
snæver faglighed, hvis man fokuserer udelukkende på det første job, man skal 
have«, siger Wenche Marit Quist.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2246166/studiejobs-rammes-af-klausuler/">Studiejobs rammes af klausuler</a></p><p>
I næste uge sender dekanen på Københavns Universitets Samfundsvidenskabelige 
Fakultet et brev til de arbejdsgivere, der har studerende fra fakultetet 
ansat. Her gør han opmærksom på, at studiejobbene ikke må udkonkurrere de 
studerendes fokus på studiet. Djøf roser dekanens initiativ, for der er 
behov for, at arbejdsgiverne ændrer adfærd. 
</p><h3>
Svært at anbefale bestemt timeantal 
</h3><p>
Også på Aarhus Universitets BSS-fakultet, der blandt andet rummer institutter 
for jura, økonomi, statskundskab og virksomhedsledelse, er prodekan Peder 
Østergaard opmærksom på problemet. 
</p><p>
Han tror, det vokser, når den såkaldte fremdriftsreform træder fuldt i kraft 
fra næste år og forhindrer de studerende i at tage studiet på nedsat tid, 
men Aarhus-dekanen vil dog ikke sende et lignende brev til arbejdsgiverne. 
</p><p>
»Det er en udfordring, vi har, at studiejobs fylder for meget i forhold til 
studiet. Vi fortæller igennem de kanaler, vi har, for eksempel til 
aftagerpaneler og censorer, om de konsekvenser, denne her fremdriftsreform 
skaber. Men jeg vil ikke foreløbig gå direkte til arbejdsgiverne, for jeg 
har den opfattelse, at der er nogle studerende, som aldrig burde arbejde ved 
siden af studiet, fordi de burde bruge tiden på at koncentrere sig om at 
blive færdige, mens andre har en betydelig arbejdskapacitet. Så jeg vil 
nødig anbefale et bestemt antal timer, som alle kan overkomme«, siger Peder 
Østergaard. Heller ikke på CBS vil uddannelsesdekanen anbefale et konkret 
timetal til arbejdsgiverne. 
</p><p>
Ifølge Djøf’s undersøgelse blandt de studerende medlemmer har 54 procent af de 
studerende et studierelevant job, 24 procent har et job, der ikke er 
relevant for deres studie, mens 23 procent ikke har et job ved siden af 
uddannelsen. 
</p><p>
På kandidatuddannelsen har flere, 66 procent, et studierelevant job. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00936/Studiejob_14_5_IMG_936366y.jpg" alt="" border="0"/></span></p><h3>
Studerende skeler til cv og penge 
</h3><p>
For de studerende på KU’s samfundsvidenskabelige fakultet er det vanskeligt 
selv at sige fra jagten på et cv, som er spækket med spændende 
joberfaringer. Derfor er de glade for, at dekanen tager direkte kontakt til 
arbejdsgiverne, fortæller Alexander Bergeon, som studerer psykologi og er 
formand for de studerendes råd på fakultetet, Samf-rådet. Med brevet i 
hånden vil de studerende lettere kunne overbevise arbejdsgivere om, at de 
ikke skal kunne arbejde 15-20 timer om ugen ved siden af studiet, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2246859/studerende-og-politikere-kraever-nye-regler-for-studiejobs/">Studerende og politikere 
kræver nye regler for studiejobs</a></p><p>
»Det generelle jobmarked i Danmark lige nu er bare på arbejdsgivernes vilkår. 
Det bugner ikke ligefrem af jobs, så det er ikke let at sige fra, når der er 
en 20-timers stilling, der lokker og økonomien også presser én. Det handler 
heller ikke kun om cv-jagt, men også om, at det helt basalt er nødvendigt at 
have et arbejde med en indtægt ved siden af SU’en«, siger han. 
</p><p>
Den såkaldte fremdriftsreform gælder allerede for førsteårsstuderende, og fra 
næste studieår træder den i kraft for alle andre. Hvert semester skal de 
fremover tage kurser og fag svarende til 30 ects-point, og muligheden for at 
tage en eksamen om, hvis de dumper, bliver stærkt reduceret. Med andre ord 
bliver der væsentlig mindre tid til at beskæftige sig med andet end studiet. 
</p><h3>
Dansk Erhverv: Virksomheder er 100 % lydhøre 
</h3><p>
Alligevel mener uddannelses- og forskningspolitisk chef i Dansk Erhverv Mette 
Fjord Sørensen, at Københavns Universitet overdriver konsekvenserne, og hun 
undrer sig over, at dekanen nu skriver til arbejdsgiverne. 
</p><p>
»De studerende er voksne mennesker. Selvfølgelig er studiet deres 
fuldtidsbeskæftigelse, og jeg er sikker på, at hvis en studentermedhjælper, 
der har 15-20 timer om ugen i en virksomhed, kommer til sin arbejdsgiver og 
siger, at timetallet ikke hænger sammen med studiet, nu hvor 
fremdriftsreformen bliver implementeret, så vil de fleste arbejdsgivere være 
100 procent lydhøre over for det«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/fuglsang/ECE2247892/arbejdsgivere-udnytter-studerendes-jagt-paa-job/">Arbejdsgivere udnytter 
studerendes jagt på job</a></p><p class=" bl-elem">
»Jeg synes, det er et meget politisk statement fra KU at sende det brev til 
arbejdsgiverne. Universiteterne vil gerne af med fremdriftsreformen, men jeg 
synes, de ser spøgelser i dette her brev. Hvis det viser sig, der er 
problemer, så lad os sætte os ned og snakke om det«, siger hun. 
</p>	
</div>

</div></body></html>
