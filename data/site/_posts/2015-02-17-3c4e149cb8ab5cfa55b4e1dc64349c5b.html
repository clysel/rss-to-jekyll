---
layout:     post
title: 	    "Direktør: Hele grundlaget for vores forretning kan forsvinde, hvis kronen slippes løs"
post_author:	    
post_date:	    Tue, 17 Feb 2015 21:45:09 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2549767/direktoer-hele-grundlaget-for-vores-forretning-kan-forsvinde-hvis-kronen-slippes-loes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den hvide maling driver ned ad siden på spanden. Det er ikke nemt at holde 
malingen på penslen, når man balancerer på en afsats under loftet i en stor 
produktionshal – og slet ikke, når man plejer at arbejde ved 
produktionsmaskinerne med fast grund under fødderne. Men sådan er det denne 
uge for flere af de 75 ansatte i teknologivirksomheden dnp Denmark, der i 
Karlslunde syd for København producerer projektionsskærme til mødelokaler, 
tv-studier og sportsarenaer. 
</p><p>
Der er ikke så travlt i produktionen, som der plejer at være, og lofterne 
trænger til at blive shinet op. Derfor er arbejdet ved maskinerne skiftet ud 
med malerspand og pensel. 
</p><p>
»Det skal jo gøres«, lyder det fra den ansatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2534200/derfor-er-kronen-under-angreb-forstaa-valutakrigen-paa-fem-minutter/">Derfor er kronen under angreb: 
Forstå valutakrigen på fem minutter </a></p><p>
Det kinesiske nytår, der skydes i gang torsdag, betyder, at ordrerne til 
firmaets vigtigste eksportmarked, Kina, er blevet færre. Når kineserne 
lægger i kakkelovnen til årets fest, skruer de nemlig ned for forbruget, og 
det giver ledige hænder i Karlslunde. 
</p><h3>
Henter omsætningen i udlandet 
</h3><p>
Det er nu ikke noget, der bekymrer hverken de ansatte i produktionen eller 
virksomhedens direktør, Niels Hermansen. De har prøvet det før. Og når 
kineserne er færdige med deres nytårsfest, kommer ordrerne tilbage, 
forventer de. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil lægge yderligere pres på vores konkurrenceevne, og den er i 
forvejen presset
</p>
<p class="sender">
Niels Hermansen, direktør, dnp Denmark 
</p>
</blockquote>
</div><p>
Langt mere bekymrede er de for den kamp, der foregår godt 20 kilometer væk. 
Nemlig i Nationalbanken, hvor direktør Lars Rohde med fire rentenedsættelser 
og kroneudsalg for milliarder kæmper en intens kamp for at holde kronen 
inden for fastkurspolitikkens rammer</p><p>
»Vi henter 99,5 procent af vores omsætning i udlandet, og hvis der opstår 
usikkerhed omkring kronekursen, er det ikke bare et spørgsmål om, at vores 
overskud bliver mindre. Det er et spørgsmål om, at hele grundlaget for vores 
forretning kan forsvinde«, siger Niels Hermansen. 
</p><h3>
Loyale medarbejdere 
</h3><p>
Ikke bare dnp Denmark-direktøren er bekymret. Klaus Rasmussen, der har 
arbejdet i produktionen i 22 år, gør sig også tanker om, hvordan en 
valutakrig, der umiddelbart kan synes langt væk, han påvirke hans hverdag. 
</p><p>
»Vi er vant til prispres, så det er der ikke noget nyt i. Men det er klart, at 
hvis vores varer pludselig stiger markant i pris, bliver det endnu sværere 
at konkurrere – og det kan jo i sidste ende koste arbejdspladser. Så 
selvfølgelig tænker jeg over det«, siger Klaus Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2538279/overvismand-folk-betragter-ikke-en-krone-som-en-krone-men-som-knap-en-syvendedel-af-en-euro/">Overvismand: »Folk betragter 
ikke en krone som en krone, men som knap en syvendedel af en euro«</a></p><p>
Han kommer med opmuntrende tilråb til kollegerne, mens han viser rundt i 
produktionen. De fleste har været ansat i en årrække, og et 30-års jubilæum 
er ikke noget, der imponerer synderligt. Kristian Lund, der er tillidsmand i 
virksomheden, kalder derfor sig selv for ’Benjamin’. 
</p><p>
»Jeg har jo kun været her 15 år«, siger han. 
</p><h3>
Sarte skærme 
</h3><p>
Nogle af produktionshallerne minder om et svejseværksted. Nogle om et 
laboratorium. Begge dele er nødvendigt for at producere de skræddersyede 
projektionsskærme på op til 200 tommer, som dnp Denmark i dag er 
markedsleder på. En stor del af arbejdet udføres stadig manuelt og med en 
kirurgs præcision. 
</p><div class="art-fakta article-box">
<h4 class="">
Serie om valutakrig</h4>
<h5>
Sådan påvirker uroen danskere</h5>
<div class="fakta-body" data-buildingblock="embedded_factboxlink">
<p>
Valutaspekulanter satser på en økonomisk gevinst, hvis det lykkes at ødelægge 
kronens binding til euroen, mens Nationalbanken indædt kæmper for at bevare 
den faste kurs mellem de to valutaer. 
</p><p>
Krigen har konsekvenser for den almindelige dansker og for danske 
virksomheder. Nationalbanken har nedsat renten fire gange på en måned for at 
gøre det mindre attraktivt at investere i kronen, og det fører til billige 
lån.
</p><p class=" bl-elem"/>
</div>
</div><p/><p>
Så selv om Klaus Rasmussen med høj stemme annoncerer, »at nu er der besøg«, da 
vi kommer ind i den hal, hvor rammerne limes på skærmene, er det ikke noget, 
der umiddelbart får hans kolleger til at kigge op. De er dybt koncentrerede. 
Den lille limpistol, der ligner en kanyle, føres med sikker hånd rundt langs 
skærmens kant, før de kigger op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/oekommentarer/tageotkjaer/ECE2533912/analyse-nationalbanken-kaemper-for-sin-trovaerdighed-i-forsvaret-for-kronen/">Analyse: Nationalbanken 
kæmper for sin troværdighed i forsvaret for kronen </a></p><p>
Skærmene er sårbare, temperaturen og luftfugtigheden i hallerne skal være den 
rigtige, og mange af de ansatte bruger masker. Ikke for at beskytte sig 
selv, men for at beskytte skærmene. 
</p><p>
»Hvis man for eksempel nyser ud over sådan en skærm, er den ødelagt«, 
forklarer Kristian Lund – og da de mindste skærme koster cirka 7.000 kroner, 
er det helst ikke noget, der skal ske alt for ofte. 
</p><h3>
Konkurrence med udfordringer 
</h3><p>
At virksomheden kan levere en løsning, der er skræddersyet til kunden, er 
ifølge Niels Hermansen en af de vigtigste grunde til, at dnp Denmark ikke er 
blevet udkonkurreret af udenlandske selskaber, der byder sig til på markedet 
for projektionsskærme. 
</p><p>
»Vores største kunde, tyske Barco, fik tidligere en del af sin produktion 
udført i Indien. Men valgte at flytte det over til os, selv om lønudgiften 
er markant lavere i Indien«, forklarer direktør Niels Hermansen. 
</p><p>
»Det, at vi kan levere hele produktet, og at vi er mere effektive, sikrer en 
bedre kvalitet, og vi kan hurtigt transportere skærmene fra vores fabrik til 
Tyskland. Tilsammen gjorde det, at de alligevel valgte os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2543777/danmark-kan-vaere-paa-vej-mod-verdens-laveste-renter/">Danmark kan være på vej mod 
verdens laveste renter</a></p><p>
Det betyder dog ikke, at prisen ikke tæller. Lige nu kæmper dnp Denmark med en 
stor kinesisk producent, der tilbyder sine skærme til en noget lavere pris. 
</p><div class="art-fakta article-box">
<h4 class="">
Så meget fylder dansk eksport</h4>
<div class="fakta-body" data-buildingblock="embedded_factboxlink">
<ul><li>Den samlede danske eksport har rundet 1.000 milliarder kroner årligt.</li><li>Hver fjerde ansatte i den private sektor er ansat i en eksportvirksomhed.</li><li>Virksomheder med mindre end 250 ansatte står for knap halvdelen af den 
samlede eksport.</li><li>Danskejede datterselskaber i udlandet beskæftiger omkring 1,3 millioner mennesker.</li><li class=" bl-elem">De seneste år er mange danske produktionsjobs rykket til udlandet.</li></ul><p class=" bl-elem"/>
</div>
</div><p>»Det har blandt andet betydet, at vi i forbindelse med en stor indisk 
ordre blev nødt til at give en stor rabat. Så det tjente vi ikke meget på«, 
siger Klaus Rasmussen. 
</p><p>
Han har oplevet op og nedture før. Hver gang har tingene løst sig. Blandt 
andet var forbrugermarkedet vigtigt for dnp Denmark, indtil fladskærmene 
gjorde deres indtog og på kort tid erobrede de danske – og udenlandske – 
stuer. Blandt andet leverede dnp Denmark skærme til Phillips og Sony, men på 
få år røg efterspørgslen ned fra 250.000 skærme årligt til 0. 
</p><p>
En udvikling, der gjorde ondt på Karlslunde-virksomheden, der dog hurtigt fik 
fyldt hullet i ordrebøgerne med nye ordrer fra 
business-to-business-markedet. 
</p><h3>
Høje lønomkostninger 
</h3><p>
Men hvis Nationalbanken ender med at måtte opgive kampen for kronen, og det 
sender kursen på den i vejret, er det ikke noget, dnp Denmark kan gøre meget 
ved. Og dermed vil det adskille sig fra de gange, hvor efterspørgslen har 
ændret sig, konkurrenterne har skruet bissen på, eller konjunkturerne er 
gået den forkerte vej, understreger Niels Hermansen. 
</p><p>
»Vi bekymrer os vældig meget om udviklingen. Vi håber og tror på, at Danmark 
vil bevare fastkurspolitikken. Ellers vil det lægge yderligere pres på vores 
konkurrenceevne, og den er i forvejen presset«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2540766/presset-paa-kronen-fortsaetter-paa-trods-af-flere-rentedyk/">Presset på kronen fortsætter 
på trods af flere rentedyk</a></p><p>
Danske industrivirksomheder henter mere end 60 procent af omsætningen i 
udlandet, og dermed er kronens værdi i forhold til de valutaer, de handler 
med – for eksempel euro, dollars og yen – afgørende for deres 
konkurrenceevne. De danske lønomkostninger er høje, og mange danske 
industrivirksomheder har de seneste år flyttet dele af produktionen til 
lande, hvor omkostningerne er lavere. 
</p><p>
De fleste eksportvirksomheder krydser derfor fingre for, at Nationalbankens 
kamp for kronen lykkes. Samtidig er der dog mange virksomheder, der nyder 
godt af den lave rente. Det betyder nemlig, at det er blevet markant 
billigere at låne penge til nye investeringer, og at renten på eventuel gæld 
er blevet lavere. 
</p><h3>
Usædvanlige metoder 
</h3><p>
Men her er situationen markant anderledes for dnp Denmark. 
Karlslunde-virksomheden har en stor egenkapital, og da virksomheden som 
udgangspunkt ikke ønsker at investere pengene med stor risiko, er den lave 
rente i banken en udfordring. 
</p><p>
»Det er klart, at det ikke er attraktivt at have store summer stående i banken 
med det renteniveau, vi har nu. Derfor har vi selvfølgelig også overvejet, 
hvordan vi kan få en bedre forrentning«, siger Niels Hermansen. 
</p><p>
Derfor er virksomheden nu begyndt at tilbyde leasing på større 
projekter til deres bedste kunder. Det giver en forrentning på op til 7 
procent, hvilket er betydeligt bedre end det, virksomheden kan få i banken. 
</p><p class=" bl-elem">
»Det er en yderst usædvanlig situation, og derfor bliver vi også nødt til at 
tage usædvanlige metoder i brug«, siger Niels Hermansen. 
</p>	
</div>
</div></body></html>
