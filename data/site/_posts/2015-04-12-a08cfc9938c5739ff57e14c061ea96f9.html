---
layout:     post
title: 	    "Tilbagekig: 10 citater fra Hillary Clinton"
post_author:	    
post_date:	    Sun, 12 Apr 2015 21:26:40 +0200
post_site:	    politiken.dk 
post_link:	    http://politiken.dk/udland/int_usa/ECE2623655/tilbagekig-10-citater-fra-hillary-clinton/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»For 20 år siden tjente kvinder 72 cent, når en mand tjente en dollar. I dag 
tjener de stadig kun 77 cent. Arbejdet er ikke færdigt«. 
</p><p><i class=" bl-elem">Twitter, 9. april 2014 </i></p><p/><p>
»Der er enormt fokus på det ydre: Hvordan man ser ud, hvordan man klæder sig. 
Mange kvinder i politik, der påtager sig denne rolle, er yderst bevidste om, 
at de aldrig kan gøre alle tilfreds, uanset hvor stor umage de gør sig«. 
</p><p><i class=" bl-elem">The Observer, 22. juni 2014 </i></p><p/><p>
Om Bush-Clinton-sagaen: 
</p><p>
»I vores system kan folk stemme for eller imod en. Jeg mener på ingen måde, at 
det svækker systemet, hvis folk med samme efternavn stiller op, når deres 
erfaringer, personlighed og – i mit tilfælde – køn kan være forskellige«. 
</p><p><i class=" bl-elem">The Observer, 22. juni 2014 </i></p><p/><p>
»Tilgivelse er et svært valg. Det er befriende at kunne nå et punkt i sit liv, 
hvor man føler, at man kan tilgive. Alle føler, at de er blevet krænket, og 
næsten alle har krænket andre, selv om det måske ikke er sket med vilje«. 
</p><p><i class=" bl-elem">The Telegraph, 20. juli 2014 </i></p><p/><p>
»Da jeg var yngre, og kvinder begyndte at få offentlige stillinger, i mit 
tilfælde inden for juraen, var der en periode, hvor vi alle gik rundt med 
små sløjfer og tørklæder. Vi forsøgte at finde ud af, hvad der skulle være 
vores passende påklædning. Nu kan man være bevidst om normerne uden at gøre 
sig til slave af dem. Jeg går med forskellige typer bukser, fordi det løser 
en masse problemer. Forskellige jakker og hæle i forskellige højder, men jeg 
kan også godt lide at gå i noget, der er mere sjovt, gladere, ikke så 
forudsigeligt«. 
</p><p><i class=" bl-elem">The Telegraph, 20. juli 2014 </i></p><p/><p>
»Jeg elsker tilfældigvis margaritaer, og det var min mors yndlingscocktail. 
Det er en glad drink«. 
</p><p><i class=" bl-elem">The Telegraph, 20. juli 2014 </i></p><p/><p>
»Jeg tror, man er nødt til at gøre det klart for folk, at Kongressen har enorm 
indflydelse på ting, der er vigtige i hverdagen. Hvis man er bekymret over 
sine studielån, opsparing til at købe et hus, arbejdsmiljø og -vilkår, 
handler det ikke kun om den præsident, man vælger, men om hvem man vælger 
til Kongressen. Man har ikke gjort enlige kvinder til mål for dette 
budskab«. 
</p><p><i class=" bl-elem">The Telegraph, 20. juli 2014 </i></p><p/><p>
»Hvis man ikke er tryg ved at tale i større forsamlinger – og det er der 
ingen, der er fra første færd - må man øve sig. Jeg kan slet ikke overdrive 
betydningen af at øve sig. Få nogle nære venner eller familiemedlemmer til 
at evaluere dig eller eventuelt nogen, du stoler på, på arbejdspladsen«. 
</p><p><i class=" bl-elem">Glamour, 1. september 2014 </i></p><p/><p>
»Man behøver ikke at være perfekt. Sådan tænker de fleste mænd ikke. De 
forsøger blot at finde ud af, hvor der er en chance, og hvordan de kan gribe 
den. De tænker ikke: 'Åh nej, jeg er ikke perfekt, og mit hår er ikke 
perfekt i dag, og jeg har de forkerte sko på'. Nej«. 
</p><p><i class=" bl-elem">Glamour, 1. september 2014 </i></p><p/><p>
»Politik er virkelig hårdt arbejde, og det er endnu hårdere for kvinder. Der 
hersker dobbeltmoral, og man må ikke brokke sig over det. Man skal bare 
acceptere det og være kvik nok til at manøvre igennem det. Og så skal man 
være ret tykhudet«. 
</p><p><i class=" bl-elem">Glamour, 1. september 2011 </i></p><p/><p class=" bl-elem">
Oversættelse Mette Skodborg 
</p>	
</div>

</div></body></html>
