---
layout:     post
title: 	    "Kæmpen på Esplanaden trodser læresætningen for globale virksomheder"
post_author:	    
post_date:	    Wed, 25 Feb 2015 08:32:41 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2561650/kaempen-paa-esplanaden-trodser-laeresaetningen-for-globale-virksomheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mærsk er en virksomhed, der er stærk på trods. Så kort kan det siges, lyder 
det fra lektor Martin Jes-Iversen, CBS. 
</p><p>
Uanset hvor man henter sin viden om selskabsdrift, vil det hurtigt stå klart, 
at man som global virksomhed bør fokusere sin forretning og koncentrere sig 
om et enkelt forretningsområde. Og at en ejerform med familien som 
hovedaktionær har åbenlyse begrænsninger i forhold til øvrige aktionærer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2492741/dramatisk-dyk-i-olieprisen-tvinger-maersk-til-ny-strategi/">Dramatisk dyk i olieprisen 
tvinger Mærsk til ny strategi</a></p><p>
Alligevel er det præcis den konstruktion, A.P. Møller – Mærsk har valgt. En 
konglomerat-konstruktion, der igen og igen er blevet stillet spørgsmål til 
fra investorernes side både i Danmark og internationalt. 
</p><p>
Men faktisk kan konstruktionen vise sig at være en fordel for A.P. Møller – 
Mærsk i en situation, hvor selskabets tidligere yderst lukrative del, 
olieforretningen Maersk Oil, er under massivt pres på grund af den faldende 
oliepris. 
</p><h3>
Strategisk stærkeste kort 
</h3><p>
»Det, der i den gængse litteratur om markedsøkonomi og konkurrence, skulle 
være ulemperne i A.P. Møller – Mærsk, er nok i virkeligheden det, der nu 
står tilbage som en af virksomhedens primære styrker«, siger Martin 
Jes-Iversen. 
</p><p>
»Man kan sige, at det er blevet deres strategisk stærkeste kort på hånden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2492857/maersks-containerlinje-er-stadig-under-pres-trods-kaempe-spareplan/">Mærsks containerlinje er 
stadig under pres trods kæmpe spareplan</a></p><p>
De markante fald i olieprisen, der blev halveret i andet halvår 2014, har ramt 
selskabets olieforretning hårdt. Allerede i sommer nedskrev Maersk Oil 
selskabets brasilianske aktiviteter med cirka 11 mia. kr., og det var, inden 
olieprisen for alvor begyndte at dykke. 
</p><p>
Det har allerede kostet hoveder i Maersk Oil, der først på året måtte sige 
farvel til cirka 100 medarbejdere. Samtidig må selskabet skyde en hvid pind 
efter de imponerende overskudsgrader, der i årevis har været hverdag, og som 
fik kollegerne i Maersk Line til at skule misundeligt. 
</p><h3>
Magtbalancen vendt 
</h3><p>
Nu er magtbalancen vendt. Maersk Line synes igen at have fundet formen, efter 
at finanskrisen ramte containerfragten lige i solar plexus. De seneste 
regnskaber har vist, at Maersk Line igen kan tjene penge, mange penge. 
Årsregnskabet ventes at ville cementere den udvikling. 
</p><p>
»Til gengæld ser vi nu en oliebranche, hvor indtjeningsgraden falder, og hvor 
der er en større risiko. Altså en situation, man kender ualmindelig godt i 
shippingbranchen«, siger Martin Jes-Iversen. 
</p><p>
Han peger på, at den erfaring åbner for nogle interessante muligheder for A.P. 
Møller – Mærsk. 
</p><p>
»Et stærkt indtjenende Maersk Line giver A.P. Møller – Mærsk den fordel, at de 
i forhold til de rene olieselskaber har finansielle muskler til at 
investere, når markedet er lavt. Når de andre trækker sig tilbage, kan A.P. 
Møller – Mærsk gå ind«, siger Martin Jes-Iversen. 
</p><h3>
Strategiske erfaringer kan give bonus 
</h3><p>
Det er ikke kun de frie pengestrømme og de finansielle muskler, der kan give 
A.P. Møller – Mærsk en fordel: »A.P. Møller – Mærsk har også nogle 
strategiske erfaringer fra containerdelen, de kan drage nytte af her. Det er 
jo netop sådan, det foregår i shipping. Altså, at den dygtige reder forstår 
at investere, når markedet er lavt, tjene penge, når det er på vej op, og 
frasælge aktiver, når priserne er i top«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2515640/oekonom-maersk-aktien-er-prissat-92-mia-kr-for-lavt/">Økonom: Mærsk-aktien er 
prissat 92 mia. kr. for lavt</a></p><p>
Erfaringerne fra shippingbranchen, de finansielle muskler og et ejerskab, hvor 
de eksterne investorer kan råbe og skrige, lige så tosset de vil, uden at 
det nødvendigvis påvirker strategien, giver selskabet mulighed for at lave 
langsigtede investeringer, der vil være svære at komme igennem med i et 
almindeligt aktieselskab. 
</p><h3>
Smedegaard klar til nye investeringer 
</h3><p>
Der er meget, der tyder på, at Mærsks administrerende direktør, Nils 
Smedegaard Andersen, er klar til at gribe den mulighed. 
</p><p>
»Faldet i olieprisen giver os nogle muligheder, fordi det i perioder med høj 
oliepris vil være meget dyrt at ekspandere. Så det er klart, at når sådan en 
industri køler ned, bliver tingene mere overskuelige«, lød det fra Nils 
Smedegaard Andersen i et interview med Politiken kort før jul. 
</p><p><b class="ext-link">LÆS INTERVIEWET </b><a class="embeddedlink" href="http://politiken.dk/oekonomi/virksomheder/ECE2492825/maersk-boss-den-lave-oliepris-giver-os-ogsaa-nogle-muligheder/">Mærsk-boss: Den lave 
oliepris giver os også nogle muligheder</a></p><p>
»Vi har masser af penge til at investere med eller købe op. Hvis vi for 
eksempel vil købe et oliefelt, der før kostede X milliarder kroner, koster 
det måske kun halvdelen nu, fordi olieprisen er faldet, og risikoen er 
steget. Det er sådanne situationer, vi skal kigge på og vurdere, om vi med 
den kapitalstyrke, vi har, kan udnytte prisfaldet til noget fornuftigt«, 
sagde han. 
</p><h3>
Succes i Qatar 
</h3><p>
Maersk Oil har uden for Danmark især haft succes i den lille Golfstat Qatar, 
hvor Maersk Oil har været siden 1992. Men Maersk Oil har haft svært ved at 
finde nye felter til at erstatte nordsøfelterne, der langsomt er ved at 
blive tømt. 
</p><p class=" bl-elem">
Ud over i Nordsøen og Qatar producerer Maersk Oil olie i Algeriet, Kasakhstan 
og nu også i Storbritannien og USA. 
</p>	
</div>
</div></body></html>
