---
layout:     post
title: 	    "Phishing-mails åbnes halvandet minut efter, de lander i indbakken"
post_author:	    Martin Bernth
post_date:	    Wed, 15 Apr 2015 13:15:39 +0000
post_site:	    www.version2.dk 
post_link:	    http://www.version2.dk/artikel/phishing-mails-aabnes-halvandet-minut-efter-de-lander-i-indbakken-142183?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det er nok de færreste eksisterende it-afdelinger, der har kapacitet til at have et stående beredskab, der kan svare på en trussel inden for halvandet minut. Men det er ikke desto mindre, hvad der kræves, hvis man vil undgå at blive offer for phishing-angreb, <a href="http://www.wired.com/2015/04/email-phishing-attacks-take-just-minutes-hook-recipients/">skriver Wired.</a></p>

<p>Ifølge det store amerikanske internetselskab Verizons årlige Breach Investigations-rapport tager det i gennemsnit 1 minut og 20 sekunder fra en phishing e-mail rammer en virksomhed netværk, til medarbejderen har åbnet den potentielle trussel mod datasikkerheden.</p>

<p>Dermed er tid ikke rigtig en luksus it-afdelingen har, når det kommer til at forsvare firma-kontoen mod phishing-trusler. I undersøgelsen, der først udgives officielt i morgen, har Verizon fundet, at 23 procent af modtagere åbner phishing-post, hvilket naturligvis ikke er nok til at kompromittere sikkerheden.</p>

<p>Til gengæld er det mere end hver tiende (11 procent), der er tilbøjelige til at klikke på ondsindede vedhæftede filer, som it-afdelingen får travlt med at stoppe.</p>
  </section>

      </div></body></html>
