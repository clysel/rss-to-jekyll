---
layout:     post
title: 	    "Universitet til topchefer: Skru ned for timer i studiejobbet"
post_author:	    
post_date:	    Wed, 13 May 2015 22:32:24 +0200
post_site:	    politiken.dk 
post_link:	    http://politiken.dk/indland/uddannelse/ECE2668973/universitet-til-topchefer-skru-ned-for-timer-i-studiejobbet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I den kommende uge vil et brev dumpe ind ad brevsprækken hos 
departementschefer, direktører og andre topchefer, som har ansvar for de 
institutioner og virksomheder, som har studerende ansat i studiejobs. 
</p><p>
I brevet beder den øverste ansvarlige for Københavns Universitets 
Samfundsvidenskabelige Fakultet, dekan Troels Østergaard Sørensen, 
arbejdsgiverne om at skrue ned for deres studentermedhjælperes timetal og 
holde ansættelserne på 8-12 timer ugentlig. 
</p><p>
»Hvis man beskæftiger studerende mere end 15 timer per uge, indebærer det en 
stor risiko for, at de slet ikke bliver kandidater«, skriver dekanen, som 
har omkring 6.500 studerende i statskundskab, sociologi, økonomi, psykologi 
og antropologi under sine vinger. 
</p><h3>
»Det er dyb alvor«
</h3><p>
Årsagen til dekanens opfordring er den såkaldte fremdriftsreform, der fra 
næste studieår træder i kraft for alle studerende på videregående 
uddannelser. 
</p><div class="art-quote article-box">
<p class="quote"/>
<blockquote>
<p class="quote-txt">
Der er opstået en konkurrence blandt de studerende om at have så meget 
erhvervserfaring som muligt på cv?et
</p>
<p class="sender">
Troels Østergaard Sørensen, dekan 
</p>
</blockquote>
</div><p>
Med reformen skal alle studerende være fuldtidsstuderende, og samtidig 
indskrænkes deres muligheder for at tage et fag eller en eksamen om. <br/><br/>
»Jeg mener, det er vigtigt for de studerende, at arbejdsgiverne er klar over, 
at det nu er fuldtidsstudier, de går på. Fra september ryger man ud og får 
ikke sin uddannelse, hvis man ikke følger sit studie. Det er dyb alvor«, 
siger Troels Østergaard Sørensen.</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2246166/studiejobs-rammes-af-klausuler/">Studiejobs rammes af klausuler</a></p><p>
De fleste jobopslag efter studentermedhjælpere i offentlige jobbanker er til 
stillinger på 15-20 timer om ugen. Ifølge en undersøgelse, fagforeningen 
Djøf har foretaget blandt sine studerende medlemmer, har 66 procent af de 
kandidatstuderende et studierelevant job. 
</p><p>
»Der er opstået en konkurrence blandt de studerende om at have så meget 
erhvervserfaring som muligt på cv’et. Det kommer til at gå ud over 
studierne. Når de studerende hører om en medstuderende, der har tre jobs, 
tænker de, at de skal have fire. Det har taget overhånd«, siger Troels 
Østergaard Sørensen. 
</p><h3>
Industri: Opfordring går for vidt 
</h3><p>
Moderniseringsstyrelsen, som har personaleansvar for statens medarbejdere, 
skriver i en kommentar, at studiejobs generelt er til glæde både for de 
studerende og staten. Men styrelsen vil ikke regulere ansættelserne. 
</p><p>
»Det er den enkelte studerendes ansvar ikke at påtage sig jobs, som er svære 
at forene med at passe studierne. Samtidig bør statslige arbejdsgivere 
selvfølgelig være opmærksom på intentionerne i studiefremdriftsreformen«, 
skriver styrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2246859/studerende-og-politikere-kraever-nye-regler-for-studiejobs/">Studerende og politikere 
kræver nye regler for studiejobs</a></p><p>
Københavns Universitets opfordring går for vidt, mener de private 
arbejdsgivere hos Dansk Erhverv og Dansk Industri. 
</p><p>
»Jeg synes, dekanen sætter timetallet for lavt. I mange virksomheder har 
studentermedhjælpere vigtige arbejdsopgaver. Hvis de kommer ned på 8 timer 
om ugen, kan vi risikere, de ender med at få piccolinearbejde, og det er de 
for kvikke til«, siger underdirektør i Dansk Industri Charlotte Rønhof. 
</p><p>
Hun vil trods dekanens opfordring fortsat råde DI’s medlemmer til at ansætte 
studerende omkring 15 timer om ugen, som de gør i dag. 
</p><h3>
Modsatrettede krav 
</h3><p>
De studerende på KU’s Samfundsvidenskabelige Fakultet er glade for dekanens 
brev til arbejdsgiverne. For når de både mødes med krav om at være 
fuldtidsstuderende og at træde hurtigt og effektivt ud på arbejdsmarkedet, 
er det svært at komme det hele i møde. Det siger Alexander Bergeon, der er 
formand for de studerendes råd på fakultetet. 
</p><p>
»Der er mange krav lige nu, og mange af dem kan godt føles modsatrettede, så 
man som studerende kommer i tvivl om, hvor man mest hensigtsmæssigt skal 
lægge sin indsats«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/fuglsang/ECE2247892/arbejdsgivere-udnytter-studerendes-jagt-paa-job/">Arbejdsgivere udnytter 
studerendes jagt på job</a></p><p>
Der findes ingen generelle retningslinjer for, hvor mange timer om ugen et 
studiejob må være. Men både dekanen og Dansk Industri opfordrer til, at det 
bliver gjort klart, hvad Uddannelsesministeriet anbefaler. Det afviser 
uddannelsesminister Sofie Carsten Nielsen (R). 
</p><p class=" bl-elem">
»Selvfølgelig skal studierne være hovedprioritet, når man er studerende. Men 
jeg synes ikke, det er op til mig at vurdere, om en studerende kan klare 12 
eller 15 timers studiejob. Det tror jeg, at de sagtens selv kan 
administrere«, siger ministeren. 
</p>	
</div>

</div></body></html>
