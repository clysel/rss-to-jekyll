---
layout:     post
title: 	    "Starbucks' kaffekneb lokker kunder i banken "
post_author:	    
post_date:	    Wed, 25 Mar 2015 06:35:21 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2602586/starbucks-kaffekneb-lokker-kunder-i-banken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med de grønne tørklæder om livet ligner en barista i Starbucks langtfra en 
medarbejder fra en bank. Men selv om den amerikanske kæde er mest kendt for 
sin kaffe, er den faktisk en af USA’s største banker. 
</p><p>
Det hele begyndte med en idé om at nedbringe den tid, kunderne bruger på at 
stå i kø. Det hader kunderne hos Starbucks lige så meget som alle andre 
steder. Derfor oprettede kæden et system, hvor man bestiller sin kaffe på 
forhånd via mobilen og samtidig betaler via et loyalitetskort med en 
tilkoblet konto. 
</p><p>
»I dag har Starbucks sneget sig ind blandt USA’s 20 største banker målt på 
indskud. Herhjemme har Coop måske også tænkt lidt for traditionelt, når det 
handler om at finde nøglen til at flytte forbrugerne«, siger direktør Per 
Østergaard Jacobsen fra konsulentfirmaet Efficiens, der hjælper virksomheder 
med kunderelationer. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2602123/kunderne-svigter-coops-gebyrfrie-supermarkedsbank/">Kunderne svigter Coops 
supermarkeds-bank</a></p><p>
I Danmark har Coop med rødder tilbage til 1896 forsøgt at bygge en bank på 
grundlag af de knap 1,5 millioner medlemmer af Coop. Men kunderne strømmer 
ikke til i det tempo, ledelsen havde håbet. 
</p><p>
»Når man starter noget nyt op, er det ikke unormalt, at de første år er en 
investering. I det lys er underskuddet ikke en katastrofe«, siger Per 
Østergaard Jacobsen, ekstern lektor ved Handelshøjskolen CBS i København. 
</p><p>
Han har talt om et stort potentiale for Coop Bank, der så dagens lys i 
efteråret 2013. Men det ændrer ikke ved, at banken kæmper for at lokke 
kunder til den nye biks. 
</p><p>
Det kan have trukket i den negative retning, at Coop en overgang havde 
problemer med et særligt Mastercard til Coop-medlemmer. Hertil kommer, at 
forbrugerne i den bedste af alle verdener skal have en åbenlys grund til at 
flytte. 
</p><p>
»Der har været tendenser til, at folk skifter bank. Men der er en 
grundlæggende træghed og konservatisme hos forbrugerne«, siger Østergaard 
Jacobsen. 
</p><p><b class="ext-link">FORBRUGER </b><a class="embeddedlink" href="http://politiken.dk/oekonomi/virksomheder/ECE2602294/nej-tak-coop-saelger-mad---og-vi-har-jo-en-bank-i-forvejen/">En bank skal vel være en bank - ikke et 
supermarked</a></p><p class=" bl-elem">
For Coop er der stadig et stykke op til samme position som Starbucks’ i USA. 
</p>	
</div>
</div></body></html>
