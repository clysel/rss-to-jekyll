---
layout:     post
title: 	    "Japan skrotter fem atomreaktorer "
post_author:	    Ulrik Andersen
post_date:	    Wed, 18 Mar 2015 16:28:10 +0000
post_site:	    ing.dk 
post_link:	    http://ing.dk/artikel/japan-skrotter-fem-atomreaktorer-174851
---
<html><body><div><section class="body"><p>For første gang siden Fukushima-ulykken, har japanske energiselskaber valgt at skrotte atomkraftreaktorer. Det skriver flere lokale og internationale medier - blandt andre <a href="http://www.reuters.com/article/2015/03/17/us-japan-nuclear-decommission-idUSKBN0MD0WX20150317">Reuters</a>.</p>
			<p>Alle reaktorer har været lukket ned siden ulykken i 2011, men regeringen arbejder for at genåbne en stor del af dem, fordi landets energiudgifter er eksploderet siden ulykken. Men befolkningen er ikke overbevist om, at det vil være sikkert. For at imødegå frygten har regeringen bedt energiselskaberne lukke de ældste reaktorer, der er dårligst beskyttede mod jordskælv og andre naturkatastrofer. Samtidigt har regeringen tilladt energiselskaberne at afskrive udgiften til dekommissionering over en længere årrække.</p>
			
			<p><aside class="plugin right box"><br/><strong>Fakta: De skrottede reaktorer:</strong><br/>
			Mihama 1: 340 MW Ibrugtaget: 1970<br/>
			Mihama 2: 500 MW Ibrugtaget: 1972<br/>
			Tsuruga 1: 357 MW Ibrugtaget: 1970<br/>
			Genkai 1: 559 MW Ibrugtaget: 1975<br/>
			Shimane 1: 460 MW Ibrugtaget: 1974<br/></aside></p>
			<p>Nu har Kansai Electric Power så besluttet at lukke reaktor 1 og 2 på Mihama-værket i præfekturet Fukui, mens Japan Atomic Power har offentliggjort, at de vil dekommissionere Tsuruga No. 1 reaktoren i samme område.</p>
			<p>Onsdag besluttede Kyushu Electric Power så at skrotte reaktor nr. 1 på Genkai værket i præfekturet Saga og Chugoku Electric Power har meldt ud at de lukker reaktor nr. 1 på et værk i præfekturet Shimane.</p>
			
			<p>Den japanske regering forventes at komme med en plan for landets fremtidige energiproduktion i løbet af de kommende måneder.</p>
		</section></div></body></html>
