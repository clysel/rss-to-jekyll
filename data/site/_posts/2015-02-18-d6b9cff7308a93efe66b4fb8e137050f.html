---
layout:     post
title: 	    "Thorning deltager i jødisk begravelse"
post_author:	    
post_date:	    Wed, 18 Feb 2015 13:28:47 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2552316/thorning-deltager-i-joedisk-begravelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Statsminister Helle Thorning-Schmidt (S) og justitsminister Mette Frederiksen 
(S) vil ifølge Ritzaus oplysninger være blandt deltagerne ved onsdagens 
begravelse af det jødisk offer for weekendens terroranslag. 
</p><p>
Dermed vil regeringstoppen igen markere, at man står sammen med jøderne i 
Danmark mod terror. Det er også tidligere sket i forbindelse med blandt 
andet mindehøjtideligheden mandag aften i Fælledparken i København. 
</p><p>
Det var foran synagogen i Krystalgade, at angrebet natten til søndag fandt 
sted. En gerningsmand forsøgte at få adgang til synagogen, hvor der blev 
holdt en konfirmationsfest med 80 gæster. 
</p><h3>
En dræbt og to sårede 
</h3><p>
Mindst to politibetjente og den 37-årige jøde Dan Uzan stod vagt, da 
gerningsmanden begyndte at trække våben. De to betjente blev såret, mens Dan 
Uzan mistede livet. 
</p><p>
Politiinspektør Peter Dahl fra Københavns Politis beredskabsafdeling fastslår, 
at der vil være skærpet sikkerhed ved begravelsen. 
</p><p>
»Jeg kan bekræfte, at vi er opmærksomme på arrangementet, og at vi sammen med 
Politiets Efterretningstjeneste vil sørge for de nødvendige 
sikkerhedsmæssige tiltag«, siger Peter Dahl. 
</p><p>
Politiinspektøren ønsker ikke at oplyse nærmere om, i hvilket omfang politiet 
vil være til stede ved begravelsen. 
</p><h3>
Jøder i chok
</h3><p>
Angrebet mod synagogen har fået landets jøder til at vågne op til en 
skræmmende virkelighed, der pludselig er rykket helt tæt på. 
</p><p>
»Selv om vi går og siger, at det er det, vi har advaret imod og været bange 
for, så er vi alligevel i chok, når det sker«, lød det søndag fra formanden 
for Det jødiske samfund i Danmark (DJS), Dan Rosenberg Asmussen. 
</p><p>
Han har samtidig været kritisk over for det sikkerhedsniveau, som jøderne har 
været omgærdet af siden terrorangrebet i Paris, der endte med en 
gidseltagning i et jødisk supermarked. 
</p><p class=" bl-elem">
Dan Rosenberg Asmussen er blandt talerne ved begravelsen, hvor også rabbiner 
Jair Melchior og tidligere overrabbiner Bent Lexner vil tale. 
</p>	
</div>
</div></body></html>
