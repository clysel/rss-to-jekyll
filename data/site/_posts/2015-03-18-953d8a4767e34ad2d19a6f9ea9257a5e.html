---
layout:     post
title: 	    "Blog: Gymnasie-eleverne er kvikke nok, men de har aldrig lært it"
post_author:	    Ken Mathiasen
post_date:	    Wed, 18 Mar 2015 08:08:00 +0000
post_site:	    www.version2.dk 
post_link:	    http://www.version2.dk/blog/gymnasie-eleverne-er-kvikke-nok-men-de-har-aldrig-laert-it-96492?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><h2>Hvis folket mangler brød, jamen så giv dem kage (Marie Antoinette 1778).</h2>

<h3>Hvis folket mangler it-forståelse, jamen så giv dem en iPad. Men æv - for en iPad lærer ikke børn og unge "computing" - det lærer dem ikke "at forstå it".</h3>

<p><figure class="plugin full zoomable"><img data-original-image="http://www.version2.dk/sites/v2/files/anna_kropekk_-_computer-313841.jpg" src="http://www.version2.dk/sites/v2/files/styles/article_620px_width/public/anna_kropekk_-_computer-313841.jpg?itok=vCsyipL-" alt=""/></figure><em>Gymnasieelever lærer at fortolke digte, men der er ingen der har lært dem at lave en makro eller bruge blindskrift/ti-fingersystemet (foto Anna Kropekk, Pixabay)</em></p>

<p>Nu er det efterhånden nogle år siden, vi kunne læse om skoler der i fremskridtets tegn udleverede iPad til skoleeleverne. De første evalueringsrapporter begynder så småt at dukke op. Jeg glæder mig til at se om brugen af iPad har haft en blivende effekt på indlæringen og til at høre om eleverne er blevet bedre til at forstå it, så de ikke kun er it-forbrugere.
Englænderene, der i flere år har haft et dedikeret it-undervisningsprogram i folkeskolen siger; "program or be programmed” (citat, Simon Peyton Jones). Englænderne gør det fantastisk <a href="http://www.computingatschool.org.uk/">(link)</a>. De kalder det ”computing” og vi snakker sorteringsalgoritmer <a href="https://www.youtube.com/watch?v=INHF_5RIxTE">(eksempel)</a> og kryptering 
<a href="https://www.youtube.com/watch?v=jJrICB_HvuI">(eksempel)</a> forklaret for 5. klasseseleven. Det kan vi lære meget af i Danmark.</p>

<p>En almindelig STX gymnasieelev er i dag it-forbruger (Word, Powerpoint, Facebook, Snapchat osv), men eleven kan ikke lave en simpel makro eller programmere. I min daglige undervisning på gymnasiet, møder jeg førsteårs-elever der skal have hjælp, hvis et Word-dokument skal gemmes som en pdf-fil. 
I fysik skriver vi ofte grader celcius (°C). Elevene sidder hver gang møjsommelig med musen og klikker ”indsæt - symbol - flere symboler” og finder så gradtegnet. Det gør de hver gang. Jeg benytter lejligheden til at vise dem, at jeg bare skal trykke ALT og C (fordi jeg har lavet en makro) - det imponerer dem.
Det er jo ikke fordi eleverne er dumme - de har bare aldrig lært det.</p>

<p>I folkeskolen er der nogle gode tiltag. I matematik røres der perifert med "at forstå it", når eleverne bruger <a href="https://www.geogebra.org/">GeoGebra</a> til at konstruere trekanter med. I <a href="http://dk.hjernekraft.org/">First Lego League</a> laves simple algoritmer og der programmeres små robotter. Men begge dele er frivilligt for skolerne og det er langt fra alle der er med.
Der er elever der i deres fritid spiller Counter Strike og laver nye baner og sætter servere op. Senest er Minecraft blevet den store dille og i det spil får ungerne boolesk algebra ind under huden, når de selv laver elevatorer, automatiske døre og maskiner der sorterer deres værktøjskasse (<a href="https://youtu.be/IdDABs7v-4Q">items</a>). Det er godt og de bliver rigtig gode til computing.
Så der er stor spredning på de elever jeg møder på deres første gymnasieskoledag. På trods af de flotte kr. 7000 laptops med lysende logo i låget, iPads og politikernes gode intentioner, må jeg bare konstatere at der er nogle, der er helt blanke i forhold til at forstå it.</p>

<p>Der er lavet et fantastisk tiltag i gymnasiet, hvor eleverne kan vælge forsøgsfaget informationsteknologi. I faget programmeres smartphone, laves hjemmesider, interaktive test, der arbejdes med interaktionsdesign osv. Det er godt til dem der vil det og jeg håber der er mange der vælger dette tilbud. I parentes skal det bemærkes at vi ikke alle skal være programmører. Min pointe er at jeg mangler noget obligatorisk mellem dette nye frivillige fag og it-forbrugeren. Om det skal være i folkeskoleregi eller i gymnasiet, er ikke vigtigt.</p>

<p><figure class="plugin full zoomable"><img data-original-image="http://www.version2.dk/sites/v2/files/jsoto_-_woman-613309_-_kopi.jpg" src="http://www.version2.dk/sites/v2/files/styles/article_620px_width/public/jsoto_-_woman-613309_-_kopi.jpg?itok=sMY4vYx9" alt=""/></figure><em>Der findes forskellige opfattelser af ordet "it", så det en god idé at definere ordet/begrebet "it" før man går ind i en diskussion med andre faggrupper (foto J.Soto, Pixabay).</em></p>

<p>Når man snakker med en andre faggrupper om it, skal man lige være opmærksom på at it er et ideom. Så når jeg prædiker "it til folket", tror den humanistiske dansklærer at det er Word, Powerpoint og de sociale medier der tales om (og ikke evnen til at forstå it). 
I de gymnasiale læseplanerne er det bestemt at it skal være en integreret del af alle fag - og det er for så vidt fint nok. Men min vurdering er, at der kun er sporadiske tiltag i forhold til computing og at det kun er ”it-forbrugeren” der styrkes med denne tilgang. Som ingeniør ser jeg en skævvridning af det almendannende begreb - eleverne <strong>skal</strong> have dansk på A-niveau og lære at fortolker folkevisen Ebbe Skammelsøn, men de lærer ikke at skrive med ti-fingersystemet.</p>

<p>Det er ikke elevernes skyld de ikke har en bedre it-forståelse - eleverne er kvikke nok, men det har aldrig lært det. Det kan vi ikke være bekendt og det holder ikke - ikke i 2015.</p>

<p>Nu er der snart folketingsvalg og dermed valgkamp. Næste gang jeg bliver stoppet af en bolsjeuddelenede politiker på gågaden, vil jeg bede ham/hende om at sikre, der kommer obligatorisk "it-forståelse" på skoleskemaet (om det er i folkeskolen eller gymnasiet er ligemeget). Det er vigtigt det her - så gider du ikke gøre det samme - please.</p>
  </section></div></body></html>
