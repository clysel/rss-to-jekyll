---
layout:     post
title: 	    "Lidegaard: Russisk propaganda er gift i konflikt om Ukraine"
post_author:	    
post_date:	    Fri, 27 Feb 2015 18:11:03 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2566399/lidegaard-russisk-propaganda-er-gift-i-konflikt-om-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Estland, Letland og Litauen er ramt af en informationskrig som følge af den 
ophedede konflikt mellem Rusland og Vesten. Russisksprogede medier forsøger 
at sprede propaganda hos befolkningerne i de baltiske lande. 
</p><p>
Det skaber en »voldsomt ophidset« stemning i landene, der forsøger at forsvare 
sig mod truslen fra Rusland ved at stramme grebet om de russiske medier, 
forklarer Søren Riishøj, lektor emeritus i østeuropæiske forhold ved 
Syddansk Universitet. 
</p><p>
»I de baltiske lande føler man sig eksistentielt truet og griber derfor til 
modvåben. Der er en form for censur i gang, hvor man bruger 
sikkerhedssituationen som begrundelse for at begrænse russiske mediers 
frihed«, siger han. 
</p><p><b class="ext-link">KONFLIKT</b><a class="embeddedlink" href="http://politiken.dk/udland/fokus_int/fokus_krim/ECE2549377/ukraine-bloeder-trods-vaabenhvile/">Ukraine bløder trods våbenhvile</a></p><p>
Udenrigsminister Martin Lidegaard (R) mødtes i dag med netop de tre baltiske 
lande og en række andre europæiske nationer i København. Parterne 
diskuterede, hvordan man bedst løser problemet med den russiske propaganda, 
som ifølge udenrigsministeren spænder ben for en løsning på krisen i 
Ukraine. 
</p><p>
»Jeg mener ikke, vi kan overvurdere problemets betydning. Propaganda har både 
været med til at skabe konflikten, men er også gift, når det handler om at 
løse den«, siger Martin Lidegaard. 
</p><p><b>Flere medier med fakta og ikke modpropaganda </b></p><p>
Propagandaen med russisk fortegn viser sig, når medier som Russia Today »meget 
ukritisk« viderebringer konspirationsteorier og løgne, siger 
udenrigsministeren. 
</p><p>
I flere medier bliver den ukrainske regering konsekvent omtalt som fascister, 
og der er eksempler på, at ukrainske styrker beskyldes for at begå 
uhyrligheder, forklarer han. 
</p><p>
Svaret er ikke modpropaganda eller censur, som ellers er det billede, der 
præger de baltiske landes reaktion på truslen fra Rusland. 
</p><p>
»Vi har ikke brug for modpropaganda. Vi har brug for en række forskellige 
medier, som baserer deres frie redaktionelle valg på fakta«, siger 
udenrigsministeren. 
</p><p><b class="ext-link">KRITIK</b><a class="embeddedlink" href="http://politiken.dk/udland/fokus_int/fokus_krim/ECE2555139/britisk-rapport-vi-tog-fejl-af-rusland-da-det-kom-til-ukraine/">Britisk rapport: Vi tog fejl af Rusland, 
da det kom til Ukraine</a></p><p>
Spørgsmålet om den russiske propaganda er særlig til stede i Estland, Letland 
og Litauen, der grænser op til Rusland, fordi de har russisktalende 
mindretal. I Baltikum ser og lytter mange til russiske medier. 
</p><p>
Søren Riishøj advarer direkte mod den begrænsning af de russiske mediers 
frihed, der finder sted i Baltikum for tiden. 
</p><p>
»Der er en farlig udvikling i gang. Censur skaber ingen løsninger på 
konflikten, men yderligere frygt og en ond spiral, hvor stemningen bliver 
kørt op gradvist«, siger han. 
</p><p>
Ifølge Søren Riishøj fra Syddansk Universitet er det uvist, hvor omfattende 
censuren og presset præcist er, men han fremhæver sagen om den 
russisksprogede TV-kanal PBK, der i 2013 fik forbud mod at sende i tre 
måneder efter at have vist en kontroversiel dokumentar. 
</p><p>
Dokumentaren frikendte den sovjetiske hær sit ansvar i forbindelse med de 
blodige hændelser i 1991 i Vilnius, hvor flere mennesker mistede livet. 
</p><h3>
Censur er altid ubehagelig 
</h3><p>
At mediefriheden er udfordret i de baltiske lande, fortæller om det russiske 
pres, som for tiden ligger på landene, siger udenrigsministeren. 
</p><p>
»Det er klart, at det gør man kun, når man i øvrigt er en fornuftig regering, 
der går ind for ytringsfrihed, hvis man føler sig meget presset. Censur er 
altid ubehagelig, også når den sker i politisk nødværge«, siger han: 
</p><p>
»Jeg tror, de baltiske lande, der sidder med ved bordet i dag, langt hellere 
vil have alternative russiske medier og en større diversitet, der kan gå op 
imod den russiske propaganda«. 
</p><p><b class="ext-link">ADVARSEL</b><a class="embeddedlink" href="http://politiken.dk/udland/ECE2537068/fogh-rasmussen-putin-kan-finde-paa-at-teste-nato-i-baltikum/">Fogh Rasmussen: Putin kan finde på at 
teste Nato i Baltikum</a></p><p>
Indtil videre er der flere forslag på bordet. Først på et topmøde senere på 
foråret i Letlands hovedstad Riga vil der blive truffet en beslutning om, 
hvilke konkrete tiltag der skal få den russiske propaganda til at stoppe. 
Det er oppe at vende, om man skal etablere en russisk sproget tv-kanal fra 
EU. 
</p><p>
Et ønske, som Letland tidligere har givet udtryk for. 
</p><p>
»Et andet forslag er, at man skal opgradere støtten til de frie medier, der 
allerede findes. Sociale medier er et tredje indsatsområde«, siger Martin 
Lidegaard: 
</p><p>
»Men jeg er ikke klar til at lægge mig fast endnu«. 
</p><p class=" bl-elem">
I starten af februar indgik parterne i konflikten en våbenhvile i Minsk. Den 
har siden vist sig yderst tvivlsom og har været efterfulgt af flere kampe. 
Indtil nu har over 5.000 personer mistet livet i konflikten mellem Ukraine 
og Rusland, som begyndte, da Rusland annekterede Krim-halvøen. 
</p>	
</div>
</div></body></html>
