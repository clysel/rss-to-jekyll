---
layout:     post
title: 	    "Konflikt-guide: Du må ikke selv aflevere skraldet andre steder"
post_author:	    
post_date:	    Tue, 28 Apr 2015 11:47:49 +0200
post_site:	    politiken.dk 
post_link:	    http://politiken.dk/forbrugogliv/forbrug/ECE2646267/konflikt-guide-du-maa-ikke-selv-aflevere-skraldet-andre-steder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Uhumske bjerge af affald hober sig op i Københavns gårde og på villavejene. 
</p><p>
Skraldemændenes arbejdsnedlæggelse har nu varet en uge, og Københavns Kommune 
kan ikke sige, hvornår konflikten stopper, oplyser Jens Purup, enhedschef 
for Affald og Genbrug i København Kommune. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/ECE2645015/skraldestrejke-faar-poserne-til-at-hobe-sig-op-i-koebenhavn/">Skraldestrejke får poserne til 
at hobe sig op i København</a></p><p>
Indtil da opfordres borgerne i København til at håndtere husholdningsaffaldet 
således: 
</p><ul><li class=" bl-elem">Put affaldet i plastsække ved siden af containerne. Husk at lukke sækkene. </li></ul><ul><li class=" bl-elem">Husholdningsaffald må ikke transporteres eller afleveres andre steder, så 
vent på skraldemændene. </li></ul><ul><li class=" bl-elem">Stil ikke noget som helst affald ud til afhentning, før konflikten er 
overstået. </li></ul><ul><li class=" bl-elem">Affaldsbeholdere som er kørt frem til tømning, skal køres tilbage på plads. </li></ul><ul><li class=" bl-elem">Sorter dit affald grundigt. Pap, papir, plast, glas, dåser, storskrald, 
elektronik og haveaffald kan afleveres på genbrugspladserne på 
Borgervænget, Bispeengen, Kulbanevej, Vasbygade eller Vermlandsgade. </li></ul><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2426346/danskerne-skal-snart-genbruge-langt-mere-affald/">Danskerne skal snart genbruge 
langt mere affald</a></p><p>
Specielt for villaer: 
</p><ul><li class=" bl-elem">Have- og papirbeholdere skal sættes tilbage på matriklen. Skraldemændene vil 
hente beholderne til tømning, når konflikten er slut. Der vil blive 
oprenset hurtigst muligt, dog vil dagrenovationen blive prioriteret. </li></ul><ul><li class=" bl-elem">Storskrald, der er stillet frem på offentlig fortov skal enten sættes tilbage 
på matriklen eller afleveres på en genbrugsstation. </li></ul><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1465590/to-millioner-strejkende-lammer-storbritannien/">To millioner strejkende lammer 
Storbritannien</a></p><p>
Al dagrenovationsaffald vil blive taget med på første normale tømmedag efter 
konflikten er slut, forsikrer Københavns Kommunes Miljø- og 
Teknikforvaltning. 
</p><p>
Skraldemændende nedlagde arbejdet for en uge siden, fordi fire kolleger 
risikerer at miste deres arbejde, når Københavns Kommune 1. maj skifter 
renovationsselskab på Østerbro og Nørrebro til City Renovation, og 56 af 
skraldemændene får ny arbejdsgiver. 
</p><p class=" bl-elem">
Der var ellers lagt op til, at de 350 skraldemænd ville gå i arbejde her til 
morgen, efter at de i går blev pålagt en bod i Arbejdsretten for 
overenskomststridig arbejdsnedlæggelse. Men renovationsarbejderne valgte 
altså endnu engang at gå hjem. 
</p>	
</div>

</div></body></html>
