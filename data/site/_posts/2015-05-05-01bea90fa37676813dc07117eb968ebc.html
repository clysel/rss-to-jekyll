---
layout:     post
title: 	    "Dansk deltager i USA-protest: Charlie Hebdo skal ikke præmieres"
post_author:	    
post_date:	    Tue, 05 May 2015 19:40:52 +0200
post_site:	    politiken.dk 
post_link:	    http://politiken.dk/kultur/medier/ECE2655791/dansk-deltager-i-usa-protest-charlie-hebdo-skal-ikke-praemieres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I aften amerikansk tid uddeles PEN American Center's årlige Freedom of 
Expression Courage-pris til det franske satiremagasin Charlie Hebdo ved en 
gallamiddag i New York. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er selv gammel satiriker, men en af de ting, jeg har lært er at god satire 
sparker op ad
</p>
<p class="sender">
Peter Fogtdal 
</p>
</blockquote>
</div><p>
Men det er bestemt ikke alle medlemmer af den internationale 
forfatterorganisation, der støtter op om at ære Charlie Hebdo for modet til 
at bruge ytringsfriheden. </p><p>
Den danske forfatter Peter H. Fogtdal, der er bosat i USA, har sammen med 203 
andre medlemmer af PEN sat sin signatur på en protestskrivelse mod prisen 
til Charlie Hebdo. De protesterende medlemmer mener, at Charlie Hebdo er 
islamofobisk, og at det hetzer en presset befolkningsgruppe. 
</p><p>
»Som alle PEN-medlemmer er jeg naturligvis 100 procent for ytringsfriheden, 
men jeg mener ikke, PEN skal gå ind og præmiere en avis som Charlie Hebdo, 
der konsekvent har sparket til muslimers tro«. 
</p><p>
»Jeg er selv gammel satiriker, men en af de ting, jeg har lært er at god 
satire sparker op ad. Den bør ikke sparke en marginaliseret gruppe i 
skridtet og derved skabe mere ufred i verden. Men naturligvis er synspunktet 
kontroversielt på grund af de grusomme mord i Paris, og naturligvis skal 
Charlie Hebdo fortsætte med at sparke ud efter dem, de har lyst til. Det 
skal bare ikke præmieres af en humanistisk forening som PEN!«, skriver Peter 
Fogtdal i en mail til Politiken. 
</p><p><b class="ext-link">LÆS MERE</b><a class="embeddedlink" href="http://politiken.dk/kultur/boger/ECE2644750/forfattere-naegter-at-hylde-charlie-hebdo/">Forfattere nægter at hylde Charlie 
Hebdo</a></p><p>
Protesterne startede med, at seks prominente forfattere - Peter Carey, 
Francine Prose, Michael Ondaatje, Rachel Kushner og Taive Selasi - 
bekendtgjorde, at de ikke ønskede at være til stede ved prisoverrækkelsen, 
hvor de var inviteret. Siden har 198 af PEN's omkring 3.500 medlemmer 
skrevet under på en protest mod, at det franske satireblad får prisen. 
</p><h3>
Aviser: Prisen er berettiget 
</h3><p>
Protesten fra forfatterne har mødt skarp kritik i de amerikanske medier, som 
ellers traditionelt sætter en helt anden dyd i at beskytte religion mod hån 
i forhold til Europa. Men prisen til Charlie Hebdo er fuldt berretiget, 
skriver en kommentator i The Economist. 
</p><p>
»De prosterende forfattere slutter protestskrivelsen med at sige, at prisen 
kunne været gået til en person, hvis arbejde er til gavn for menneskeheden. 
Uhæmmet ytringsfrihed er godt for menneskeheden. Charie Hebdo blev ramt af 
en brandbombe, og deres journalister blev truet og angrebet for, hvad de 
skrev om, men de blev ved med at arbejde videre. At de fortsatte med at lave 
grove og umodne tegninger kommer ikke sagen ved. At forsvare ytringsfriheden 
betyder at forsvare tale, som du ikke kan lide; ellers er det bare 
partipolitik, ikke et princip. PEN presser videre med at give prisen, som de 
skal«, lyder det hos det konservative <a href="http://www.economist.com/blogs/prospero/2015/05/charlie-hebdo-and-pen" target="_blank">The 
Economist</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2653496/konflikten-om-frihedspris-til-charlie-hebdo-vokser/">Konflikten om frihedspris til 
Charlie Hebdo vokser</a></p><p>
Den samme holdning deles også hos det mere liberale tidsskrift <a href="http://www.newyorker.com/news/daily-comment/pen-has-every-right-to-honor-charlie-hebdo" target="_blank">The 
New Yorker</a>. 
</p><p>
»De var ældre kunstnere, hvis sidste syn i livet var en maskeret mand med et 
maskingevær. Hvis ikke det er rædsel, så findes rædsel ikke. Hvis ikke det 
er forkert, så er intet forkert. Hvis forfattere ikke vil ære deres mod, 
hvis mod kan vi så ære?«, spørger kommentator Adam Gospik. 
</p><p>
Der er også flere canadiere blandt de protesterende medlemmer af PEN, men de 
har misforstået, hvilket grundlag Charlie Hebdo modtager prisen udfra, 
skriver avisen The Toronto Star i sin leder. 
</p><p>
»PEN har retten til anerkende og endda hædre Charlie Hebdo. Når de mange 
hundrede medlemmer vil klappe af bladets redaktør, Gérard Biard, vil de ikke 
gøre det for at velsigne indholdet af Charlie Hebodos ofte grove tegninger. 
Efter det forfærdelige angreb i Paris vil man manifestere en helt passende 
solidartiet med en organisation, hvis medlemmer bogstaveligt talt blev mydet 
for deres ideer«, lyder det blandt andet i <a href="http://www.thestar.com/opinion/editorials/2015/04/28/pen-america-is-right-to-recognize-charlie-hebdo-editorial.html" target="_blank">lederen</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2646420/salman-rushdie-forfattere-er-en-flok-toesedrenge/">Salman Rushdie: Forfattere er 
en flok tøsedrenge</a></p><p>
De seks tomme pladser som bordformænd ved aftenens gallamiddag blev hurtigt 
blevet fyldt ud med andre forfattere, der gerne stiller op og støtter, at 
årets Freedom of Expression Courage-pris går til Charlie Hebdo. 
</p><p>
Det er tegneserietegnerne Art Spiegelman og Alison Bechdel, skribent og 
dramatiker George Packer, den iranske forfatter Azar Nafisi og den 
fransk-congolesiske forfatter Alain Mabanckou, som skal overrække prisen, 
samt den britiske fantasy-forfatter Neil Gaiman. 
</p><p>
»Hvis vi ikke kan hylde Charlie Hebdo, så kan vi lige så godt gå hjem... Jeg 
vil være stolt over at være vært ved et bord tirsdag aften«, skriver 
sidstnævnte i en email til <a class=" bl-elem" href="http://artsbeat.blogs.nytimes.com/2015/05/03/neil-gaiman-and-art-spiegelman-among-new-table-hosts-at-pen-gala/" target="_blank">New 
York Times. </a></p><p class=" bl-elem">
Prisen bliver modtaget af Charlie Hebdo-skribenten Jean-Baptiste Thoret, der 
overlevede attentatet ved at komme for sent på arbejde 7. januar, hvor 12 
personer blev skudt og dræbt i Charlie Hebdos redaktionslokaler i Paris, 
fordi satiremagasinet havde gjort grin med - blandt mange andre - profeten 
Muhammed. 
</p>	
</div>

</div></body></html>
