---
layout:     post
title: 	    "David Lynch vil alligevel ikke lave ny Twin Peaks"
post_author:	    
post_date:	    Mon, 06 Apr 2015 11:09:20 +0200
post_site:	    politiken.dk 
post_link:	    http://politiken.dk/kultur/filmogtv/ECE2617328/david-lynch-vil-alligevel-ikke-lave-ny-twin-peaks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når den absurde kriminalserie 'Twin Peaks' næste år genopstår, bliver det uden 
David Lynch. 
</p><p>
Det er ellers ham, der oprindeligt skrev og instruerede serien, og det er ham, 
der annoncerede, at den ville genopstå. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2416672/david-lynch-bekraefter-twin-peaks-vender-tilbage/">David Lynch bekræfter: 'Twin 
Peaks' vender tilbage</a></p><p>
»Efter et år og fire måneders forhandlinger gik jeg, fordi der ikke blev 
tilbudt nok penge til at lave manuskriptet, som jeg følte, det skulle 
laves«, skriver Lynch i en kort besked til fansiden Twin Peaks Festival. 
</p><p>
Han understreger, at betalingskanalen Showtime, der skal stå for at lave og 
sende serien, stadig har den plan. Nu bare uden Lynch, der i 1990, sammen 
med makkeren Mark Frost, lod verden vide, at der findes en lille bjergby tæt 
ved den canadiske grænse, hvor uglerne ikke er, hvad de ser ud til at være, 
og hvor der er liv i skovene. 
</p><p>
»I weekenden begyndte jeg at ringe til skuespillerne, for at fortælle dem, at 
jeg ikke kommer til at instruere«, skriver Lynch. 
</p><h3>
Hele holdet samlet 
</h3><p>
Det var ellers til et jubelkor fra nørdmiljøet, at Frost og Lynch kryptisk og 
koordineret på hver deres twitterkonto kunne skrive, at »det tyggegummi, du 
kan lide, kommer tilbage med stil« for herefter at bekræfte, at den var god 
nok. 
</p><p>
Twin Peaks får en tredje sæson i 2016, hvilket filmfolket på efterbevilling 
fandt ud af giver god mening, fordi det netop er 25 år siden, at Laura 
Palmer kryptisk sagde »<a target="_blank" href="https://www.youtube.com/watch?v=BL57-9171pk">Vi 
ses igen om 25 år</a>« til seriens hovedperson, Dale Cooper. Det skete 
i seriens afsnit 29. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2357464/politikens-streaming-guide-derfor-skal-du-se-eller-gense-twin-peaks/">Politikens streaming-guide: 
Derfor skal du se eller gense Twin Peaks</a></p><p>
Da det kom frem, at hovedmændene havde haft ideen til en tredje sæson i 
baghovedet i et kvart århundrede, begyndte de gode nyheder for seriens fans 
lige så stille at dryppe ind. 
</p><p>
Ja, Kyle MacLachlan kom tilbage for at spille Agent Cooper. Ligesom Dana 
Ashbrook skal være Boby Briggs igen, Catherine E. Coulson den mystiske Log 
Lady (eller Kævlekvinde, hvis man orienterer sig efter de danske 
undertekster) og Ray Wise skal igen være den dansende bindegale Leland 
Palmer, der får gråt hår over en nat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2416949/agent-cooper-melder-sig-klar-til-et-nyt-besoeg-i-twin-peaks/">Agent Cooper melder sig klar 
til et nyt besøg i Twin Peaks</a></p><p>
Og ja, der ville også være masser af »damn good coffee«, som endte med at 
blive et populært hashtag på de sociale medier. <span class="img-contimg-fl-right"><img class="image inlineLightBox" src="http://multimedia.pol.dk/archive/00926/TWIN_PEAKS_926131x.jpg" alt="" border="0"/><span class="caption"><span class="f-img-caption">Duo. 
</span>Audrey Horne ser beundrende på Dale Cooper, som hun er godt gammeldags skolepigevarm på. Foto: Pr</span></span></p><p>
»Jeg elsker Twin Peaks-verdenen, og jeg ville ønske, at det kunne have flasket 
sig på en anden måde«, skriver Lynch til fansiden og understreger igen, at 
Showtime ikke har nogen plan om at skrotte serien helt. Det er bare 
hovedmanden selv, der ikke skal være med. 
</p><p>
I et interview med ABC i sidste måned, sagde David Lynch uden konkret at nævne 
den nye serie af Twin Peaks, at han ikke kunne forstå instruktører, der 
ville gå med til projekter, hvor de ikke havde 100 procent kreativ frihed og 
det sidste ord i alle sammenhænge. 
</p><p>
»Det er et mareridt, når du ikke har friheden til at lave det, du gerne vil«, 
sagde <a target="_blank" href="http://www.abc.net.au/radionational/programs/booksandarts/david-lynch-at-goma/6321856">han</a>. </p><p class=" bl-elem">
Det var ikke Lynch selv, der instruerede alle afsnit af den oprindelige serie. 
Faktisk instruerede han kun seks ud af de 30 afsnit. Han var dog med i 
processen hele vejen igennem, hvilket ikke lader til at blive tilfældet med 
de ni kommende afsnit, som Lynch egentlig havde sagt, at han selv ville 
instruere alle sammen. 
</p>	
</div>

</div></body></html>
