---
layout:     post
title: 	    "Se solformørkelsen gennem en hjemmelavet solkikkert"
post_author:	    
post_date:	    Wed, 18 Mar 2015 05:00:46 +0100
post_site:	    politiken.dk 
post_link:	    http://politiken.dk/viden/ECE2589943/se-solformoerkelsen-gennem-en-hjemmelavet-solkikkert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På fredag bliver Jorden ramt af en solformørkelse. Den vil være total på 
Færøerne og på Svalbard, men Danmark kan også godt være med gennem en delvis 
solformørkelse: Klokken 10.48 vil solskiven være dækket mellem 81-85 
procent, fordi månen glider ind foran Solen. 
</p><p>
Det sker med mange års mellemrum, så det gælder om at være helt klar til på 
fredag, og vi krydser fingre for, at det bliver godt vejr. Desværre er 
solformørkelsesbrillerne blevet revet væk fra hylderne, men der er heldigvis 
andre måder man kan blive vidne til det fascinerende himmelfænomen uden at 
skade øjnene. For husk man må aldrig kigge direkte op i Solen, da det kan 
give uoprettelige skader på din nethinde. 
</p><h3>
Eksperiment 1: Byg din egen solkikkert 
</h3><p>
Du skal bruge: 
</p><p>
• En skotøjsæske eller anden papkasse 
</p><p>
• Sølvpapir 
</p><p>
• Hvidt papir 
</p><p>
• Tape 
</p><p>
• En nål eller en papirklips 
</p><p>
• En hobbykniv 
</p><p>
• En saks 
</p><h3>
Hvordan: 
</h3><p>
1. Klip et hul i enden af skotøjsæsken 
</p><p>
2. Dæk hullet til med sølvpapir, tape det fast og prik et lille hul i 
sølvpapiret 
</p><p>
3. Tag låget af skotøjsæsken og sæt et stykke hvidt papir op i den anden ende 
af skotøjsæsken. Det er ligesom lærredet i en biograf og det er her du vil 
solformørkelsen live 
</p><p>
4. Klip et hul i den lange side af kassen. Monter et paprør fra en toilet- 
eller køkkenrulle eller lav selv et rør ved at rulle et stykke papir sammen. 
Røret skal pege ned mod det hvide lærred og væk fra hullet i sølvpapiret. 
</p><p>
5. Du kan tjekke om dit solteleskop virker med lyset fra en pære. Og du kan 
simulere en solformørkelse ved at stikke et stykke pap ind foran lyskilden. 
Hvis det fungerer, så er du klar. 
</p><p>
6. Stil dig med ryggen til Solen og ”fang” den med hullet i dit sølvpapir. Kig 
ind i paprøret og du vil se Solen som en lille rund skive på det hvide 
lærred. 
</p><p>
7. Når månen glider ind foran solen, vil du blive vidne til solformørkelsen 
uden at kigge direkte op på Solen.
</p><p>
Forklaring:
</p><p>
Skotøjsæsken virker ligesom et øje eller et kamera. Lyset fra Solen trænger 
igennem det lille hul - skotøjsæskens linse - og Solen bliver projiceret hen 
på lærredet i form af en kraftigt lysende plet. Når Månen glider forbi Solen 
under solformørkelsen, vil den stjæle mere og mere lys fra Solen og det vil 
du kunne følge live mens formørkelsen sker og med sit maksimum klokken 
10.48, hvor 81-85 procent af solskiven er dækket. 
</p><h3>
Eksperiment 2: Se solformørkelsen gennem primitivt kamera 
</h3><p>
Man kan også lave et andet enkelt eksperiment, som er hurtigere at lave og 
hvor flere kan dele oplevelsen af en solformørkelse sammen. 
</p><div class="art-fakta article-box">
<h4 class="">
Solformørkelsen 20. marts</h4>
<h5>
Nyd øjeblikket på fredag, for der er lang tid til, vi kan opleve det 
fascinerende himmelfænomen igen.</h5>
<div class="fakta-body" data-buildingblock="embedded_factboxlink">
<p>
Solformørkelsen starter kl. 9.40 og slutter 11.58. Det absolutte højdepunkt 
vil være klokken 10.48, hvor solskiven vil være dækket mellem 81-85 procent 
i Danmark. Vi skal helt tilbage til 1961 og 1999 for at finde formørkelser, 
der var lige så dybe
</p><p>
Næste gang Danmark vil opleve en delvis solformørkelse er om seks år, den 10. 
juni 2021, hvor Solen vil være dækket med 25 procent. Den 12. august 2026 
vil der komme en solformørkelse, som vil minde om den, som vi bliver vidne 
til på fredag den 20. marts. 
</p><p>
Næste totale solformørkelse i Danmark er om 127 år, den 25. maj 2142. Den 
seneste totale solformørkelse vi oplevede i Danmark var for 164 år siden, 
den 25. maj 1851. 
</p><p>
Man kan ofte opleve solformørkelser et sted på Jorden. Det er oftest delvise 
solformørkelser, og de kommer cirka med et halvt års mellemrum. 
</p><p>
En total solformørkelse et givent sted på Jorden sker med cirka 370 års 
mellemrum. 
</p><p>
En solformørkelse er, når Jorden, Månen og Solen står på lige linje, så månen 
kan komme til at dække for solen. Solformørkelsen sker i en glidende 
bevægelse, når månen bevæger sig ind foran Solen og dækker for solskiven. 
</p><p class=" bl-elem">
Kilder: Orion Planetarium og Aarhus Universitet. 
</p>
</div>
</div><p/><h3>
Du skal bruge: 
</h3><p>
• 2 stykker hvid karton 
</p><p>
• Sølvpapir 
</p><p>
• Tape 
</p><p>
• En saks 
</p><p>
• En nål eller en papirklips 
</p><h3>
Hvordan? 
</h3><p>
1. Klip et firkantet hul i midten af et stykke hvidt karton 
</p><p>
2. Tape et stykke sølvpapir over hullet og prik et lille hul i sølvpapiret med 
en nål eller en papirklips 
</p><p>
3. Stil dig med ryggen til solen, så du kan se din egen skygge foran dig. 
</p><p>
4. Fang Solen med papiret, og du vil se solen som en rund skive på jorden. 
</p><p>
5. Læg det andet stykke hvide karton foran dig og ram det med din solskive. 
Læg eventuelt dette stykke papir i skyggen, mens du selv står i solen. 
</p><p class=" bl-elem">
6. Du vil nu kunne følge solformørkelsen live sammen med din familie og 
venner. 
</p>	
</div>
</div></body></html>
