---
layout:     post
title: 	    "Stærke elever trækker ikke de svage i klassen med op"
post_author:	    
post_date:	    Thu, 16 Apr 2015 21:00:38 +0200
post_site:	    politiken.dk 
post_link:	    http://politiken.dk/indland/uddannelse/ECE2631266/staerke-elever-traekker-ikke-de-svage-i-klassen-med-op/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De dygtige elever trækker de fagligt svage elever i klassen op. Troen på den 
virkning, den såkaldte ’klassekammerateffekt’, har i flere årtier været 
stærk blandt både politikere, forskere og skoleledere. 
</p><p>
Men nu viser en ny omfattende analyse, at en folkeskoleelev, der fagligt 
ligger under klassens gennemsnit, stik imod forventning ikke når et bedre 
fagligt niveau af at gå i en klasse, hvor alle andre elever i gennemsnit er 
en karakter bedre. 
</p><p>
Analysen er den første af sin art i Danmark og foretaget af den liberale 
tænketank Cepos. 
</p><p>
»Man har hidtil antaget, at det ville styrke de svage elever at gå i klasse 
med mange elever med en stærk socioøkonomisk baggrund. Men undersøgelsen 
viser, at det ikke er tilfældet«, siger Henrik Christoffersen, der er 
forskningschef i Cepos og ekstern lektor på Økonomisk Institut ved 
Københavns Universitet. 
</p><h3>
Den enkelte elev kontra gemmensnittet 
</h3><p>
Analysen er udarbejdet i samarbejde med Center for Regional- og 
Turismeforskning under Syddansk Universitet og bygger på data fra Danmarks 
Statistik. 
</p><p>
Mens tidligere undersøgelser, der har fastslået, at klassekammerateffekten 
findes, har været baseret på hele klassers gennemsnit, ser denne på, hvad 
det betyder for den enkelte elev at have fagligt stærke eller svage 
kammerater. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/fuglsang/ECE2294395/vi-svigter-de-bedste-elever-i-skolen/">Vi svigter de bedste elever i 
skolen</a></p><p>
Analysen, der er foretaget på baggrund af oplysninger om alle elever i 
folkeskolen, der gik i 9. klasse og tog folkeskolens afgangsprøve i 2012, 
viser også, at dygtige elever ikke trækkes ned af at gå i klasse med mange 
mindre dygtige. 
</p><p>
Faktisk bliver de en lille smule bedre. Meget dygtige elever bliver heller 
ikke bedre af at gå i en klasse, hvor alle andre elever er mindst lige så 
dygtige. 
</p><h3>
Tallene overrasker professor 
</h3><p>
Analysen overrasker Niels Egelund, der er professor i specialpædagogik ved 
Institut for Uddannelse og Pædagogik, Aarhus Universitet.
</p><div class="art-quote article-box">
<p class="quote"/>
<blockquote>
<p class="quote-txt">
Den nye viden er superinteressant, men også bekymrende 
</p>
<p class="sender">
</p><p class=" bl-elem">Niels Egelund, professor</p> 

</blockquote>
</div><p>
»Vi havde troet, at klassekammerateffekten var mere entydig – at de stærke 
elever alene er med til at løfte de svage elever. Det er det mantra, vi er 
gået ud fra hele tiden. Den nye viden er superinteressant, men også 
bekymrende«, siger Niels Egelund, der efter at have læst analysen ser et 
behov for at »gøre noget mere« for at løfte den svageste gruppe 
elever:</p><p>
»Vi må finde ud af, hvordan vi gennemfører en undervisning, der sikrer, at den 
svageste tredjedel løftes mest muligt. Og vi må blive bedre til at stille 
større krav til de stærkeste elever, så de også løftes«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2514493/privatskolerne-er-fluepapir-for-elitens-boern/">Privatskolerne er fluepapir 
for elitens børn</a></p><p>
Ifølge Claus Hjortdal, der er formand for Skolelederforeningen, bruger 
skolerne klassekammerateffekten, når de sammensætter klasserne. 
</p><p>
»Vores tilgang i den danske folkeskole, når vi har dannet klasser, har været, 
at vi sikrer en stor spredning. Ikke kun i forhold til elevernes karakterer, 
men også i forhold til det sociale«, siger Claus Hjortdal, der mener, at 
skolerne fortsat skal sammensætte klasserne, som de plejer. 
</p><p>
»Set ud fra et karaktersyn kan det godt være, at det ikke nødvendigvis er det 
mest rigtige, men ud fra et socialt og menneskeligt hensyn er det. Men det 
er interessant forskning og noget, vi skal være opmærksomme på, fordi 
folkeskolen er god til at løfte midtergruppen, men ikke til at løfte den 
bedste og den nederste del«, konstaterer han. 
</p><h3>
Værdi i forskellighed 
</h3><p>
Mette With Hagensen, der er formand for Skole og Forældre, er overrasket og 
ærgerlig over resultaterne, som hun mener, skolebestyrelserne skal tage til 
sig, når de formulerer principper for klassedannelse: »Vi har altid haft 
blandede klasser med intentionen om at løfte eleverne. Det er ærgerligt, 
hvis det så ikke er sket. Samtidig skal vi holde fast i, at det er en værdi, 
når børnene går i en klasse med nogen, der er forskellige fra dem selv«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2520459/humoeret-og-fagligheden-forsvandt-med-skolereformen/">Humøret og fagligheden 
forsvandt med skolereformen</a></p><p>
Henrik Christoffersen vurderer, at politikerne i for høj grad generelt bygger 
skolepolitik på klassekammerateffekten. 
</p><p>
»Men der skal man altså ikke tro, at eleverne kan hjælpe hinanden op. En bred 
klassesammensætning repræsenterer i virkeligheden en stor pædagogisk 
udfordring for lærerne, der både skal have de skarpeste og de svageste med«, 
siger han. 
</p><h3>
Klassekammerateffekten skal ikke stå alene 
</h3><p>
Undervisningsminister Christine Antorini (S) afviser, at 
klassekammerateffekten fylder for meget i skolepolitikken. 
</p><p>
»Mange undersøgelser viser, at det har betydning, når elever lærer sammen og 
af hinanden. Klassekammerateffekten kan naturligvis ikke stå alene. Læreren 
og det pædagogiske personale har en stor opgave i at etablere nogle 
læringsmiljøer i klassen og på skolen, der også løfter elever, der kommer 
fra familier med uddannelsessvag baggrund«, skriver hun i en mail til 
Politiken. 
</p><p>
Samtidig erkender hun, at folkeskolen »ikke er god nok« til at løfte elever, 
der har »sociale eller personlige udfordringer«: 
</p><p class=" bl-elem">
»Det er en af grundene til, at vi har gennemført en folkeskolereform med mere 
tid til bedre læring for alle elever«. 
</p>	
</div>

</div></body></html>
