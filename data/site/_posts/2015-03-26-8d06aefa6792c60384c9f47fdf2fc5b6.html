---
layout:     post
title: 	    "Norsk komedie hænger den ynkelige moderne mand til tørre - med bar røv"
post_author:	    
post_date:	    Thu, 26 Mar 2015 18:39:47 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2605143/norsk-komedie-haenger-den-ynkelige-moderne-mand-til-toerre---med-bar-roev/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ikke kun takket være Knausgårds ’Min kamp’ står Norge stærkt i den såkaldte 
autofiktion, hvor skellet mellem fiktion og selvbiografi ophæves – og skaber 
ny ’ærlighedsfiktion’. Centralt står den mere poetisk raffinerende Tomas 
Espedal. Ole Giævers film hedder på norsk ’Mot naturen’. En af Espedals 
bøger ’Imot naturen’. 
</p><div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
MOD NATUREN
</p><p>
Instr.: Ole Giæver. Norge, 2014. 80 min.
</p><p class=" bl-elem">
Sædekomedie, biografpremiere
</p>
</div>
</div><p>
Giæver nævner ikke Espedal, men trods forskellene er der et slægtskab. Begge 
er hudløst ’ærlige’ beskrivelser af en dobbeltbevægelse. Bevægelsen ud mod 
naturen og modstanden imod det naturlige. Altså en eksistentiel klassiker. 
Forstærket på norsk grund, hvor naturen tilbedes som den menneskelige 
friheds naturlige udfoldelsesrum, mens en stærkt puritansk tradition taler 
dunder til drifterne. </p><p>
Selv om skuespilleren og instruktøren Ole Giæver betjener sig af et fiktivt 
jeg – Martin – er ’Mod naturen’s koncept inspireret af Knausgårds 
postulerede hyperærlighed og sproglige ligefremhed. Forsøget på at snyde 
bevidstheden peger også i Martins løbemonologer tilbage til <i>stream 
of consciousness</i>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596574/the-gunman-med-sean-penn-foregaar-i-en-simplificerende-machoverden/">'The Gunman' med Sean Penn 
foregår i en simplificerende machoverden</a></p><p>
Da den nogle og tredive-årige kontormand Martin fra en lille norsk provinsby 
tager løbesko og rygsæk på og begiver sig ud på en weekend på fjeldet, 
tumler det af sted over stok og sten inden i hans hoved. Martin er taget af 
sted uden konen, som han er småtræt af, og uden den lille søn, som han ikke 
kan finde ud af at være sammen med. Kollegerne er fjollede og flirtende. Alt 
det hyggelige og bekvemme i rutinerne både ude og hjemme frister og 
frastøder den frustrerede enspænder Martin. 
</p><p>
De fleste vil føle sig afluret 
</p><p>
Martin er en norsk gut, der har styr på det med naturen, så længe det ikke er 
hans egen. Martin løber på en gyngende grund af spørgsmål. Er livet for 
kedeligt og for kort til at være det? Er der mere spændende på den anden 
side af det næste bjerg? Burde man ikke få mere og sjovere sex og barbere 
kønshårene igen? Hvornår gik der uldne sokker i erotikken? Hvis nu jeg blot 
var mere <i>til stede, </i>ville alt måske være anderledes? 
</p><div class="art-quote article-box">
<p class="quote"/>
<blockquote>
<p class="quote-txt">
Burde man ikke få mere og sjovere sex og barbere kønshårene igen? Hvornår gik 
der uldne sokker i erotikken?
</p>
</blockquote>
</div><p>
Styrken og svagheden i Ole Giævers Martin-monolog er dens almengyldighed. 
Næppe mange mænd (og kvinder) vil ikke føle sig afluret i et eller andet 
omfang. Det er tiden, der taler. Samtidig er Martin så gennemsnitlig på alle 
måder, at det i længden er svært at fastholde interessen for ham. </p><p>
Som en gal motionist på flugt fra sin hverdag, sin cykelhjelm og sin 
dødelighed okser Martin af sted. Mens han (over)vejer og finder sit liv for 
let, spænder naturen ben. Der er både sugende sump, natlige mareridt og 
erotiske jenter på fjellet. Som da han var barn, tisser han i sengen. Ikke 
engang sin blære kan man kontrollere. Og så må der løbes med rumpen bar. 
Måske kan man løbe så hurtigt, at man for en gangs skyld mister sig selv af 
syne? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2604966/cronenbergs-bedste-film-laenge-er-et-fucked-mareridtsvaerk-om-hollywood/">Cronenbergs bedste film længe 
er et fucked mareridtsværk om Hollywood</a></p><p>
Martin er den nordiske tvivler i moderne løbetøj og pinagtig selvbevidsthed. 
Uden noget egentligt projekt ud over at holde sig i topform. Frustreret af 
sine egne urolige drømmes mangel på substans vil Martin nødig se i øjnene, 
at det mest kedelige ved hans liv, er ham selv. 
</p><p class=" bl-elem">
Som i Ruben Østlunds ’Force majeure’ er det den ynkelige moderne mand, der 
bliver hængt til tørre. Med bar røv udstillet for alle. ’Force majeure’ er 
på alle måder en mere raffineret debatfilm, men det vittigt masochistiske 
orienteringsløb ’Mod naturen’ er bestemt ikke uden evner. 
</p>	
</div>
</div></body></html>
