---
layout:     post
title: 	    "Skolevinderen: »Matematik er jo sprog«"
post_author:	    
post_date:	    Tue, 28 Apr 2015 07:36:03 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2645745/skolevinderen-matematik-er-jo-sprog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Kamilla og Elise betragter et regneark på en computer. 
</p><p>
»Jeg kan godt se, at måden, du har gjort det på, er rigtig, men her skal du 
bare sige det der tal ganget med 100 i stedet for det her tal«, siger 
Kamilla og flytter en finger fra det ene tal på skærmen til det andet. 
</p><p>
»Okay«, svarer Elise og laver udregningen igen. 
</p><p>
»Ja, det er rigtigt. Så har du beregnet, hvor meget dyrere hjemturen bliver 
end udturen«, siger Kamilla begejstret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2645672/politikens-undervisningspris-vinderne-er-kaaret/">Politikens Undervisningspris: 
Her er vinderne</a></p><p>
Umiddelbart skulle man tro, at det er en matematiklærer, der hjælper en 
skoleelev, men faktisk er det en elev fra 9. klasse, der underviser en fra 
8. klasse. Resten af eleverne i klasseværelset på Brobyskolerne i Brobyværk 
på Fyn sidder også parret med en elev fra et andet klassetrin. 
</p><p>
Matematiklæreren Vini Bahl Hansen observerer eleverne, og i ny og næ er der 
nogle, der beder hende om »ekstra hjælp«, som en elev siger. 
</p><p>
Eleverne fra 9. b overtager typisk undervisningen en halv time en gang om 
ugen. Det gavner nemlig både de ældre og de yngre elever, forklarer Vini 
Bahl Hansen, der blev indstillet til Politikens Undervisningspris af en 
kollega. 
</p><p>
Nu har grundskolekategoriens ekspertpanel besluttet at tildele Vini Bahl 
Hansen hovedprisen, fordi hun formår at stimulere elevernes nysgerrighed og 
lyst til at lære. Blandt andet ved at lade elever undervise elever. 
</p><p>
»Det er lidt sjovt, for man snakker jo meget om, at der ikke er tid til 
forberedelse af det ene og det andet, men jeg udnytter bare eleverne«, siger 
Vini Bahl Hansen og smiler af den ironiske kommentar. 
</p><p>
»Eleverne vokser meget med opgaven, fordi de ældste går ind og får den der 
voksenrolle, hvor de skal være lidt mere seriøse. Og de yngre synes, det er 
sejt, at der kommer nogle, der er lidt ældre ind i klassen, og de tænker 
’yeah, næste år er det os’«, siger læreren. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/FYN__Politikens_Und_931603y.jpg" alt="" border="0"/></span></p><p>
Det er vigtigt for hende, at eleverne bruger deres ord så meget som 
overhovedet muligt, for »matematik er jo sprog«, som hun konstaterer. 
</p><p>
Det samme gælder i hendes fysik og kemi-lektioner, hvor hun blandt andet 
afholder kemishows med eleverne. Generelt får hendes elever lov til at holde 
mange fremlæggelser, så de kan øve sig i de naturvidenskabelige ’sprog’. 
</p><p>
»Alle mine elever tør at stille sig frem og holde et oplæg. Og det er jo en 
fantastisk egenskab, når de skal videre«, siger Vini Bahl Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2642210/politikens-undervisningspris-moed-de-fem-nominerede-grundskolelaerere/">Politikens Undervisningspris: 
Mød de fem nominerede grundskolelærere</a></p><p>
Ved et af bordene i klasseværelset sidder 15-årige Mads og 16-årige Johan. De 
er ved at udregne tværsnittet for en tunnel. En opgave, som Johan lavede for 
et år siden: 
</p><p>
»Men det er jo lidt lang tid siden«, siger han, men det er nu ikke, fordi det 
er en svær opgave for ham. 
</p><p>
»Det er ret fint at køre på tværs af klasser, så lærer man hinanden at kende. 
Og så er det sjovt at prøve at undervise«, siger Johan, mens Mads mener, at 
han lærer mere, når han får eneundervisning. 
</p><p>
»Når vi sidder 20 og får undervisning af en lærer, synes jeg ikke, man lærer 
nær så meget, som når man sidder sammen en og en«, siger han. 
</p><p>
Skal Vini Bahl Hansen fremhæve sit bedste undervisningskneb, er det tilgengæld 
ikke en konkret metode, men det faktum, at hun brænder for sine elever. 
</p><p class=" bl-elem">
»Jeg tror jo på alle elever. Man skal bare finde potentialet i dem«. 
</p>	
</div>

</div></body></html>
