---
layout:     post
title: 	    "Slut med at betale fiktive momsregninger"
post_author:	    
post_date:	    Thu, 09 Apr 2015 06:33:49 +0200
post_site:	    politiken.dk 
post_link:	    http://politiken.dk/oekonomi/ECE2620381/slut-med-at-betale-fiktive-momsregninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For tre år siden stævnede en kunde forsikringsselskabet Tryg. Han mente, at 
Tryg havde betalt for lidt i erstatning efter et færdselsuheld. 
</p><p>
Kunden tabte sagen og skulle betale sagsomkostninger til Tryg på 50.000 
kroner, og så kunne denne relativt banale sag være sluttet her. Men det 
gjorde den ikke. Kunden og ikke mindst hans advokat vandt en principiel sejr 
på en anden front. 
</p><p>
Tryg ønskede nemlig, at kunden skulle betale 25 procent i moms af 
sagsomkostningerne – 12.500 kroner, så den samlede regning kom op på 62.500 
kroner. 
</p><p>
Forsikringsselskaber er ellers på linje med faglige organisationer som LO og 
Dansk Arbejdsgiverforening momsfritaget og skal altså ikke betale moms. Tryg 
var i sagen repræsenteret af en advokat, der er ansat i selskabet, så det 
havde ingen udgift til moms.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2512170/flertal-uden-om-regeringen-vil-styrke-borgere-i-retssager-mod-staten/">Flertal uden om regeringen vil 
styrke borgere i retssager mod staten</a></p><p>
»Det er simpelthen ikke rimeligt, at forsikringsselskaber – i dette tilfælde 
Tryg – skal have ekstraindtægter, som de blot kan putte i deres kasse, fordi 
de ingen udgifter til moms har«, siger advokat Karsten Høj, partner i 
advokatfirmaet Elmer &amp; Partnere.
</p><div class="art-quote article-box">
<p class="quote"/>
<blockquote>
<p class="quote-txt">
</p><p>
Det vil altså sige, at skatteyderne kommer til at kompensere forsikringsselskaberne 
for udgifter, som ikke eksisterer
</p><p/><p class=" bl-elem"/>

<p class="sender">
Karsten Høj, advokat 
</p>
</blockquote>
</div><p/><p>
»Hvis retten i Glostrup havde benyttet den almindelige praksis, så havde min 
klient skullet betale 12.500 kroner af egen lomme«, siger advokaten videre.
</p><p>
Landets domstole har trods momsfritagelse af forsikringsselskaber typisk lagt 
moms oven i de sagsomkostninger, som tabende parter har skullet betale til 
Tryg og andre forsikringsselskaber. Men Retten i Glostrup afviste i den 
aktuelle sag at lægge moms oven i de 50.000 kroner. 
</p><p>
Tryg var ikke tilfreds med afgørelsen, så det indbragte sagen for Østre 
Landsret, som i 2014 kom til samme resultat som byretten. Men Tryg stoppede 
ikke.
</p><p>
Procesbevillingsnævnet gav forsikringsselskabet lov til at gå til Højesteret. 
Landets højeste retsinstans er nu kommet til samme resultat som de to lavere 
instanser: Kunden skal ikke betales moms af sagsomkostningerne.
</p><h3>
Tryg retter ind
</h3><p>
I Tryg bliver dommen taget til efterretning.
</p><p>
»Vi er glade for at have fået en principiel afgørelse, så ved vi, hvad vi har 
at rette os efter«, siger kommunikationschef Kasper Riis, Tryg. 
</p><p>
I kan vel ikke være glade for at tabe en sag, som I har ført hele vejen til 
Højesteret?
</p><p>
»Der har været lidt forskellig retspraksis, så vi nogle gange har fået moms af 
sagsomkostningerne og andre gange ikke, så derfor er vi glade for at få 
nogle præcise retningslinjer«, siger Kasper Riis. Spørgsmålet er så, om 
udsigten til lavere omkostninger vil få flere kunder til at føre sager mod 
forsikringsselskaberne.
</p><p>
»Jeg tror ikke, at afgørelsen vil påvirke antallet sager, og der er heller 
ikke lagt op til at ændre på, at vi har ansat advokater«, siger Kasper Riis. 
</p><p>
Brancheorganisationen Danske Advokater, der repræsenterer de selvstændige 
advokater, har længe været forarget over, at blandt andet 
forsikringsselskaber fik godtgørelse for momsudgifter. 
</p><h3>
Sagsanlæg er dyre
</h3><p>
Derfor gik de ind sagen som såkaldt biintervenient. Karsten Høj er siden 
blevet mellem af Danske Advokaters bestyrelse, og taler derfor også på 
branchens vegne. 
</p><p>
»Omkostninger betyder en hel del for ganske almindelige borgere, når de 
overvejer om, de skal anlægge sag mod et forsikringsselskab. Har borgeren en 
retshjælpsforsikring, så er der et loft over, hvor store omkostninger 
vedkommende kan få dækket. Det er lige sat op fra 100-125.000 til 
175-200.000 kroner, men trods det kan retssagens samlede omkostningerne til 
for eksempel retsafgifter, speciallægeerklæringer, udgift til egen advokater 
og så altså i tilfælde af nederlag sagsomkostninger til modparten godt 
overstige loftet. Borgeren skal så selv betale den del af beløbet, som 
overstiger loftet«, siger Karsten Høj og understreger:
</p><p>
»Derfor betyder det noget, om der skal betales 25 procent oven i 
sagsomkostningerne, hvis sagen bliver tabt«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1842576/firmaer-staar-i-koe-for-at-foere-retssager-for-staten/">Firmaer står i kø for at føre 
retssager for staten </a></p><p>
I en række sager får borgerne fri proces til at føre en sag. 
</p><p>
Det vil sige, at det er statskassen betaler borgerens omkostninger ved en sag. 
Det vil i givet fald så også omfatte sagsomkostningerne til modparten, hvis 
sagen bliver tabt. 
</p><p>
»Det vil altså sige, at skatteyderne kommer til at kompensere 
forsikringsselskaberne for udgifter, som ikke eksisterer«, siger Karsten Høj.
</p><p>
I den seneste halve snes år har en række store forsikringsselskaber ansat 
flere og flere egne advokater. Danske Advokater mener, at ekstraindtægterne 
fra momskompensation forvrider konkurrencen.
</p><p class=" bl-elem">
»Selskaberne har hentet advokater hos de selvstændige advokater, fordi det var 
en god forretning. Og her har momskompensationen været med til at finansiere 
ansættelser af advokater, og flytte forretning fra de selvstændige advokater 
over i forsikringskoncerner«, siger Karsten Høj. 
</p>	
</div>

</div></body></html>
