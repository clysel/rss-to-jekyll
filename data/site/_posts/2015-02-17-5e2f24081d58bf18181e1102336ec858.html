---
layout:     post
title: 	    "Rekordmange unge donerer blod i hovedstaden"
post_author:	    
post_date:	    Tue, 17 Feb 2015 13:31:56 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2549244/rekordmange-unge-donerer-blod-i-hovedstaden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et stik i armen skræmmer tilsyneladende ikke de danske unge. 
</p><p>
Sidste år meldte 13.563 sig som nye bloddonerer i Region Hovedstaden, hvilket 
er en stigning på 16 procent i forhold til 2013. Det er især unge, der i 
stigende grad vælger at få tappet blod for at hjælpe andre. Op imod 70 
procent af de nye tilmeldte sidste år var således under 30 år. 
</p><p>
»Den danske blodforsyning hviler i høj grad på frivillige hænder, så vi er 
glade for, at så mange unge har meldt sig som bloddonorer. De unge er med 
til at sikre, at vi kan opretholde et naturligt flow i antallet af 
bloddonorer, da mange af de lidt ældre donorer med tiden falder for 
aldersgrænsen på 67 år, eller måske bliver syge, så de ikke længere kan give 
blod«, siger Merle Wiborg Romose, der er ansvarlig for kommunikation og 
marketing hos Bloddonorerne i Region Hovedstaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2531078/hvorfor-maa-jeg-ikke-vaere-bloddonor-i-danmark/">Hvorfor må jeg ikke være 
bloddonor i Danmark?</a></p><div class="art-fakta article-box">
<h4 class="">
Fakta om bloddonation</h4>
<div class="fakta-body" data-buildingblock="embedded_factboxlink">
<ul><li>Sidste år var cirka 65.000 bloddonorer registreret i Region Hovedstaden. </li><li>På Landsplan er der cirka 220.000 bloddonorer, der giver cirka 300.000 portioner 
blod om året. </li><li class=" bl-elem">Som donor giver man blod 1, 5 gange om året i gennemsnit. Nogle bliver 
kun tappet én gang, men andre giver blod fire gange om året. </li></ul><p class=" bl-elem"><i class=" bl-elem">Kilde: Bloddonorerne RegionH</i></p>
</div>
</div><p/><h3>
Mændene er bedre donorer 
</h3><p>
Det er især de yngre kvinder, der smøger ærmene op for at donere blod. 62 
procent af de nye tilmeldte er kvinder. Og selv om Bloddonorerne i Region 
Hovedstaden glæder sig over, at så mange kvinder vælger at gøre noget ved 
overvejelserne og får sendt tilmeldingen af sted, så er den skæve fordeling 
mellem kønnene problematisk. 
</p><p>
»Det er i stigende grad kvinder, der står for bloddonation, men det er 
vigtigt, at vi får mændene med også. Mænd er generelt set mere stabile 
bloddonorer, fordi de ofte ikke har en lige så lav blodprocent som kvinder, 
de har en bedre blodvolumen, og så skal de ikke i karantæne i forbindelse 
med graviditet«, siger Merle Wiborg Romose. 
</p><p>
Derfor vil de også i 2015 med kampagner forsøge at skubbe lidt til de yngre 
mænd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE1760822/er-boesser-ikke-rigtige-maend/">Er bøsser ikke rigtige mænd? </a></p><p>
Nålefobi, kan de ikke gøre noget ved hos bloddonererne. I stedet håber de, at 
mulighederne for at fortælle omverdenen, at man donerer blod, kan få endnu 
flere til at give blod i den gode sags tjeneste. 
</p><p>
»Det, at man kan gøre noget godt for andre, er allerede en del af tidsånden, 
derfor vil vi også udvikle vores værktøjer på især de sociale medier, så man 
i højere grad kan vise omverdenen, at man er bloddonor. Det er en dejlig 
situation vi er i øjeblikket, vi skal bare lige have mændene med også «, 
siger Merle Wiborg Romose. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sundhedogsygdom/ECE1384372/bloddonorer-faar-karantaene-efter-sommerferie-i-europa/">Bloddonorer får karantæne 
efter sommerferie i Europa</a></p><p class=" bl-elem">
Alene i hovedstaden skal der rekrutteres cirka 10.000 donorer om året, da der 
hvert år er en udskiftning af donorkorpset på omkring 12 procent. 
</p>	
</div>
</div></body></html>
