---
layout:     post
title: 	    "Britisk politi sætter en stopper for udbredt botnet"
post_author:	    Martin Bernth
post_date:	    Thu, 26 Feb 2015 09:03:07 +0000
post_site:	    www.version2.dk 
post_link:	    http://www.version2.dk/artikel/britisk-politi-saetter-en-stopper-udbredt-botnet-86536?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Britisk politi har effektivt lukket ned for spredningen af et omfattende botnet, der skal have inficeret mere end tre millioner computerer med malware. Den ondsindede software gav efterfølgende de kriminelle adgang til at kontrollere computeren, <a href="http://www.bbc.com/news/technology-31622306">skriver BBC.</a></p>

<p>Spredningen skete via links i phishing mails og via sociale medier, sendt fra kaprede computere, og ifølge BBC var malwaren særligt målrettet Windows-brugere. Malwaren blev angiveligt brugt til at stjæle bankoplysninger, men det fremgår ikke hvor mange penge botnettet, der er døbt 'Ramnit', har stjålet.</p>

<p>Den fælleseuropæiske enhed mod cyberkriminalitet, EC3, koordinerede en fælles indsats fra britiske, hollandske, italienske og tyske cyber-afdeling, og gik målrettet efter botnettets såkaldte comman-and-control-servere, der bruges af hackerne til at styre spredningen af malware.</p>

<p>Én af disse C&amp;C-servere blev fundet i England, hvor politiet estimere, at op mod 33.000 brugere er inficeret. Britisk politi opfordrer derfor til at efterse computeren med <a href="https://www.getsafeonline.org/news/ramnit/">dette stykke gratis software.</a></p>
  </section></div></body></html>
