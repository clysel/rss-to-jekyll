---
layout:     post
title: 	    "Tsipras i Berlin: »Vi må lære at forstå hinanden bedre«"
post_author:	    
post_date:	    Mon, 23 Mar 2015 20:02:57 +0100
post_site:	    politiken.dk 
post_link:	    http://politiken.dk/udland/int_europa/ECE2601158/tsipras-i-berlin-vi-maa-laere-at-forstaa-hinanden-bedre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om kanslerens dør står åben i Berlin, så skal Grækenlands leder ikke 
regne med at se flere penge fra eurozonen, før han har leveret en ny liste 
over landets reformplaner. 
</p><p>
Det siger forbundskansler Angela Merkel her til aften, hvor hun ellers har 
rullet den røde løber ud i Kanzleramt for den hårdt pressede græske 
regeringsleder, Alexis Tsipras. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2600034/analyse-graekenlands-leder-vil-have-mere-snor/">Grækenlands leder vil have mere snor</a></p><p>
»Der er ingen anden vej end dialog. Vi har brug for at forstå hinanden bedre«, 
siger Tsipras, som er blevet modtaget med militærparade ved sit første 
officielle besøg i den tyske hovedstad. 
</p><h3>
Græsk leder afviser flere spareplaner 
</h3><p>
Den græske leder forsikrer, at han arbejder på at »tilfredsstille alle 
parter«. Han erkender, at Grækenland også selv bærer en del af skylden for 
landets gældskrise, som Tsipras dog betegner som »et europæisk problem«. 
</p><div class="art-quote article-box">
<p class="quote"/>
<blockquote>
<p class="quote-txt">
Det program har ikke været nogen succes for os. Det har haft en ødelæggende 
effekt på vores økonomi
</p>
<p class="sender">
Alexis Tsipras, Grækenlands regeringsleder, om EU's spareplaner 
</p>
</blockquote>
</div><p/><p>
Han understreger, at den græske regering ønsker at løse problemerne med 
reformer, der ikke blot er endnu et benhårdt spareprogram. 
</p><p>
»Det program har ikke været nogen succes for os. Det har haft en ødelæggende 
effekt på vores økonomi«, siger han. 
</p><p>
Merkel forsikrer på sin side, at Tyskland kun ønsker det bedste for grækerne. 
</p><h3>
Kansleren vil ikke love flere lån nu 
</h3><p>
»Vi ønsker et økonomisk stærkt Grækenland med vækst, og mest af alt ønsker vi 
at se Grækenland komme ud af den store arbejdsløshed«, siger hun. 
</p><p>
Den tyske leder tilføjer dog, at hun ikke er i stand til at forhandle om nye 
låneaftaler med Tsipras nu, eftersom det er op til den samlede eurozone, de 
europæiske institutioner og Den Internationale Valutafond (IMF). 
</p><div class="art-quote article-box">
<p class="quote"/>
<blockquote>
<p class="quote-txt">
Vi ønsker et økonomisk stærkt Grækenland med vækst, og mest af alt ønsker vi 
at se Grækenland komme ud af den store arbejdsløshed
</p>
<p class="sender">
Angela Merkel, Tysklands forbundskansler 
</p>
</blockquote>
</div><p/><p>
Det græske besøg kommer på et tidspunkt, hvor forbundskansleren er under stort 
pres på hjemmebanen for ikke at acceptere flere lån til Grækenland. 
</p><p><b class="ext-link">HÅRD TYSK DEBAT</b><a class="embeddedlink" href="http://politiken.dk/udland/int_europa/ECE2595821/tysk-oproer-over-graesk-stinkefinger---men-var-det-bare-skraat-op-for-sjov/">Var 'Stinkefinger' bare 
skråt op for sjov?</a></p><p>
De tyske medier og mange politikere er hårde ved grækerne, og en meningsmåling 
tydede i sidste uge på, at 59 procent af Tysklands vælgerskare nu er parat 
til at smide grækerne ud af eurozonen. Så sent som midt i februar var det 48 
procent. 
</p><h3>
Tålmodigheden er ved at rinde ud 
</h3><p>
De andre eurolandes regeringer er sammen med Den Europæiske Centralbank 
hovedkreditorerne på de omkring 1.800 milliarder kroner, som tidligere 
græske regeringer har lånt siden 2010 for at redde landet fra statsbankerot. 
Og de kreditorer er ved at blive meget, meget utålmodige med den nye græske 
regering. 
</p><p>
Det understregede både Angela Merkel og Frankrigs præsident, François 
Hollande, under anspændte natlige diskussioner med Alexis Tsipras i 
forbindelse med et EU-topmøde i sidste uge. 
</p><p><b class="ext-link">LÆS OM EU-TOPMØDET</b><a class="embeddedlink" href="http://politiken.dk/udland/int_europa/ECE2596035/topmoede-kansler-merkel-og-praesident-hollande-saetter-graekerne-paa-plads/">Kansler Merkel og 
præsident Hollande sætter grækerne på plads</a></p><p>
Tsipras mener, at spareplanerne risikerer at kvæle den græske økonomi totalt. 
Den britiske avis Financial Times har offentliggjort <a target="_blank" href="http://blogs.ft.com/brusselsblog/files/2015/03/Letter_AM.pdf">et 
brev, som den græske leder sendte til Merkel</a>, Hollande og cheferne 
for EU-kommissionen og Den Europæiske Centralbank (ECB) kort før topmødet. 
</p><h3>
Bøn om hjælp i brev fra Athen 
</h3><p>
I brevet advarer Alexis Tsipras om, at det bliver »umuligt« for enhver græsk 
regering at betale landets gæld, hvis ikke ECB lemper kravene til Grækenland 
og næste portion lån garanteret af eurozonen udbetales meget snart. 
</p><p>
Ellers bliver hans regering for at betale af på lånene tvunget til at 
gennemføre en »stærk forringelse af den allerede svækkede græske 
socialøkonomi – en udsigt, jeg ikke vil tolerere«, skriver Tsipras i brevet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er svært at forestille sig, at vore partnere betragter det som muligt at 
gennemføre vellykkede reformer under så hårde krav og begrænsninger, 
inklusive den finansielle klemme, som min regering i øjeblikket arbejder 
under
</p>
<p class="sender">
Brev fra Alexis Tsipras til Angela Merkel 
</p>
</blockquote>
</div><p/><p><b class="ext-link">GRÆKENLANDS MEDICIN</b><a class="embeddedlink" href="http://politiken.dk/oekonomi/gloekonomi/ECE2561007/her-er-graekenlands-medicin-rige-skal-betale-skat-fattige-faar-maaske-hoejere-loen/">Rige skal betale skat, 
fattige får måske højere løn</a></p><p>
Med andre ord advarer den græske leder om, at han ikke vil finde sig i at 
holde op med at betale sociale ydelser til sit lands borgere for at kunne 
betale Grækenlands lån tilbage. 
</p><p>
»Det er svært at forestille sig, at vore partnere betragter det som muligt at 
gennemføre vellykkede reformer under så hårde krav og begrænsninger, 
inklusive den finansielle klemme, som min regering i øjeblikket arbejder 
under«, skriver Tsipras. 
</p><h3>
Grækerne vil diskutere en ny aftale 
</h3><p>
Han beder også om, at Grækenland og dets europæiske partnere i stedet for at 
sidde fast i »små spørgsmål om <i>cash flow</i>« i 
stedet kommer i gang med at diskutere en helt nyt låneprogram på andre 
betingelser, så den kunne blive klar i juni. 
</p><div class="art-quote article-box">
<p class="quote"/>
<blockquote>
<p class="quote-txt">
Vi overvejer ikke noget som helst nyt program
</p>
<p class="sender">
Volker Kauder, CDU's gruppeformand i Forbundsdagen 
</p>
</blockquote>
</div><p/><p>
Men det kan blive svært for kansler Merkel at acceptere på et tidspunkt, hvor 
ikke mindst hendes eget konservative parti, CDU, afviser al snak om nye lån 
til grækerne. 
</p><p>
»Vi overvejer ikke noget som helst nyt program«, siger CDU’s gruppeformand i 
Forbundsdagen, Volker Kauder, til den tyske avis Handelsblatt. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2593786/analyse-frygt-for-graesk-selvmord-forpester-moede-mellem-europas-ledere-i-dag/">Frygt for græsk 'selvmord' forpester møde 
mellem Europas ledere</a></p><p>
Tyskland og alle de andre eurolande - også grækernes sydlige naboer i Italien, 
Spanien og Portugal – fastholder deres krav om, at Grækenland overholder 
alle forpligtelser som betingelse for at få udbetalt flere lån. 
</p><p>
Den fastlåste situation betyder, at den græske statskasse nu igen er meget tæt 
på at løbe helt tør for penge. 
</p><h3>
Nervekrig og krav om krigserstatning 
</h3><p>
Det har udløst en nervekrig, hvor meningsudvekslingerne mellem den græske 
regering og de andre eurolande er blevet stadig mere barske og fornærmende. 
</p><p>
Stasminister Helle Thorning-Schmidt (S) advarede i sidste uge om en 
»upassende« tone i debatten mellem Grækenland og de andre eurolande. 
Økonomi- og indenrigsminister Morten Østergaard (R) har tidligere sagt, at 
den græske krise også risikerer at påvirke dansk økonomi. 
</p><p><b class="ext-link">ØKONOMIMINISTER</b><a class="embeddedlink" href="http://politiken.dk/oekonomi/gloekonomi/ECE2550501/oestergaard-graesk-gaeldskrise-rammer-danmark/">Græsk gældskrise rammer 
Danmark</a></p><p class=" bl-elem">
Den nye græske regering er også i færd med at genoplive krav om yderligere 
erstatning for nazisternes forbrydelser i Grækenland under Anden 
Verdenskrig. Men den slags krigserstatninger er »et lukket kapitel for os«, 
sagde en talsmand for det tyske udenrigsministerium tidligere i dag. 
</p>	
</div>
</div></body></html>
