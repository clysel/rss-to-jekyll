---
layout:     post
title: 	    "Beboer fra brændende skyskraber: »Det så ud som om ilden ville bevæge sig opad«"
post_author:	    
post_date:	    Sat, 21 Feb 2015 10:29:54 +0100
post_site:	    politiken.dk 
post_link:	    http://politiken.dk/udland/ECE2557113/beboer-fra-braendende-skyskraber-det-saa-ud-som-om-ilden-ville-bevaege-sig-opad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hundredvis af beboere fra en af verdens højeste beboelsesejendomme, Torch 
Towers i Dubai, blev i nat vækket af banken på dørene. 
</p><p>
Kort før klokken 2 om natten lokal tid stod det klart, at bygningen, der 
rummer 86 etager, var brudt i brand omkring 52. etage, og ansatte i 
bygningen løb fra dør til dør i de 676 lejligheder i skyskraberen for at få 
folk ud. Indsatsen lykkedes, og alle nåede ud med livet i behold. Én gravid 
kvinde, der havde svært ved at trække vejret, er blevet kørt på hospitalet, 
og ni andre blev behandlet for røgforgiftning på stedet, oplyser 
civilforsvaret i Dubai. 
</p><p>
Tre timer senere - klokken 4.24 lokal tid - var ilden under kontrol. 
</p><p>
»Jeg er virkelig overrasket over, hvor hurtigt de fik ilden under kontrol. Det 
så ud som om, ilden ville bevæge sig opad«, siger 33-årige R. J. Morlock fra 
Houston, der bor i ejendommen, til AP. 
</p><p>
53-årige Steve Shot fra Liverpool i Storbritannien fortæller også ifølge AP, 
at faldende, brændende materialer fra bygningen antændte endnu en brand i 
lejligheder længere nede i ejendommen. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2557027/brand-broed-ud-i-336-meter-hoej-skyskraber/">Brand brød ud i 336 meter høj 
skyskraber</a></p><p>
Glas fra bygningens facade regnede i nat ned i de omkringliggende områder, og 
en naboejendom blev midlertidigt evakueret, fordi stærk vind truede med at 
få branden til at brede sig. Efter nogle timer fik disse beboere dog lov at 
vende hjem. 
</p><p>
I de tidlige morgentimer kunne de beboere, der fortsat stod på gaden og fulgte 
slukningsarbejdet, betragte de umiddelbare skader på bygningen. Bygningens 
ydre beklædning fra omkring 50. etage fremstår nu forvreden og sort. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00915/Mideast_Emirates_Du_915156y.jpg" alt="" border="0"/><span class="caption"><span class="f-img-caption">brand. 
</span>Brandfolk og sikkerhedspersonale foran indgange til Torch Tower efter branden i nat, hvor 676 lejligheder skulle evakueres. Foto: Kamran Jabreli/AP.</span></span></p>	
</div>
</div></body></html>
