---
layout:     post
title: 	    "Fire brandfolk såret i eksplosion ved dødsbrand i København"
post_author:	    
post_date:	    Sun, 03 May 2015 12:56:35 +0200
post_site:	    politiken.dk 
post_link:	    http://politiken.dk/indland/ECE2652800/fire-brandfolk-saaret-i-eksplosion-ved-doedsbrand-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En voldsom brand i en lejlighed har søndag kostet en person livet, og sendt 
fire brandfolk på sygehuset.
</p><p>
Branden opstod i en lejlighed på Jagtvej i København, hvor der var flere 
iltflasker.
</p><p>
»Vi var blevet advaret af en nabo om, at der var iltflasker i lejligheden«, 
fortæller operationsleder Kristian Næsted fra Københavns Brandvæsen til 
Ritzau.
</p><p>
»Det var en voldsom brand, og vi blev nødt til at trænge ind i lejligheden, 
men tog vores forholdsregler«, fortsætter han.
</p><p>
Mens røgdykkerne var i lejligheden eksploderede flere af iltflaskerne, og fire 
brandfolk måtte køres til sygehuset.
</p><p>
»De tre er kommet lettere til skade, mens den sidste er kørt på hospitalet med 
chok«, siger Kristian Næsted.
</p><h3>
Brandårsag er ukendt
</h3><p>
Brandvæsnet har nedsat en undersøgelsesgruppen, der skal undersøge ulykken 
nærmere.
</p><p>
Ifølge Københavns Politi blev enkelte personer evakueret fra ejendommen i 
forbindelse med branden.
</p><p>
»Og vi har fundet en død person i lejligheden«, siger vagtchef Carsten 
Reenberg, der kort efter middag ikke vil oplyse hverken køn eller alder på 
den omkomne.
</p><p class=" bl-elem">
Årsagen til den voldsomme brand er endnu ikke kendt.
</p>	
</div>

</div></body></html>
