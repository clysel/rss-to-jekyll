---
layout:     post
title: 	    "Her er de mest berygtede kulturødelæggelser i moderne tid"
post_author:	    
post_date:	    Fri, 27 Feb 2015 20:58:40 +0100
post_site:	    politiken.dk 
post_link:	    http://politiken.dk/kultur/ECE2565968/her-er-de-mest-berygtede-kulturoedelaeggelser-i-moderne-tid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den sunnimuslimske terrororganisation Islamisk Stats voldsomme ødelæggelser i 
Mosul er ikke enestående. 
</p><p>
Dens hellige krigere har brændt historiske bøger fra den nordirakiske bys 
bibliotek og universitet og har senest smadret en lang række forhistoriske 
statuer fra nogle af de første bykulturer i verdenshistorien. 
</p><p>
Angrebet har fået Unesco til at bede om et hastemøde i FN's Sikkerhedsråd om 
ødelæggelserne. 
</p><p><b class="ext-link">LÆS MERE</b><a class="embeddedlink" href="http://politiken.dk/kultur/ECE2565928/terrororganisation-smadrer-arkaeologiske-fund-i-irak/">Terrororganisation smadrer 
arkæologiske fund i Irak</a></p><p>
Men fænomenenet med at smadre forhistorien er ikke ukendt. Her er nogle af de 
tidligere eksempler på destruktion af værker fra fortiden: 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/WWI_Cultural_Destru_916719w.jpg" alt="" border="0"/><span class="caption"><span class="f-img-caption">Afghanske 
</span>kvinder passerer de tomme huller i klippevæggen, hvor Buddha-statuerne stod. Foto: AO/Rahmat Gul</span></span><b>De afghanske buddha-statuer.</b> I begyndelsen af 2001 ødelagde 
sunnimuslimer fra Taleban de over tusind år gamle Buddhastatuer i Bamiyan i 
det centrale Afghanistan. 
</p><p>
De var 53 og 40 meter høje og var møjsommeligt hugget ud af klippevæggene. Men 
de stred mod islams billedforbud og var et udtryk for afgudsdyrkelse, fandt 
Taleban og smadrede de store statuer. 
</p><p><b class="ext-link">HÅRDNAKKET INDSATS</b><a class="embeddedlink" href="http://politiken.dk/udland/ECE3098/buddha-oedelaeggelse-tog-fire-dage/">Buddha-ødelæggelse tog fire 
dage</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Bosnia_Herzegovina__916726w.jpg" alt="" border="0"/><span class="caption"><span class="f-img-caption">Vicedirektør 
</span>Dusko Toholj besigtiger ruinerne af det sønderskudte og udbrændte nationalbibliotek efter serbernes angreb. Foto: AP/Stravato</span></span><b>Nationalbiblioteket i Sarajevo. </b>Den 25. august 1992 under krigen i 
Bosnien rettede serberne deres kanoner mod Sarajevos nationalbibliotek. 
</p><p>
Det husede mange millioner bøger, mange af dem sjældne og uvurderlige 
historiske værker, manuskripter og håndskrifter, der gik til, da 
fosforbomberne regnede ned over den store bygning. 
</p><p>
Med beskydningen forsøgte serberne tilsyneladende at slette dokumentationen 
for Bosniens flerkulturelle historie. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Mali_Fighting_916728w.jpg" alt="" border="0"/><span class="caption"><span class="f-img-caption">Biblioteksmedarbejder 
</span>ved nogle af de uerstattelige tekster fra Timbuktu inden al Qaedas forsøg på at ødelægge samlingerne. Foto: AP/Ben Curtis</span></span><b>Biblioteket i Timbuktu.</b> Den legendariske ørkenby Timbuktu i Mali husede 
indtil for et år siden et bibliotek med enestående manuskripter, der gik 
tilbage til det 11. århundrede. 
</p><p>
I januar 2013 havde sunnimuslimske al Qaeda-militser erobret store områder i 
landet, herunder Timbuktu, hvor de satte ild til samlingerne med historiske 
dokumenter om blandt andet vestafrikansk historie og tidlig islam. 
</p><p>
De ødelagde også 333 sufihelligdomme med henvisning til, at de repræsenterede 
afgudsdyrkelse. 
</p><p>
Hvad islamisterne ikke var klar over, var at lokale havde smuglet en meget 
stor del af værkerne i sikkerhed uden for byen. En del af dem blev simpelt 
hen begravet i ørkensandet for at undgå, at al-Qaeda kunne ødelægge dem. 
</p><p><b class="ext-link">REDNINGSAKTION</b><a class="embeddedlink" href="http://politiken.dk/udland/ECE1887117/timbuktus-bibliotekarer-og-historie-elskere-snoed-al-qaeda/">Timbuktus bibliotekarer snød 
al-Qaeda</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Hitler_Youth_Book_B_916736w.jpg" alt="" border="0"/><span class="caption"><span class="f-img-caption">Børn 
</span>fra Hitler Jugend i gang med bogafbrænding. Foto: AP</span></span><b>Tyskernes bogbrændinger.</b> Før og under Anden Verdenskrig var 
tyskerne meget aktive i ødelæggelser af »uønsket kultur«. I 1933 indledte de 
bogafbrændinger, hvor bøger af »u-germanske« forfattere blev dynget på 
enorme bål over alt i landet. Blandt de tekster, tyskerne ville destruere, 
var bøger af jødiske forfattere, pacifistlitteratur og bøger, der støttede 
den demokratiske Weimarrepublik. Senere fulgte de tyske angrebskrige mod 
nabolandene, hvor kunstmuseer og andet blev plyndret for værker. Mange af 
dem er aldrig genfundet. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00916/China_Youth_Red_Gua_916752w.jpg" alt="" border="0"/><span class="caption"><span class="f-img-caption">Maos 
</span>rødgardister på march under kulturrevolutionen, hvor mange historiske værker og monumenter blev knust og ødelagt. Foto: AP</span></span><b>Maos kommunistiske kulturrevolution.</b> Da de kinesiske kommunister tog 
magten gennemførte de under ledelse af Mao Zedong en omfattende ødelæggelse 
af historiske mindesmærker og genstande. Museer og templer blev lukket og 
omdannet til for eksempel fabrikker eller lignende. Målet var ifølge 
parolerne at smadre gamle ideer, gammel kultur og gamle traditioner. Det 
betød, at historiske kunstværker, tekster, mindesmærker og bygninger blev 
destrueret af rødgardister, mens musikere, forfattere og malere i stort 
omfang blev sendt på genopdragelsesarbejde i markerne. 
</p>	
</div>
</div></body></html>
