---
layout:     post
title: 	    "Italiensk instruktør gør op med sin barske barndom på det store lærred"
post_author:	    
post_date:	    Fri, 17 Apr 2015 09:46:47 +0200
post_site:	    politiken.dk 
post_link:	    http://politiken.dk/kultur/filmogtv/ECE2630269/italiensk-instruktoer-goer-op-med-sin-barske-barndom-paa-det-store-laerred/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog </h4>
<h5>
Asia Argento</h5>
<div class="fakta-body" data-buildingblock="embedded_factboxlink">
<p>
Aria Asia Maria Vittoria Rossa Argento, 39 år, <b>datter af skuespiller 
Daria Nicolodi og horrorfilm-instruktør Dario Argento</b>. 
</p><p>
Debuterede som skuespiller som niårig og havde medvirket i mere end 15 film 
før hun fyldte 13, har siden<b> medvirket i og instrueret en række film</b> 
– blandt andet den barske ’The Heart Is Deceitful Above All Things’, sunget 
og medvirket i musikvideoer for blandt andre Marilyn Manson og Placebo og 
arbejdet med performance- og videokunst. Asia Argento har blandt andet 
siddet i juryen under Cannes Film Festival. 
</p><p>
Er aktuel på filmfestivalen CPH:PIX med den <b>autobiografiske film 
’Misunderstood’</b>. Den vises 17. april klokken 16.45 i 
Cinemateket og 22. april klokken 19 i Grand. 
</p><p class=" bl-elem">
Politiken <b>mødte italieneren i hotelbaren</b> kort efter hendes ankomst 
til København torsdag 16. april.
</p>
</div>
</div><p>
»<b>Farven pink</b> vækker modstridende følelser i mig. Da jeg var en 
lille pige, købte mine forældre tre sengetæpper til mig og mine to søstre, 
som jeg delte værelse med. Min ældste søster fik et pink tæppe, min 
mellemste søster fik et gult, og jeg fik et brunt. Og det fortæller ret 
meget om, hvordan det var hjemme hos os. Jeg ville altid gerne klæde mig i 
pink og være <i>girlie</i>, men jeg var meget drenget - og er det 
stadig. Jeg klæder mig altid i sort, men hvis du spørger mig, hvad der er 
min yndlingsfarve, ville jeg sige pink. Jeg får altid mine filmtitler 
skrevet med pink, og mine vinylplader er pink«. </p><p>
»Jeg har en <b>stærk forbindelse med naturen</b>. Som barn brugte 
jeg timer på at tale med planterne på vores terrasse, hvor jeg var den, der 
passede blomsterne. Jeg sang for dem, talte med dem, gav dem vin eller tis 
blandet med vand. Alle mulige eksperimenter. Det var stærke, robuste 
planter! Derhjemme i Rom har jeg stadig en terrasse med masser af planter og 
små træer, der er mere end tyve år gamle«. 
</p><div class="art-fakta article-box">
<h4 class="">
Om 'Misunderstood' </h4>
<div class="fakta-body" data-buildingblock="embedded_factboxlink">
<p>
Filmen foregår i 1980’ernes bohememiljø i Rom og skildrer den niårige Aria, 
der lever i en omtumlet kunstnerfamilie med sine to søstre, som hun ikke har 
meget tilfælles med. 
</p><p>
Moren er sangerinde, faren skuespiller, og de slås og skændes, indtil de 
bliver skilt. 
</p><p>
Aria, der er et selvstændigt barn og for eksempel selv anskaffer sig en kat, 
må gå fra den ene forælders dør til den anden for at finde husly alt efter 
deres luner, og hun er vidne til druk, sex og stofmisbrug. 
</p><p class=" bl-elem">
På et tidspunkt opgiver det oversete barn at passe ind og blive set og elsket 
- og forlader familien.
</p>
</div>
</div><p>
»Nu, et år efter min film ’Misunderstood’ havde premiere i Italien, forstår 
jeg hvor bange, jeg har været. Jeg benægtede de autobiografiske fakta, som 
jeg nu er kommet overens med og står ved. Jeg ville ikke have, at <b>de 
autobiografiske fakta</b> skulle overskygge det universelle i filmens 
historie – at alle børn har følt sig misforstået og uretfærdigt behandlet. 
Jeg følte mig meget sårbar. Også fordi filmen skildrer ting, jeg aldrig har 
haft mod til at tale med min familie om«. </p><p>
»Min familie hørte først om filmen, da den blev vist på Cannes-filmfestival. 
Min mor læste manuskriptet, og min far ringede og spurgte ’er det sandt, at 
filmen handler om mig’?. Og jeg sagde ’nej, vil du høre, hvad den handler 
om? Den handler om mig, og hvordan jeg havde det, da jeg var ni og I blev 
skilt’. Efter visningen i Cannes <b>holdt de op med at tale til mig</b> 
i et stykke tid. Det er ok«. 
</p><p>
»Filmens voice over er faktisk poesi, jeg skrev som otteårig og fik udgivet 
som niårig. Filmen begynder med, at pigen Aria skriver ’Aria er stærk’. Det 
er taget fra <b>min rigtige dagbog</b> fra 1984«. 
</p><p>
»Min mor siger, at hun var strengere mod mig end mod mine søstre, fordi jeg 
var stærkere. Men jeg spørger mig selv, om jeg kun <b>blev stærk, 
fordi hun var streng</b>?« 
</p><p>
»Jeg var nødt til at være stærk under hele min opvækst, under mine teenageår 
og som voksen – som en kriger. Og det var falsk, en løgn. For hvis jeg ikke 
havde været tvunget ud i det, ville jeg have stået ved at være en mere 
følsom, skrøbelig person. Se! Jeg har endda fået <b>en 
tatovering, der beskytter mit hjerte</b>. Jeg ønsker ikke at kæmpe. En 
kriger er i krig, og jeg vil hellere søge efter fred«. 
</p><p>
»For mig var min mor denne her gudinde, <b>en sirene, som alle blev 
forelsket i</b>. Hun kom og gik, gav kærlighed, når det passede hende. Hun 
var denne her uopnåelige kvinde. Som barn kiggede jeg op mod månen og så 
hendes ansigt deroppe og savnede hende. For hun var der ikke meget«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/Instrukt_r_Asia_Arg_928876y.jpg" alt="" border="0"/></span></p><p>
»Musik er de bedste film, jeg har ikke har set. Det er en <b>stor 
inspiration</b> for mig som filmskaber. Jeg ser skud, som jeg aldrig vil 
være i stand til at få i kassen«. 
</p><p>
»Jeg begyndte at spille skuespil som barn, fordi jeg var så skrøbelig, så 
akavet og så genert, at jeg fandt styrke i at skabe et andet jeg og spille 
en anden. I at blive påskønnet for noget, jeg ikke var. Det tog jeg med ind 
i mit liv for at overleve. Og jeg tænkte, at det var <b>et godt trick</b> 
og brugte det indtil for et par år siden, hvor jeg i et klarsyn opdagede, at 
jeg har levet på en løgn. Det var som om jeg tændte for en kontakt og alt 
pludselig blev lyst op, så jeg kunne se, at jeg befandt mig i et stort rum, 
som jeg kun havde beboet en lille del af, fordi jeg ikke havde tilladt mig 
selv at komme videre i hele mit liv. Jeg var 37«. 
</p><p>
»<b>Selvmordforsøget</b> i filmen skete ikke i virkeligheden. Men 
jeg har helt sikkert ønsket det. Det var derfor, jeg tog det med i filmen, 
for folk indser ikke, at børn tænker på den slags for at få opmærksomhed«. 
</p><p>
»Jeg vælger at leve nu og her. Det, der bragte mig her, har jeg ikke et stort 
behov for at analysere. Jeg bryder en lænke af mørke. Det betyder ikke, at 
min næste film bliver ’Jesu liv og levned’. Jeg har stadig et særligt blik 
på verden, og det skifter ikke med et slag. <b>Min næste film vil måske 
forskrække folk</b>, der er bange for sandheden. Men det er det, jeg 
vil som instruktør: at fortælle sandheden om det, der er ødelagt inden i os. 
Men den historie, jeg vil fortælle næste gang, har håb i sig. ’Håb’ som jeg 
har tatoveret på mine fingre her, for at bliver mindet om, at man har et 
valg mellem lys og mørke«. 
</p><p>
»Jeg har forstået, at jeg bare er det medium, mine børn valgte for at komme 
ind i verden. De tilhører ikke mig. Jeg kan være et fartøj for dem. Jeg kan 
forbedre mig for dem, sørge for at sige undskyld, hvis jeg laver fejl i 
stedet for at være en fæstning af en mor. <b>Jeg vil gerne danne 
et demokrati</b> med mine børn«. 
</p><p class=" bl-elem">
»Mine forældre var meget venstreorienterede. Men hvor er ligheden i familien? 
Vi er ikke lige. <b>Familien er et diktatur</b>. Forældrene er führere og 
børnene de underlegne. Også helt bogstaveligt i højden. Forældrene går 
aldrig ned på knæ for at tale i øjenhøjde med børnene. Det prøver jeg at 
gøre. Som alenemor er jeg altid sammen med børn, og de lærer mig mere, end 
jeg kan lære dem«. 
</p>	
</div>

</div></body></html>
