---
layout:     post
title: 	    "Kronikører fra top og bund af samfundet: Den fælles fjende er splittelsen"
post_author:	    
post_date:	    Wed, 04 Mar 2015 21:07:39 +0100
post_site:	    politiken.dk 
post_link:	    http://politiken.dk/debat/ECE2573981/kronikoerer-fra-top-og-bund-af-samfundet-den-faelles-fjende-er-splittelsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For en måneds tid siden læste Esben Maaløe en Kronik i Politiken, der fik ham 
til at tænke: Yes baby, det er spot on. 
</p><p>
Den handlede om et samfund med stigende ulighed. Om en frygt for, at et stadig 
større gab mellem samfundets top og bund vil føre til magtkoncentration, 
pengestyring af politik, mere kriminalitet og flere forspildte og fortabte 
liv. Og om en bekymring for, at de to parter i stigende grad bliver fremmede 
for hinanden. 
</p><div class="art-quote article-box">
<p class="quote"/>
<blockquote>
<p class="quote-txt">
Det støder mig, at ulighed bliver fremhævet som en nødvendighed.
</p>
<p class="sender">
Magnus Harald Haslebo 
</p>
</blockquote>
</div><p/><p>
Afsenderen af Kroniken var Magnus Harald Haslebo, barn af den rigeste procent 
i samfundet. Uddannet journalist med en kandidat i politisk kommunikation og 
et arbejde som pressechef for Alternativet. Han bor i ejerlejlighed på 
Østerbro med sin kæreste og går ud med sine venner, der er advokater, læger 
og revisorer. Hans mor er uddannet psykolog, hans far er tandlæge. Uligheden 
har kun gjort ham rigere. 
</p><p><b class="ext-link">KRONIK</b><a class="embeddedlink" href="http://politiken.dk/debat/kroniken/ECE2532072/her-paa-toppen-ser-vi-ned-paa-alle-andre/">Her på toppen ser vi ned på alle andre</a></p><p>
Esben Maaløe, der læste Kroniken, er på mange måder Magnus Harald Haslebos 
modsætning. Ud over folkeskolen har han en måneds afbrudt kontoruddannelse 
og tre måneders afbrudt hf. Nu går han på »livets skole«, har tidligere 
arbejdet som computerprogrammør og musiker og er nu bartender, multikunstner 
og selvudnævnt dissident supplerende kontanthjælp. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/Esben_Maal_e_og_Mag_918161v.jpg" alt="" border="0"/><span class="caption"><span class="f-img-caption">Arbejdsløs. 
</span>»Jeg bliver så fucking hidsig, når jeg hører de priviligerede fra overklassen afsløre deres manglende kendskab til bunden«, skriver Esben Maaløe i sin kronik. Foto: Jens Dresling</span></span>
»Men det er også helt o.k., hvis du bare skriver, at jeg er arbejdsløs«, siger 
han. 
</p><p>
Esben Maaløe bor til leje på Vesterbro. Hans venner går på druk, og han kan 
også selv lide at besøge brune værtshuse og gør det gerne alene for at møde 
og snakke med folk. Hans far var kontorassistent og drak for meget, hans mor 
er maniodepressiv. Ulighed har kun gjort hans liv sværere. 
</p><p>
Da han havde læst Magnus Harald Haslebos Kronik, satte han sig til tasterne 
for at formulere samme budskab, men fra en helt anden synsvinkel. 
</p><p><b class="ext-link">KRONIK</b><a class="embeddedlink" href="http://politiken.dk/debat/kroniken/ECE2571813/her-paa-bunden-ser-vi-skaevt-til-hinanden/">Her på bunden ser vi skævt til hinanden</a></p><p>
Trods de åbenlyse forskelle deler de to kronikører en fælles bekymring: at en 
stigende ulighed i Danmark vil medføre splittelse, ufred og menneskelig 
lidelse, og den pointe er der rigtig mange, der interesserer sig for. Over 
180.000 har indtil videre læst de to Kroniker. 
</p><p>
»Det, Magnus skriver, illustrerer fuldstændig de ting, som jeg oplever. Hver 
gang han prøvede at slå en lille skæv streg i sandet, kom der nogen og 
rettede ham op. Jeg har haft den omvendte oplevelse. Ligegyldigt hvad fanden 
jeg egentlig gjorde, blev jeg skubbet til side. Men vi har den samme pointe 
om, hvor farligt det er, at vi ikke kender hinanden«, siger Esben Maaløe. 
</p><h3>
Vi isolerer os i top og bund 
</h3><p>
Kroniken »væltede ud af fingrene på ham«; han sendte den til Magnus Harald 
Haslebo, som han havde fundet på Facebook, og som fik beskeden på sin mobil. 
</p><p>
»Jeg var inde på Christiansborg. Da jeg læste den igennem, sad jeg faktisk og 
rystede. Pointen i min Kronik er netop, at jeg ikke har en kropsliggjort 
følelse af det at være ulige fra bunden. Jeg kan ikke mærke det, og det er 
det, uligheden gør. Den isolerer os i top og bund, så vi aldrig mærker 
hinanden. Esbens Kronik er hamrende god. Lidt flere bandeord, end jeg ville 
bruge, men jeg følte det«, siger han. 
</p><div class="art-fakta article-box">
<h4 class="">
Mød kronikørerne</h4>
<div class="fakta-body" data-buildingblock="embedded_factboxlink">
<p>
Du kan høre de to kronikører, Esben Maaløe og Magnus Harald Haslebo, ved et 
debatmøde i Politikens Hus mandag 9. marts kl 17-18. 
</p><p><b>Tilmelding nødvendig via: </b></p><p><a class=" bl-elem" href="http://www.politikenbillet.dk">www.politikenbillet.dk</a></p><p class=" bl-elem">
(Vi åbner for tilmelding i morgen kl 12) 
</p>
</div>
</div><p/><p>
Hvor Magnus Harald Haslebo bruger sin Kronik på at fortælle om en bekvem 
barndom, rigeligt med økonomiske midler og muligheden for at låne flere i 
banken på sit glatte, velhavende ansigt, fortæller Esben Maaløe om en 
opvækst med fraværende forældre, beskedne midler, småkriminalitet og 
realkredit som en ikkeeksisterende mulighed. 
</p><p>
Den ene er fra Gentofte, den anden er fra Albertslund, og de to ville 
formentlig aldrig møde hinanden i den virkelige verden, hvis ikke det var, 
fordi de nu mødes om samme budskab. 
</p><h3>
Opråb frem for talerør 
</h3><p>
Ingen af dem vil gøre sig til talerør for hverken den ene eller den anden 
samfundsklasse, men de vil gerne råbe dem begge og alle andre op. 
</p><p>
»Det støder mig, at ulighed bliver fremhævet som en nødvendighed. Det støder 
mig på min følelse af medmenneskelighed, og det støder min 
retfærdighedssans«, siger Magnus Harald Haslebo og fortsætter: 
</p><p>
»Jeg håber, at andre ser, at den fælles fjende er splittelsen. Den fælles 
fjende er, at vi bliver fremmedgjorte over for hinanden. En stor del af det 
ligger i noget strukturelt, men det, der skal gå forud, er en ændring af 
retorikken, af ordene vi bruger. Det er den måde, hvorpå vi taler om 
hinanden, for vi taler sjældnere med hinanden. Nysgerrigheden og viljen til 
empati får tiltagende trange kår«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/Esben_Maal_e_og_Mag_918162v.jpg" alt="" border="0"/><span class="caption"><span class="f-img-caption">Akademiker. 
</span>Magnus Harald Haslebo mener, at hans privilegier forpligter ham. Foto: Jens Dresling</span></span></p><p>
Formålet med Esben Maaløes Kronik er først og fremmest at tegne det hele 
billede, fortæller han: 
</p><p>
»Når der står en fyr deroppe og rækker hånden ned gennem alle de sociale lag, 
og det er virkelig mange, du skal igennem, skal der også stå en hernede, der 
rækker hånden den anden vej«. 
</p><p>
Jo mere de to mænd taler sammen, jo mere finder de ud af, at de også ligner 
hinanden, når deres placering i samfundet skrælles af: 
</p><p class=" bl-elem">
»Det er utroligt, hvor parallelle vi faktisk er, når det handler om at være 
menneske. Magnus er født i toppen af samfundet, jeg er født i bunden, men 
hvis vi ikke var det, kunne vi have været gymnasiekammerater. Det er kun 
omgivelserne, der i virkeligheden definerer os forskelligt. Og når 
omgivelserne gør det, og mulighederne er forskellige, er der også forskelle. 
Men de er af langt mere praktisk karakter, end de er af substans«, siger 
Esben Maaløe. 
</p>	
</div>
</div></body></html>
