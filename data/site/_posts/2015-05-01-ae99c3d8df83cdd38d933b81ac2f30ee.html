---
layout:     post
title: 	    "Mange mænd overser kræft i huden"
post_author:	    
post_date:	    Fri, 01 May 2015 22:54:26 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2651784/mange-maend-overser-kraeft-i-huden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har jeg aldrig skænket en tanke«. 
</p><p>
Sådan lyder svaret fra næsten hver femte danske mand (17 procent) over 50 år, 
når spørgsmålet lyder, om de nogensinde tænker over risikoen for at få hud- 
eller modermærkekræft. 
</p><p>
Det viser en ny undersøgelse blandt mere end 500 mænd over 50 år, som YouGov 
har lavet for La Roche-Posay, et firma der laver hudplejeprodukter, i 
forbindelse med den årlige hud- og modermærkekræftdag, Euromelanoma.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2334828/mange-flere-faar-modermaerkekraeft---doedstallet-foelger-ikke-med/">Mange flere får 
modermærkekræft - dødstallet følger ikke med</a></p><p>
»Der er desværre alt for mange, der ikke er bevidste om, at de kan fejle noget 
i huden og i deres modermærker. Det fylder ikke ret meget i folks 
bevidsthed«, siger overlæge på Herlev Hospital Lisbet Rosenkrantz Hølmich, 
formand for de danske modermærkekræftlæger i Dansk Melanom Gruppe.
</p><h3>
Kraftigt stigende
</h3><p>
Hvert år får mere end 1.900 danskere konstateret modermærkekræft, og antallet 
har været kraftigt stigende de senere år. Den væsentligste årsag er 
udsættelse for ultraviolet bestråling som fra sollys og i solarier. Jo ældre 
man er, jo større risiko er der for at få den potentielt dødelige kræftform. 
Omkring 250 dør årligt af sygdommen. 
</p><p>
Særligt mænd bør tager deres hud og modermærker seriøst, mener Lisbeth 
Rosenkrantz Hølmich og pointerer, at selvom lidt flere kvinder får 
modermærkekræft end mænd, så bliver flere kvinder helbredt. Og det har en 
god forklaring: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2334893/overlaege-unges-modermaerkekraeft-bliver-tit-opdaget-for-sent/">Overlæge: Unges 
modermærkekræft bliver tit opdaget for sent</a></p><p>
»Vores erfaring er, at mænd melder sig senere end kvinder. De er mindre 
observante på egen krop, mindre forfængelige og tager det ikke så tungt. 
Ofte er det konen, der til sidst får sendt manden til lægen. Derfor kommer 
de oftere med alvorligere tumorer, og kræften er mere fremskreden end hos 
kvinderne. Derfor er mænds prognoser desværre også dårligere. Det er trist, 
for opmærksomhed og tidlige henvendelse kan betyde alverden for prognosen. 
Taget tidlig er modermærkekræft faktisk sjældent farlig. Men når det for 
eksempel at sprede sig til lymfeknuderne, er det langt alvorligere«, siger 
hun.
</p><h3>
Hellere en gang for meget til lægen
</h3><p>
Undersøgelsen viser samtidig, at hver fjerde danske mand har oplevet ’mystiske 
forandringer’ i hud og/eller modermærker. 19 procent af disse gik aldrig til 
lægen. Nogle ignorerede forandringerne, andre søgte selv råd og oplysninger 
på internettet, mens andre igen lod partneren undersøge forandringerne. 
</p><p>
Og det advarer Peter Dalum, projektchef i Kræftens Bekæmpelses og TrygFondens 
solkampagne, imod: 
</p><p>
»Vi skal reagere på tegn på kræft i huden. Hellere søge læge en gang for meget 
end en gang for lidt. Når otte ud af ti søger læge, er det et udtryk for, at 
mange faktisk tager det her alvorligt og reagerer, sådan som de bør. Men vi 
skal have alle med«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2334843/forsker-kraeftlaeger-overbehandler-og-skaber-frygt/">Forsker: Kræftlæger 
overbehandler og skaber frygt</a></p><p>
6. maj holder udvalgte danske hudlæger åbent hus som led i den årlige 
internationale Euromelanoma-kampagne, hvor også læger vil stå klar i 
Musikhuset i Aarhus og Den Sorte Diamant i København. Screeningerne foregår 
efter først-til-mølle princippet. 
</p><p>
Ifølge Lisbeth Rosenkrantz Hølmich er kampagnen – som hun ikke er involveret i 
– en god måde at skabe opmærksomhed om hud- og modermærkekræft.
</p><p class=" bl-elem">
»De fleste afdelinger er begyndt at lægge ekstra tider ind i dagene efter, 
fordi vi får flere henvisninger fra hudlægerne, fordi nogle ’er gået i 
fælden’. Det er en måde at få fundet noget, der ville dukke op alligevel, 
men senere, hvor kræften ville være mere fremskreden. Så det har en 
mission«, siger hun.
</p>	
</div>

</div></body></html>
