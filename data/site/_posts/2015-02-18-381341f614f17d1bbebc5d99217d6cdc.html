---
layout:     post
title: 	    "Forsker-ikon: »Platon er imidlertid en rigtig lurendrejer«"
post_author:	    
post_date:	    Wed, 18 Feb 2015 22:58:03 +0100
post_site:	    politiken.dk 
post_link:	    http://politiken.dk/kultur/boger/ECE2549807/forsker-ikon-platon-er-imidlertid-en-rigtig-lurendrejer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">I anledning af udgivelsen af sjette og sidste bind af Platons skrifter 
giver Mogens Herman Hansen til Politiken sit bud på, hvordan man kommer i 
gang med den græske tænker:</i></p><p>
Begynd med <b>Platons gengivelse af Sokrates’ forsvarstale </b>(Bind I 
89-121), den han holdt for en jury på 501 athenske borgere, hvis flertal 
dømte ham til døden. 
</p><p>
Formelt for helligbrøde, men i virkeligheden nok fordi, der i den kreds af 
unge borgere, som flokkedes omkring ham, var et uhyggeligt stort antal unge 
overklasseborgere, der foretrak oligarki for demokrati og var involveret i 
de to oligarkiske revolutioner i 411 og 404. 
</p><p>
Det er en af verdenshistoriens og verdenslitteraturens mest fornemme 
retstaler. 
</p><div class="art-fakta article-box">
<h4 class="fallback">fakta</h4>
<h5>
Sagt om Mogens Herman Hansen</h5>
<div class="fakta-body" data-buildingblock="embedded_factboxlink">
<p>
Josiah Ober, professor i statskundskab og klassisk filologi ved Stanford 
University, Californien, siger om Mogens Hermann Hansen: 
</p><p>
»Mogens Hansen er på verdensplan sin generations mest indflydelsesrige 
historiker med speciale i oldtidens Grækenland«. 
</p><p>
»Mogens Hansen viser, at den græske verden var langt større, end vi havde 
troet: flere byer, flere mennesker, mere tætbefolket, mere urbaniseret. 
Mogens Hansen dokumenterer, at et centraliseret imperium kun er en mulighed 
af flere: Et økosystem af små stater kan være vidtstrakt og langtidsholdbart 
og blomstre økonomisk og kulturelt«
</p><p>
»Mit eget og hundreder af andre klassiske filologers og politologers arbejde 
står i dyb gæld til Mogens Hansens forskning«
</p><p class=" bl-elem"><i class=" bl-elem">Politiken , 12.10.2014</i></p>
</div>
</div><p/><p>
De fleste, der har gået i gymnasiet, har stiftet bekendskab med den i faget 
oldtidskundskab. Og den fortjener en tænksom genlæsning. Den rummer en 
blanding af ironi og livsvisdom, af ydmyghed og selvsikkerhed, baseret på en 
filosofisk holdning til, hvad man vil med sit liv. 
</p><h3>
Sokrates skrev aldrig en linje 
</h3><p>
Sokrates er hovedpersonen i de fleste af Platons dialoger, og han er skyld i, 
at Platons øvrige filosofiske forfatterskab er skrevet i dialogform. 
Sokrates var filosoffen, der aldrig skrev en linje. Han mente, at erkendelse 
bedst kan nås ved dialog mellem mennesker, ikke ved at læse en bog. I 
modsætning til sin læremester, Sokrates, har Platon skrevet de filosofiske 
skrifter, der nu alle er nyoversat til smukt moderne dansk. 
</p><p>
Platon ville gerne skrive om alt det, han havde erkendt ved at lytte til 
Sokrates og tale med ham. Men som 'elev' af Sokrates kunne han jo ikke 
skrive lærebøger. Hans løsning på dette paradoks var at skrive dialoger. Den 
platoniske dialog er et filosofisk drama, hvor alt er replikker, og ingen af 
dem, der deltager i dialogen, har patent på sandheden. 
</p><p>
Det er nok Sokrates, der har hovedrollen, men han docerer ikke. Han stiller 
spørgsmål og efterprøver de svar, hans samtalepartner giver. Alt er 
diskussion, og erkendelsen opstår, ved at samtalepartnerne i fællesskab 
argumenterer sig frem til et synspunkt, som begge er enige om. De to parter 
i dialogen er hele tiden hinandens garant for, at deres synspunkter skridt 
for skridt kan accepteres som sande. Set i dette lys bliver sandheden 
dialektisk. Den forudsætter en dialog. 
</p><h3>
Blindspor og anbefalinger 
</h3><p>
Platon er imidlertid en rigtig lurendrejer. 
</p><p>
Især i de tidlige dialoger lader han ofte diskussionen løbe af sporet, så hele 
samtalen ender negativt eller i et paradoks. Og så siger Sokrates til sidst: 
det var da også ærgerligt, at vi ikke kunne finde en løsning på problemet. 
Nu må vi fortsætte i morgen. For læseren gælder det så om at følge samtalen 
meget nøje, finde frem til det punkt, hvor det går galt, og så på egen hånd 
tænke videre: hvis vi her havde valgt et andet svar, hvor var vi så kommet 
hen? Læseren bliver selv en aktiv part i diskussionen og bliver klogere, 
ikke ved at blive belært, men ved selv at tænke. 
</p><p>
Når man tager fat på dialogerne, vil jeg anbefale at begynde med <b>den 
korte dialog Charmides </b>(Bind III 87-128), der handler om, hvad 
besindighed er, og netop ender blindt. Så kan man fortsætte med <b>første 
bog af dialogen Staten</b>, der nok oprindeligt har været en selvstændig 
dialog, og kan læses uafhængigt af de andre bøger (Bind IV 143-84). 
</p><div class="art-fakta article-box">
<h4 class="fallback">fakta</h4>
<h5>
Sagt om Mogens Herman Hansen</h5>
<div class="fakta-body" data-buildingblock="embedded_factboxlink">
<p>
Kurt A. Raaflaub, professor emeritus i klassisk filologi og historie ved Brown 
University, Rhode Island: 
</p><p>
»Mogens Herman Hansen er en ener, han er original, og han er banebrydende. Han 
har opnået fantastiske resultater som forsker og sat uudslettelige aftryk på 
sit felt«. 
</p><p>
»Danmark har produceret en række fremragende og internationalt anerkendte 
forskere inden for klassisk filologi. Men man kan med sindsro konstatere, at 
ingen af dem tåler sammenligning med Mogens Herman Hansen«. 
</p><p class=" bl-elem"><i class=" bl-elem">Politiken , 12.10.2014</i></p>
</div>
</div><p>
Den handler om retfærdigheden. Sokrates’ samtalepartner er sofisten 
Thrasymachos, der argumenterer for, at magt er ret, og at det lykkelige 
menneske er magthaveren, der ofte uretfærdigt kan få undersåtterne til 
lydigt at følge hans bud. Dialogen rummer en fornem argumentation for, at 
det kun er retfærdigheden, der kan give samfundet sammenhængskraft, og at 
det i sidste ende er de retfærdige mennesker, der ikke blot er lykkeligere, 
men også, når de står sammen, er stærkere end de uretfærdige. </p><p>
Hvis man nu er utålmodig efter at stifte bekendskab med det, der kaldes 
'Platons idélære', vil jeg anbefale at begynde med kapitlet <b>'Den 
klassiske idélære' </b>i Karsten Friis Johansens 'Den europæiske 
filosofis historie. Antikken (1991)', side 224-38. Med den i ryggen kan man 
godt kaste sig ud i <b>det berømte hulebillede fra Staten </b>(Bind IV, 
385-89). Og så er man godt i gang. 
</p><p><b>Til sidst en advarsel: </b></p><p class=" bl-elem">
Vent til sidst med at læse <b>Lovene, Platons sidste dialog</b>, som kun 
forelå i ufærdigt manuskript, da han døde. Jeg vil dog medgive, at den 
vellykkede oversættelse er langt mere læselig end den græske original, som 
er et af de sværeste stykker græsk prosa, der findes. 
</p>	
</div>
</div></body></html>
