---
layout:     post
title: 	    "Minebrand i Sverige: 150 mennesker er fortsat under jorden"
post_author:	    
post_date:	    Tue, 03 Mar 2015 09:59:13 +0100
post_site:	    politiken.dk 
post_link:	    http://politiken.dk/udland/ECE2571110/minebrand-i-sverige-150-mennesker-er-fortsat-under-jorden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
150 mennesker er fanget i en mine i Sverige, hvor der angiveligt er udbrudt 
brand. 
</p><p>
Beredskabstjenester og politi er på vej til Garpenbergsminen, der ligger uden 
for Hedemora i midten af Sverige, skriver det svenske nyhedsbureau TT. 
</p><p>
»Vi har modtaget en melding om, at det brænder nede i minen, og at der er folk 
tilbage i minen. Men det er endnu ikke klart, hvor dramatisk det er«, siger 
Mats Jansson, der er beredskabschef. 
</p><p>
Ifølge svt.se er der omkring 150 mennesker i minen.
</p><p><b>Sparsomt med oplysninger </b></p><p>
Beredskabstjenesten modtog meldingen klokken ni. Det er fortsat uvist, om der 
er nogen, der er kommet til skade ved branden. Det er også uklart, hvordan 
branden er opstået. 
</p><p>
Ifølge beredskabstjenesten er der kamre i minen, hvor man kan gå i sikkerhed, 
og hvor man kan opholde sig i flere timer. 
</p><p>
»Evakueringen er begyndt. Forhåbentlig er de personer, som ikke evakueres, 
taget til de redningskamre, som findes i minen«, siger Mats Jansson til 
svt.se. 
</p><p>
»På nuværende tidspunkt er der ikke informationer om, at nogen personer skulle 
være kommet til skade«, siger han. 
</p><p class=" bl-elem">
Ifølge svt.se skal branden være startet 800 meter under jorden. 
Garpenbergminen har været i brug siden det 13. århundrede, og det er dermed 
den ældste mine i Sverige, der stadig er i brug. Fra minen udvinder man 
råstoffer som zink, bly og sølv. 
</p>	
</div>
</div></body></html>
