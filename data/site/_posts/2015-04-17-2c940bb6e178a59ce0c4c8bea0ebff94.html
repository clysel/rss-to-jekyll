---
layout:     post
title: 	    "Sværme af autonome krigsdroner i test over USA"
post_author:	    Thomas Djursing
post_date:	    Fri, 17 Apr 2015 09:03:48 +0000
post_site:	    ing.dk 
post_link:	    http://ing.dk/artikel/svaerme-af-autonome-krigsdroner-i-test-over-usa-175507
---
<html><body><div><div class="panel-panel panel-col-first container">
		    <section class="body">
			<p>Satsningen på autonome droner har længe været eksplicit højt prioriteret af det amerikanske forsvar, og i april måned demonstrerede amerikanerne et markant nyt skridt på området.</p>
			<p>Flere steder i USA testede forsvaret op til ni minidroner af typen Coyote, der fløj i formation og samarbejdede. Ifølge det amerikanske militær er dronerne i stand til <a href="http://www.onr.navy.mil/Media-Center/Press-Releases/2015/LOCUST-low-cost-UAV-swarm-ONR.aspx">“autonom, samarbejdende opførsel i enten defensive eller offensive missioner”.</a></p>
			<p>Det markante nybrud er samarbejdet mellem dronerne, der bygger på det såkaldte Locust-system (Low-Cost UAV Swarming Technology), som er under udvikling af militærets afdeling, Office of Naval Research (ONR) .</p>
			<p><section class="video plugin"/></p>
			
			<p/></section>
			<p>Men selve Coyote-dronerne er ikke nye. De er oprindelig udviklet af det amerikanske firma Advanced Ceramics Research, der senere blev overtaget af britiske BAE Systems, der fløj den første Cyote-drone i 2009 og har videreudviklet dem siden.</p>
			<p>Coyote-dronerne er små og simple. De er kun 0,9 meter lange, har en vægt på 5,9 kilogram, og et vingespænd på halvanden meter. Men vingerne kan foldes ned langs kroppen, så de kan proppes ned i et tynd rør. Dronerne bliver affyret fra, hvad der ligner missilbatterier, og kort efter de forlader røret, så bliver en lille faldskærm skudt fra bagenden for at bremse farten, mens vingerne folder sig ud i et kraftigt ryk.</p>
			<p><figure class="plugin right zoomable"><img data-original-image="http://ing.dk/sites/ing/files/bae_0.jpg" src="http://ing.dk/sites/ing/files/styles/w1120_media_right/public/bae_0.jpg?itok=Y_BUu6nl" alt=""/><figcaption>Coyote-drone. Foto: Bae systems. </figcaption></figure></p>
			<h2>Målet er droneforsvar af krigsskibe</h2>
			<p>Hvilke teknologier i dronerne som gør Locust-systemet muligt kan ikke umiddelbart læses ud af pressemeddelelsen fra ONR, men tidligere <a href="http://www.uavglobal.com/sensintel-coyote/">dataark </a>om dronerne viser ikke andet, end de kan udstyres med elektrooptiske eller infrarøde kameraer samt en computer og sender. De kan i øvrigt flyve i op til 90 minutter, i højder lidt over seks kilometer, og har en tophastighed på 157 kilometer i timen.</p>
			<p>Under flyvningen kan dronerne ikke styres, men lukkes ned. De følger en “autonom, og forprogrammeret rute med real-time opdateringer,” fremgår det.</p>
			<p>Målet er en demonstration af op til 30 hurtigt opsendte droner fra et skib i 2016, lyder det fra ONR´s programchef Lee Mastroianni i en pressemeddelelse.</p>
			<h2>Autonome droner rejser kritiske spørgsmål</h2>
			<p>Det amerikanske militær har længe søgt metoder til autonom overvågning af krigsskibe, og har tidligere søsat hurtigtgående, selvstyrende speedbåde, der ved brug af software-arkitekturen CARACaS (Control Architecture for Robotic Agent Command and Sensing) kan koordinere deres bevægelser, omringe og på sigt tilintetgøre flådefartøjer, der kommer for tæt på krigsskibe. Helt uden personer ombord.</p>
			<p><aside class="plugin right box">
			  Grader af autonomi</aside></p>
			<p><strong>Autonomi</strong> er ikke en fast defineret størrelse, men snarere et spektrum, hvor mennesket er placeret i forskellige led i beslutningskæden. Mange roboteksperter læner sig op ad en model, der definerer tre grader af selvbestemmelse i våbensystemer:<br/>
			<strong>‘Human-in-the-loop’</strong>, hvor mennesker er en integreret del af beslutningskæden og har fuld kontrol over systemet.<br/>
			<strong>‘Human-on-the-loop’</strong>, hvor mennesker betragter beslutningskæden og har mulighed for at gribe ind i systemet.<br/>
			<strong>‘Human-out-of-the-loop’</strong>, hvor mennesker ikke har indflydelse på beslutningskæden.
			</p>
			<p>Den hastige udviklingen inden for autonome militærdroner har dog ført til debat især i USA, og i FN opfordrer den særlige rapportør på området, Christof Heyns, til et stop for udvikling af de intelligente våbensystemer. Amerikanske militæranalytikere udtrykker også i medierne bekymring over, hvad de kalder et ‘våbenkapløb i autonome våbensystemer’.</p>
			
			<p>Herhjemme følger forskere også udviklingen med bekymrede miner, for robotterne befinder sig i en voksende juridisk gråzone i forhold til den humanitære folkeret, der regulerer, hvad man må – og ikke må – i krig. Og ikke mindst, hvem der har ansvaret, når missiler bliver affyret.</p>
		
		  </div>
		  </div></body></html>
