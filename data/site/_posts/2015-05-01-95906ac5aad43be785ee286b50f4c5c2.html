---
layout:     post
title: 	    "Smog over storbyer koster Frankrig milliard-regning"
post_author:	    
post_date:	    Fri, 01 May 2015 21:56:04 +0200
post_site:	    politiken.dk 
post_link:	    http://politiken.dk/oekonomi/ECE2645330/smog-over-storbyer-koster-frankrig-milliard-regning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ved at blive rutine i den franske hovedstad: Forureningen af luften 
overstiger de tilladte normer, derefter reagerer borgmester Anne Hidalgo med 
krav om hurtig handling i form af begrænset biltrafik, og hendes 
socialistiske partifælle, miljøminister Ségolène Royal, ender med at afvise 
den populære borgmesters krav. 
</p><p>
»Man fratager borgerne deres frihed, hvis man forhindrer dem i at køre«, siger 
hun til kravene om borgmesterens forslag om, at nummerpladens endetal afgør, 
hvilke dage biler har ret til at køre i hovedstaden. 
</p><div class="art-quote article-box">
<p class="quote"/>
<blockquote>
<p class="quote-txt">
Man fratager borgerne deres frihed, hvis man forhindrer dem i at køre
</p>
<p class="sender">
Ségolène Royal, miljøminister 
</p>
</blockquote>
</div><p>
Miljøministeren anser den slags skridt for at være ineffektive, og i det meget 
centralistiske Frankrig kan regeringen tilsidesætte en borgmester på trods 
af situationens alvor. Protesterne blev ikke mindre af, at regeringen 
optræder meget passivt i denne sag, skønt præsident François Hollande 
forsøger at give sig selv en ’grøn’ profil inden klimatopmødet i Paris i 
december, men nu vokser presset på regeringen. </p><p>
De sundhedsmæssige konsekvenser af luftforureningen er katastrofale, og 
regningen er svimlende høj. Den koster årlig det franske samfund 20-30 
milliarder euro, op til 225 mia. kr., og tallet er ifølge flere eksperter 
lavt sat. 
</p><h3>
Katastrofalt 
</h3><p>
Nu vil politikerne have klarhed over situationen. 
</p><p>
»Ingen sætter længere spørgsmålstegn ved de sundhedsmæssige konsekvenser af 
forureningen. Men man beskæftiger sig kun sjældent med spørgsmålet om 
forureningens økonomiske og finansielle omkostninger«, siger senator Leila 
Aïchi fra partiet De Grønne. 
</p><p>
Hun står i spidsen for et hurtigtarbejdende udvalg i senatet, som i disse dage 
afholder flere høringer om prisen for luftforureningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2215442/bejing-debuterer-med-noedplan-efter-kraftig-smog/">Bejing debuterer med nødplan 
efter kraftig smog</a></p><p>
Alene omkostningerne ved for tidlig død beløber sig til 20-22 milliarder euro, 
mens forureningen påfører sundhedsvæsenet årlige udgifter på mellem 0,8 og 
1,7 milliarder euro i form af behandling af luftvejssygdomme. 
</p><p>
Dertil kommer blandt andet udgifter i forbindelse med sygedage, indkøb af nyt 
hospitalsudstyr, invalidepensioner og refusion af medicin, viser 
statistikker fra flere institutter, som optræder på miljøministeriets 
hjemmeside. 
</p><h3>
Børnene bliver ramt 
</h3><p>
Hvert år stiger antallet af tilfælde af astma med op til 1,4 mio. om året, og 
bronkitis optræder årligt hos ca. 450.000 børn, som ikke før har været syge. 
Beregningerne tager ikke højde for ødelæggelse af bygninger og 
infrastrukturer, og derfor ønsker politikerne nu at undersøge alle 
parametre. 
</p><p>
Den var allerede gal i marts 2014, da en kraftig forurening ramte Paris, og 
borgmesteren måtte allerede dengang regulere trafikken, hvilket fik især 
folk i forstæderne, som arbejder i Paris, til at reagere negativt, mens 
pariserne er tilfredse. I marts og igen for få dage siden måtte skolerne i 
Paris holde børnene inde i frikvartererne. 
</p><div class="art-quote article-box">
<p class="quote"/>
<blockquote>
<p class="quote-txt">
Ikke mere snak. Nu må regeringen tage sig sammen
</p>
<p class="sender">
Cécile Duflot, De Grønne 
</p>
</blockquote>
</div><p>
»Vi kan tydeligt mærke, at børnene hoster og rømmer sig næsten permanent, og 
tilfælde af astma og åndedrætsbesværligheder tager til«, siger lederen af en 
førskole i et af de kvarterer, som ligger op til den ydre ringvej. </p><p>
Hvert år er mellem 1 og 4 mio. af Paris-regionens 10 mio. indbyggere udsat for 
forurening, som ligger langt over grænseværdierne, hedder det i en analyse 
fra selskabet Airparif fra 2011. På over 30 pct. af regionens vejnet bliver 
grænseværdierne overskredet, hvilket bringer Frankrig på kollisionskurs med 
de normer, der er vedtaget i EU. 
</p><h3>
Gamle dieselbiler 
</h3><p>
Det fremgår også af undersøgelsen, at hovedparten af de farlige partikler 
stammer fra biler og især biler med dieselmotorer, som dominerer bilparken i 
Frankrig. De mest forurenende dieselbiler, som stammer fra før 2000, 
repræsenterer 27 procent af bilparken. 
</p><p>
Borgmesteren i Paris har allerede bebudet skrappere regler for dieselbilers 
kørsel i Paris trods protester fra bilindustrien. Anne Hidalgo erkender, at 
antallet af partikler fra moderne dieselbiler er begrænset væsentligt, og 
hun går derfor efter et forbud mod dieselbiler over en bestemt alder. Hun 
har pariserne med sig, for det socialistiske bystyre i Paris har i de 
forløbne år udbygget den kollektive trafik betydeligt. 
</p><p><b class="ext-link">SE OGSÅ</b><a class="embeddedlink" href="http://politiken.dk/oekonomi/erhverv940px/ECE2215232/fotoleg-se-kina-med-og-uden-smog/">Fotoleg: Se Kina med og uden smog</a></p><p>
Metrolinjer bliver forlænget, og nye sporvognslinjer er på vej, som forbinder 
forstadskommunerne med hinanden, hvilket også hjælper på luften inde i selve 
Paris. Borgmesteren er væsentlig mere effektiv end regeringen. Under den 
seneste bølge af forurening kritiserede flere medier med avisen Le Monde i 
spidsen regeringen for dens passivitet. 
</p><p class=" bl-elem">
»Ikke mere snak. Nu må regeringen tage sig sammen«, lyder fra De Grønnes 
frontfigur, Cécile Duflot. 
</p>	
</div>

</div></body></html>
