---
layout:     post
title: 	    "Kristian Jensen: Vi skal give folk et lille og kærligt puf"
post_author:	    
post_date:	    Mon, 11 May 2015 13:39:53 +0200
post_site:	    politiken.dk 
post_link:	    http://politiken.dk/indland/politik/skyggekabinettet/ECE2664282/kristian-jensen-vi-skal-give-folk-et-lille-og-kaerligt-puf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstres næstformand, Kristian Jensen, vil spare endnu flere penge end 
regeringen via effektiviseringer af den offentlige sektor. Redskabet er 
såkaldt nudging. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er varm tilhænger af frihed, bare ikke frihed til at bruge andres penge.
</p>
<p class="sender">
Kristian Jensen (V) 
</p>
</blockquote>
</div><p>
Det er en tilgang, der bruger socialpsykologi til at ændre folks handlinger. 
</p><p>
»Nudge er at give folk et lille og kærligt puf til at føre dem i en retning, 
så den enkelte og den, der skubber, får en fordel ud af det. Det skal gøre 
det nemmere for borgeren, virksomheden eller det offentlige«. Sådan 
beskriver Kristian Jensen ideen bag nudging. Blandt næstformandens eksempler 
er påmindelser om, at borgeren har en tandlægetid eller skal huske at faste 
inden en operation. 
</p><p>
Formålet er at mindske antallet af tomme tandlægestole og operationsstuer, så 
samfundet sparer penge. 
</p><h3>
Staten laver gruppepres 
</h3><p>
Begrebet nudging angriber ideen om, at mennesker handler rationelt. Fortalerne 
for nudging mener, at borgeren langtfra kan overskue al viden, men snarere 
er påvirket af de få bidder af information, man præsenteres for, inden en 
beslutning træffes. 
</p><p>
Derfor kan staten indtænke menneskets psykologiske tilbøjeligheder, når 
hospitalet, jobcenteret eller skattevæsenet er i kontakt med danskerne. 
</p><p>
Det sker ved at pirke til almenmenneskelige impulser. Eksempelvis kan det 
offentlige rose, skamme eller kreere et gruppepres i det sekund, borgeren 
skal indbetale skat til staten. I England har man haft stor succes med at 
forklare folk, der ikke har betalt skat, hvor mange i deres nærområde der 
lige har overført penge til skattefar. 
</p><p>
Jensens inspiration er netop hentet fra den anden side af Nordsøen. Her 
lancerede den konservative premierminister David Cameron en såkaldt nudge 
unit i 2010. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2625579/gambleren-fra-graested-loekkes-paaskemod-varede-fire-dage/">Gambleren fra Græsted: Løkkes 
påskemod varede fire dage</a></p><p>
Enheden har siden oplevet stor succes. 
</p><p>
Og den har vist sig så effektiv, at den britiske regering var nødsaget til at 
udskille enheden fra den offentlige sektor. Efterspørgslen på de 
værdiskabende ansatte var for stor til, at den offentlige lønramme kunne 
fastholde medarbejderne. 
</p><p>
Kristian Jensen forventer da også, at der kan spares mange penge i Danmark. 
»Jeg tror på, at vi snakker om over 1 milliard kroner i adfærdsændringer ved 
at få folk til at huske, hvad de skal«. 
</p><h3>
Kontrol med »vanedyrene«
</h3><p>
Tankerne er langtfra nye i dansk politik. 
</p><div class="art-quote article-box">
<p class="quote"/>
<blockquote>
<p class="quote-txt">
Det skal sikre, at vanedyr, der er i de enkelte ministerier, ikke bare 
fortsætter i den samme vane
</p>
<p class="sender">
Kristian Jensen (V) 
</p>
</blockquote>
</div><p>
Morten Østergaard (R) sagde i sin tid som skatteminister, at regeringen også 
vil bruge nudging i håbet om at få mere ud af skattekronerne. </p><p>
Kristians Jensen vil dog gå endnu videre. 
</p><p>
Han ser gerne regnedrengene i Finansministeriet som den store katalysator for 
nudging i en fremtidig Venstre-ledet regering. 
</p><p>
»Det skal være en integreret del af vores strategi for, hvordan ministerierne 
agerer. Det skal sikre, at vanedyr, der er i de enkelte ministerier, ikke 
bare fortsætter i den samme vane. Det er ikke sagt i en ond mening, men det 
er en konstatering af, at nye ideer kræver en aktiv drivkraft. Og den 
drivkraft skal ligge i Finansministeriet«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/politiskmemorandum/ECE2664281/psykologisk-trick-venstre-kopierer-camerons-prestigeprojekt/">Skyggekabinettet: Er Slotsholmen 
klar til Jensens milliardplan?</a></p><p>
Kristian Jensen vil dog ikke garantere en særlig enhed efter britisk eksempel. 
»Jeg vil ikke love, at der kommer en enhed. Det er ikke vigtigt, hvordan den 
organiseres, men at det organiseres«. 
</p><h3>
Mirakelkur eller formynderi? 
</h3><p>
Umiddelbart lyder nudging som en mirakelkur. 
</p><p>
En kur, der får de økonomiske ender til at mødes i den blå lejr. 
</p><div class="art-quote article-box">
<p class="quote"/>
<blockquote>
<p class="quote-txt">
Så længe det er borgernes eget frie valg, så synes jeg ikke, det er noget 
problem
</p>
<p class="sender">
Kristian Jensen (V) 
</p>
</blockquote>
</div><p> Kristian Jensen håber nemlig, at de frigjorte penge kan bruges til 
at tilgodese vennerne i de andre borgerlige partier: »I forhold til de 
ønsker, der er hos de borgerlige partier om lavere bundskat, grundskyld med 
videre, så skal vi finde flere penge på effektiviseringer end regeringens 12 
milliarder kroner. Og her vil nudging hjælpe os med at finde penge«. 
</p><p>
Imidlertid kan man rejse spørgsmålet, om nudging bryder med Venstres liberale 
grundtanke. Ganske enkelt fordi staten gennem socialpsykologiske virkemidler 
påvirker borgernes opfattelse af valgmuligheder. Jensen selv ser dog 
anderledes på situationen. 
</p><p>
»Man skal være ærlig om, at borgerne kan blive skubbet i en retning. Men så 
længe det er borgernes eget frie valg, så synes jeg ikke, det er noget 
problem. Overhovedet. Man tvinger ikke folk til at skifte adfærd«. 
</p><p>
Det springende punkt bliver så, om Venstres 'skub' til borgerne efterlader et 
reelt frit valg. Især når det 'rigtige valg' fra politisk hold ofte er 
entydigt. Nemlig handlinger, der koster staten færre penge. 
</p><p>
Kristian Jensen ser langtfra denne modsætning mellem det frie valg og en 
politisk spareiver. 
</p><p>
»Jeg er varm tilhænger af frihed, bare ikke frihed til at bruge andres penge. 
Hvis vi kan bruge skattekronerne effektivt, og derfor har brug for at 
opkræve færre skattekroner, så synes jeg, det er en glimrende måde at bruge 
nudging på«, siger Kristian Jensen. 
</p><p class=" bl-elem"><b class="ext-link">HUSKER DU</b><a class="embeddedlink" href="http://politiken.dk/indland/politik/ECE2310599/kristian-jensen-jeg-kunne-slaa-lars-loekke-rasmussen/">Kristian Jensen: Jeg kunne slå Lars 
Løkke Rasmussen</a></p>	
</div>

</div></body></html>
