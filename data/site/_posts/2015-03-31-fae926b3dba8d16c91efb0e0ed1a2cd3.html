---
layout:     post
title: 	    "Sony giver Spotify magten over PlayStation"
post_author:	    
post_date:	    Tue, 31 Mar 2015 08:46:04 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2611034/sony-giver-spotify--magten-over-playstation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tilbage i 2010 sprang Sony med på musikstreaming-vognen. Når man har lavet 
musikudstyr i en menneskealder og tilmed ejer et af verdens største 
musikselskaber, er det måske nok et logisk træk. 
</p><p>
Men Sonys Music Unlimited-tjeneste bevægede sig ind på et trængt marked, og 
nu, næsten fem år senere er den væk. 
</p><p><b>Spotify står for musikken<br/></b>Tjenesten lukkede officielt søndag, men det betyder slet ikke, at 
Sony-fans behøver at undvære musik, der strømmer ud fra deres hardware. 
</p><p>
Sidst i januar offentliggjorde Sony nemlig, at de ville lukke Music Unlimited, 
og erstatte den med noget, de kaldte PlayStation Music i stedet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2596336/forbrugerne-lokkes-med-tv-og-musik-til-mobilen/">Forbrugerne lokkes med tv og 
musik til mobilen </a></p><p>
PlayStation Music er derimod blot et navn. Det virkelige navn bag tjenesten er 
Spotify. Det er den svenske musikstreaming-tjeneste, der står bag 
PlayStation Music, og det bliver der ikke lagt skjul på. Faktisk er det 
Spotify-logoet og -navnet, der pryder den nye tjeneste, så der er ikke bare 
tale om, at Spotify fodrer musik ind i en Sony-player. 
</p><p>
Danmark er blandt de 41 lande, der har fået adgang til Spotify på PlayStation 
4 og PlayStation 3 i første omgang. Eksisterende Spotify-abonnenter kan 
logge på helt som normalt, men er man bruger af Spotifys gratis-udgave, 
skulle denne også kunne bruges på spilkonsollerne. 
</p><p><b>Lang næse til Xbox-ejere</b><br/>
Når det er en nyhed lidt ud over det sædvanlige, at Spotify nu er tilgængelig 
på PlayStation, er det ikke kun fordi, tjenesten har erstattet Sony Music 
Unlimited. Det er også fordi, PlayStation er den eneste konsol, du kan bruge 
Spotify på. 
</p><p>
Sony har lavet en eksklusiv-aftale med Spotify, så hvis man er Xbox One-ejer 
og håber på at få Spotify til at køre officielt på sin Xbox, skal man nok 
væbne sig med en hel del tålmodighed. Der er ikke kommet nogle udmeldinger 
fra hverken Spotify eller Sony om, hvor længe eksklusiv-aftalen varer, men 
den bliver nok ikke aflyst lige foreløbig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2594529/kendrick-lamar-slaar-streaming-rekord-paa-spotify/">Kendrick Lamar slår 
streaming-rekord på Spotify</a></p><p>
Navigationsmæssigt er PlayStation-udgaven af Spotify en hel del simplere end 
det normale Spotify-interface, og man vil nok bruge søgefunktionen oftere 
end bladre-funktionerne, man kender fra Spotifys computer- og 
mobil-brugerflader. 
</p><p>
Spotifys app kan ud over mobilen og computeren findes på en del smart-tv’er, 
men ellers har man indtil nu skullet købe tv-bokse fra mindre firmaer som 
Roku og Boxee for at styre Spotify fra tv-skærmen. 
</p><p class=" bl-elem">
PS Vita-ejere må også undvære Spotify, selvom Sony Music Unlimited faktisk var 
tilgængelig på den mobile PlayStation. 
</p>	
</div>

</div></body></html>
