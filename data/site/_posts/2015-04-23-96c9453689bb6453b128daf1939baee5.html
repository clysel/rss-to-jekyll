---
layout:     post
title: 	    "Unge kvinder bekymrer sig mest"
post_author:	    
post_date:	    Thu, 23 Apr 2015 13:25:42 +0200
post_site:	    politiken.dk 
post_link:	    http://politiken.dk/indland/uddannelse/ECE2638957/unge-kvinder-bekymrer-sig-mest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan jeg overhovedet klare mit studie? Er mine karakterer gode nok? 
</p><p>
Tvivlen på egne evner kan ramme enhver studerende, men når den slår ned, er 
det langt oftere en ung kvinde, den rammer, end en ung mand. Det viser flere 
undersøgelser blandt unge og studerende. 
</p><p>
I en undersøgelse, som erhvervsakademiet Cphbusiness har foretaget blandt 
17-20-årige, angiver 30 procent af kvinderne, at de er meget bekymrede for 
ikke at kunne følge med i undervisningen. 
</p><p>
Samme bekymringsgrad har kun 19 procent af mændene. Mens 34 procent af 
kvinderne er meget bekymrede for ikke at få gode nok karakterer, gælder det 
samme kun 22 procent af mændene. 
</p><h3>
Lav tillid til faglig formåen 
</h3><p>
På andre uddannelser går mønstret igen. I en undersøgelse blandt Aarhus 
Universitets 14.000 studerende angiver 42 procent af kvinderne, at de ofte 
eller nogle gange er stressede, mens det samme kun gælder 29 procent af 
mændene. 
</p><p>
Samtidig viser svarene, at kvinderne på alle universitets fakulteter har 
lavere tillid til deres egen faglige formåen, når de bliver spurgt til, hvor 
sikre de er på at kunne forstå deres fag og klare sig godt på studiet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2069871/studievejledere-moeder-flere-unge-med-ondt-i-sjaelen/">Studievejledere møder flere 
unge med ondt i sjælen</a></p><p>
På Pædagogisk Center på Københavns Universitets samfundsvidenskabelige 
fakultet genkender specialkonsulent Christina Juul Jensen billedet. Hun 
vejleder til daglig specialestuderende på studierne i psykologi, 
statskundskab, antropologi, sociologi og økonomi. 
</p><div class="art-quote article-box">
<p class="quote"/>
<blockquote>
<p class="quote-txt">
Kvindernes henvendelser har ofte tilfælles, at de handler om perfektionisme 
og deresambitioner, og hvad de tror, andre forventer af dem
</p>
<p class="sender">
Christina Juul Jensen, specialkonsulent, KU 
</p>
</blockquote>
</div><p>
I en gennemgang af de seneste 5 års henvendelser til centret konstaterer hun, 
at langt de fleste er kvinder: Siden 2011 har centret årligt fået 100-140 
henvendelser fra studerende, der er i gang med at skrive deres speciale, og 
som ønsker hjælp og vejledning.</p><p>
Kun 8-10 af de årlige henvendelser har været fra mænd. 
</p><h3>
Fremtidige problemer 
</h3><p>
»Når mændene kommer til os, er det generelt, fordi de har oplevet et problem. 
De kommer og beder om råd til det. De har for eksempel oplevet, at de ikke 
kan følge med i forhold til at læse det, de skal, og vil lære nogle 
læseteknikker. Eller også har de ikke kunnet aflevere deres speciale til 
tiden i forhold til deres specialekontrakt og skal have en ny kontrakt. De 
kommer først, når de har oplevet et problem«, fortæller Christina Juul 
Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2502017/oproeret-ulmer-hos-generation-praestation/">Oprøret ulmer hos 'Generation 
Præstation'</a></p><p>
Anderledes er det for kvinderne: 
</p><p>
»Langt den største del af kvinderne kommer med bekymringer om fremtidige 
udfordringer. De har ikke nødvendigvis oplevet et problem, men de kommer, 
fordi de tror, at der vil opstå et problem ude i fremtiden, og gerne vil 
gribe det an på forhånd. Deres henvendelser handler meget om planlægning og 
proces. For eksempel kan de have to forskellige teoretikere, de skal vælge 
imellem at bruge, og vil have hjælp til at finde ud af, hvordan de vælger. 
På en eller anden måde har kvindernes henvendelser ofte tilfælles, at de 
handler om perfektionisme og deres ambitioner, og hvad de tror, andre 
forventer af dem«. 
</p><h3>
Studiet bliver lig identitet 
</h3><p>
Christina Juul Jensen oplever, at for de kvindelige studerende er studiet en 
stor del af deres identitet, som de har arbejdet målrettet på at opnå 
igennem flere år. 
</p><p>
I gymnasiet har de gjort sig umage med at få et højt karaktergennemsnit, så de 
kan komme ind på en af universitets prestigeuddannelser, og når de først er 
inde, fylder studiet meget. 
</p><p>
»Drenge vælger måske mere pragmatisk, for eksempel ud fra, hvordan 
arbejdsmarkedet ser ud, og de har deres identitet knyttet op på mange andre 
ting end deres uddannelse. For pigerne er studiet meget identitetsskabende, 
og hvis det ikke går godt på studiet, giver det et hak i selvtilliden«, 
siger Christina Juul Jensen. 
</p><h3>
Tag en dag ad gangen 
</h3><p>
På erhvervsakademiet Cphbusiness, der primært uddanner unge på korte 
videregående uddannelser inden for blandt andet service, markedsføring og 
økonomi, er kvinderne de hyppigste gæster i studievejledningen, fortæller 
chef for uddannelsernes studievejledning Søren Meyer. 
</p><p>
»Jeg oplever for eksempel jævnligt, at pigerne gerne vil have orlov eller 
udskudt en eksamen, fordi de ikke synes, de kan klare arbejdspresset. Men de 
klarer studiet godt og har ikke dumpet en eksamen. Det er min oplevelse, at 
det i meget høj grad handler om forventninger til sig selv. At man har svært 
ved at leve op til det billede, man har af, hvad det vil sige at være en god 
studerende«, siger Søren Meyer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/debattv/ECE2632493/vi-unge-har-brug-for-at-tvivle-kvalificeret/">Vi unge har brug for at tvivle 
kvalificeret</a></p><p>
»Det ser ud til, at mændene ikke tillægger uddannelsen samme betydning. De 
tænker måske mere på det arbejdsmarked, de skal ud på efterfølgende«, siger 
han. Begge vejledere råder de bekymrede kvinder til at tage én ting ad 
gangen. 
</p><p>
»I stedet for at bekymre sig om, hvad der sker, hvis man dumper, så tag én 
udfordring ad gangen. De har et ønske om at tage den totale kontrol over 
deres liv, men det er jo slet ikke sikkert, at noget går galt«, siger Søren 
Meyer. 
</p><h3>
Livet efter specialet 
</h3><p>
Christina Juul Jensen underviser de studerende i at tænke på deres 
specialeskrivning som et helt almindeligt arbejde, de skal bruge 40-45 timer 
om ugen på, men ikke 60. Og så huske, at der er andet i livet end studierne. 
</p><p class=" bl-elem">
»Der kommer et tidspunkt, hvor du ikke længere er specialestuderende, og 
arbejdsmarkedet venter. Nogle gange tror jeg, de studerende har svært ved at 
gøre specialet færdigt, fordi de ikke ved, hvilken fremtid de går i møde, 
især pigerne, som hænger mere identitet op på studiet«, siger hun. 
</p>	
</div>

</div></body></html>
