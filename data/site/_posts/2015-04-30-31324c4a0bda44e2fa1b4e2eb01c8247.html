---
layout:     post
title: 	    "Ubådsdele og missiler: Forsvaret har skrot for over en halv milliard kroner"
post_author:	    
post_date:	    Thu, 30 Apr 2015 23:21:45 +0200
post_site:	    politiken.dk 
post_link:	    http://politiken.dk/indland/ECE2650271/ubaadsdele-og-missiler-forsvaret-har-skrot-for-over-en-halv-milliard-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forsvaret er ikke gode nok til at skaffe sig af med materiel, som er kasseret. 
</p><p>
I en ny beretning fra Rigsrevisionen om Forsvarets lagersstyring fremgår det, 
at Forsvaret har udfaset materiel til en samlet værdi af cirka 610 mio. 
kroner liggende på det såkaldte Lager Danmark. 
</p><p>
Det er materiel, som Forsvarsministeriets Materiel- og Indkøbsstyrelse, FMI, 
har besluttet at kassere, men Rigsrevisionen skriver i sin beretning, at 
»Forsvaret sikrer ikke i tilstrækkelig grad, at materiel, der ikke længere 
anvendes, bliver identificeret og bortskaffet«. 
</p><p>
Rigsrevisionens beretning har medført skarp kritik fra Statsrevisorerne, som 
siger at Forsvarets styring af lagrene ikke har været effektiv på grund af 
»ledelsesmæssigt svigt«. 
</p><p><b>Betydelige ekstraomkostninger</b></p><p>
Ifølge Kim Sundtoft Hald, der er lektor på Institut for produktion og 
erhvervsøkonomi på CBS og ekspert i lagerstyring i private og offentlige 
virksomheder, er Forsvarets opbevaring af kasseret materiel ikke bare 
usædvanligt men også en decideret dårlig forretning. 
</p><p>
»Når vi er oppe i den størrelsesorden, som gør sig gældende her, er der tale 
om betydelige ekstraomkostninger i drift af lagre, som Forsvaret kunne have 
undgået. Materialet opbevares jo i bygninger, der skal have varme og el. 
Dernæst optager de lagerplads for noget, de så måske skal have andre 
bygninger til«, siger han. 
</p><p>
Rigsrevisionen nævner en række eksempler på udfaset materiel, som stadig 
ligger på lager. 
</p><p>
Der er tale om raketsystemer som blev kasseret i 2007, ubåds-dele fra 2004, 
ammunition fra 2008 og missil-systemer fra 2009. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2649042/forsvarets-lagre-bugner-af-bher/">Forsvarets lagre bugner af 
bh'er</a></p><p><b>Forsvaret har udfordringer</b></p><p>
Rigsrevisionen konstaterer, at Forsvarets beholdning af udfaset materiel har 
en »betydelig størrelse«. 
</p><p>
Kim Sundtoft Hald siger, at skotbart materiel almindeligvis er noget, man 
skiller sig af med relativt hurtigt. 
</p><p>
»I det her tilfælde går det rigtig langsomt med at skille sig af med det«. 
</p><p><i class=" bl-elem">Er det et eksempel på dårlig lagerstyring?</i></p><p>
»Det er et eksmepel på mangelfuld lagerstyring og i rækken af eksempler fra 
Rigsrevionen på Forsvarets lagerstyring, så giver summen et billede af, at 
Forsvaret har nogle udfordringer«. 
</p><p><i class=" bl-elem">Er det her en elementær problemstilling, som Forsvaret forsømmer?</i></p><p>
»Man skal forstå, at Forsvaret er en meget kompleks og kæmpestor biks i 
forhold til alt det materiel, man har brug for, så styringsopgaven er stor, 
og derfor er det også udfordrende. Men det retfærdiggør ikke, at det finder 
sted i så lang tid«, siger Kim Sundtoft Hald. 
</p><p><b>Antenner til millioner</b></p><p>
Rigsrevisionens undersøgelser viser også, at Forsvaret har mange eksempler på 
materiel, som har ligget på Lager Danmark i mere end 10 år uden at der har 
været et forbrug. 
</p><p>
Det drejer sig blandt andet om antenner til en værdi af cirka 54 mio. kroner 
og komponenter til IFF-systemer i fly til en værdi af cirka 1,7 mio. kroner. 
</p><p class=" bl-elem">
Den samlede værdi af Forsvarets lagre er opgjort til cirka 28 mia. kroner i 
indkøbspriser i 2014. 
</p>	
</div>

</div></body></html>
