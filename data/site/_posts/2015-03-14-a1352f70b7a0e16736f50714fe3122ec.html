---
layout:     post
title: 	    "»En muslim kan sagtens have sympati for en jøde«"
post_author:	    
post_date:	    Sat, 14 Mar 2015 17:48:51 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2587746/en-muslim-kan-sagtens-have-sympati-for-en-joede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
»I skal sprede jer lidt ud, hvis vi skal nå hele vejen rundt om«, bliver der 
råbt fra en af de fremmødte. 
</p><p>
For få uger siden var det et blomsterhav, der mødte en, når man drejede rundt 
om hjørnet ved Krystalgade i København, men i dag er blomsterne byttet ud 
med mennesker, der står hånd i hånd for at danne en fredsring rundt om den 
boligblok, der huser Københavns synagoge. 
</p><p>
»Vil du ikke have en badge«, spørger en af arrangørerne bag og uddeler en 
lille blå badge, hvorpå der står: »Nej til had og frygt«, og på fortovet 
står en ung mand med en kalot på hovedet og taler med en af de mange 
fremmødte muslimer, mens de kan se, hvordan fredsringen sekund for sekund 
bliver længere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2587711/mere-end-tusind-mennesker-slaar-fredsring-om-synagoge-i-koebenhavn/">Mere end tusind mennesker slår 
fredsring om synagoge i København</a></p><p>
Fredsringen er foranlediget af det terrorangreb, som ramte København 14. 
februar i år, hvor to personer blev dræbt heriblandt jøden Dan Uzan, som 
blev skudt og dræbt foran synagogen i Krystalgade. Det har fået en række 
muslimer til at gå sammen om arrangementet, hvor man forinden havde håbet, 
at 600 mennesker ville møde op, så man kan nå hele vejen rundt om den 
boligblok, som ligger rundt om synagogen. 
</p><p>
Og en af dem, der er mødt op for at vise sin sympati, er den kontroversielle 
digter Yahya Hassen 
</p><p>
»Vi er her i dag for at vise, at uanset man har jødisk eller muslimsk 
baggrund, så er der ikke nogen almindelige mennesker, der støtter op om det, 
der skete i København. Så vi er her for at vise et godt billede af den 
almindelige muslim og alle de andre almindelige mennesker her, som er blevet 
fanget i en dagsorden, som de ikke selv kan relatere til«, fortæller 
digteren og fortsætter: 
</p><p>
»Vi skal vise, at vi ønsker at støtte og beskytte hinanden i det her samfund, 
som vi alle er en del af«, siger han og tager kort tid efter opstilling i 
fredsringen foran hovedindgangen til synagogen. 
</p><h3>
Lyden af klapsalver 
</h3><p>
Det strømmer til med flere mennesker, der alle stiller sig ind i fredsringen. 
Antallet af fremmødte er efterhånden tættere på 1.000 end på de 600, som 
arrangørerne havde håbet på. 
</p><p>
Politiet er også mødt talstærkt og står langs fortovet. Nogen med 
maskingeværer, andre med hvide roser, som de har modtaget af de mange 
mennesker, der har lagt vejen forbi Krystalgade i dagens anledning. Hele 
tiden kan politiets helikopter høres. Den flyver rundt oppe under de grå 
skyer og observerer enhver bevægelse blandt menneskemylderet hernede i 
Københavns gader. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE2567439/hvide-roser-og-peacetegn-til-fredsring-paa-raadhuspladsen/">Hvide roser og peacetegn til 
fredsring på Rådhuspladsen</a></p><p>
Men det markante politiopbud lader ikke til at påvirke de mange mennesker, der 
i dag forsøger at sende et vigtigt signal til omverdenen. En af er den 
39-årige jurist Asia Khan, der har taget opstilling i den næste fuldendte 
fredsring 
</p><p>
»Det var en trist begivenhed, der ramte København, og derfor er jeg her også 
for at markere, at det ikke er det, som Danmark står for, og vi vil ikke 
tolerere den had. Der er plads til alle uanset politisk, religiøs eller 
kulturel oprindelse, og sådan skal det fortsætte med at være. Vi skal leve i 
fred, harmoni og kærlighed til menneskeheden og hinanden«, siger Asia Khan. 
</p><p>
Pludselig høres der klapsalver. De to ender har nået hinanden, og ringen er nu 
fuldendt. Som et symbol på at fordomme og had skal konfronteres, står de tæt 
på 1000 fremmødte nu hånd i hånd uden på nogen måde at skele til hinandens 
baggrund. 
</p><h3>
Sympati for de efterladte 
</h3><p>
Selv om fredsringen nu går hele vejen rundt om boligblokken, så bliver folk 
stående. Der bliver talt, grint og krammet, mens faderen til den dræbte Dan 
Uzan går hele vejen rundt og giver samtlige i fredsringen hånden og takker 
for deres tilstedeværelse. 
</p><p>
Og netop tilstedeværelsen af så mange forskellige kulturer og nationaliteter, 
der står hånd i hånd, er befriende, synes 26-årige Haffed Amin Saidane. 
</p><p>
»Jeg er her for at vise min sympati for de efterladte oven på den forfærdelige 
hændelse. Jeg er her om person og ikke på grund af min egen religiøse 
tilhørsforhold, men mere for at vise, at vi allesammen er en del af det her 
og er nødt til at se hinanden i øjnene og vise, at jeg med mit arabiske 
udseende godt kan stå ved siden af en med jødisk udseende«, siger han og 
fortsætter: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2567476/fredsring-samlede-koebenhavnerne-paa-tvaers-af-religioner/">Fredsring samlede 
københavnerne på tværs af religioner</a></p><p>
»Når jeg kigger på de medmennesker, jeg har stået med, så har jeg en jøde i 
min ene hånd, og det er befriende, at vi alle kan stå her. Folk skal vide, 
at en muslim sagtens kan have sympati for en jøde, der dør uretfærdigt. Det 
er noget, der er så basalt i vores hjerter, at vi kan vise sympati for 
hinanden«, siger han. 
</p><p>
Tæt på ham står 36-årige Jahanier Haider, der ligeledes ønsker at sende et 
signal om, at ingen almindelige mennesker bakker op om de hændelser, der 
skete i København den 14. februar. 
</p><p class=" bl-elem">
»Det, der er sket, det har fyldt meget i mit hoved, og man bliver vred inderst 
inde. Det repræsenterer ikke mig, og det er ikke del af mig. Jeg deltager, 
fordi jeg er dansk muslim og en del af det her samtund, og så synes jeg, at 
det er smukt at fortælle jøderne, at der er plads til dem, os og til alle 
uanset religion, etnicitet eller hudfarve«. 
</p>	
</div>
</div></body></html>
