---
layout:     post
title: 	    "Tiden forsvinder mellem hænderne på skolelederne"
post_author:	    
post_date:	    Tue, 24 Mar 2015 07:57:56 +0100
post_site:	    politiken.dk 
post_link:	    http://politiken.dk/indland/uddannelse/ECE2601475/tiden-forsvinder-mellem-haenderne-paa-skolelederne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bunken af hasteopgaver hober sig op for mange skoleledere, og de har hverken 
tid eller penge til at løse dem. 
</p><p>
Det viser en medlemsundersøgelse fra Skolelederforeningen, som 1.511 ud af 
cirka 3.600 skoleledere har svaret på. Mere end hver fjerde af lederne 
siger, at tiden ikke slår til, og at arbejdstiden er alt for høj. 
</p><p>
Det er bekymrende, mener Claus Hjortdal, der er formand for 
Skolelederforeningen. 
</p><p>
»Skolelederne har en stor udfordring med at komme i mål med skolereformen. Vi 
tager ansvaret på os, men det er rigtig svært for skolelederne. Tiden 
forsvinder mellem fingrene på dem«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2587283/trivslen-skrumper-paa-landets-stoerste-arbejdsplads/">Trivslen skrumper på landets 
største arbejdsplads</a></p><p>
Undersøgelsen viser blandt andet, at 40 procent af skolelederne ikke mener, at 
ressourcerne er tilstrækkelige på skolen i forhold til at løfte 
folkeskolereformen. 
</p><p>
»Vi er nødt til at se på, om der er de ressourcer, der skal til for at kunne 
løfte skolereformen ordentligt. Og når vi kan se, at skolelederne har så 
travlt, at de ikke kan nå det, som de gerne vil, råber vi højt«, siger Claus 
Hjortdal. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Skoleledelse_i_det__923210y.jpg" alt="" border="0"/></span></p><p>
Et af de kontante problemer, som skoleledere slås med i deres dagligdag, er at 
finansiere vikarer, forklarer Jannick Mortensen, der er formand for den 
lokale afdeling i Stevns Skolelederforening og skoleleder på Store Heddinge 
Skole i Stevns Kommune. 
</p><p>
»Beløbet, vi får til at dække vikartimer, rækker ikke. Vi har ikke nok midler 
til vikardækning i forbindelse med sygdom. Det er et område, hvor vi 
konsekvent bliver nødt til at have færre lærere, end vi reelt har behov for, 
da vi skal overholde budgettet«, siger han og tilføjer, at skolen i 
øjeblikket heller ikke har tid til at frigøre tid til en faglig sparring med 
lærerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2560113/halvhjertede-lektiecafeer-goer-mere-skade-end-gavn/">Halvhjertede lektiecafeer gør 
mere skade end gavn</a></p><p>
»Derfor undrer det mig, at kommunerne og regeringen ikke sørger for, at der er 
godt med ledelse på skolerne«. 
</p><p>
Ifølge undervisningsminister Christine Antorini (S) er det ikke overraskende, 
at mange skoleledere mener, at flere ressourcer ville lette opgaven med at 
gennemføre reformen. 
</p><h3>
Skolerne yder mere for mindre 
</h3><p>
»Men regeringen har frem til 2020 afsat i alt 7,2 milliarder kroner til 
implementeringen, og KL vurderer over for os, at det er dækkende for at 
kunne realisere reformen. Hvis en skoleleder alligevel mener, at der mangler 
ressourcer, bør vedkommende tage fat i sin kommunale forvaltning«, skriver 
ministeren i et svar på Politikens henvendelse. 
</p><p>
Mette With Hagensen, der er formand for landsorganisationen Skole og Forældre, 
er heller ikke overrasket over skoleledernes efterspørgsel på flere 
ressourcer. Hun vil endda forvente samme svar fra skolebestyrelserne. 
</p><p>
»Hvis man kigger fra 2009 og frem, er der på landsplan blevet færre penge til 
skolerne per elev, samtidig med at der er blevet flere opgaver: mere it i 
undervisningen, inklusionsdagsordenen – og så en folkeskolereform«, siger 
hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2528833/kommunikationsekspert-om-utilfredshed-i-folkeskolen-det-er-vores-allesammens-problem/">Kommunikationsekspert om 
utilfredshed i folkeskolen: »Det er vores allesammens problem«</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/Skoleledere_i_under_923211y.jpg" alt="" border="0"/></span></p><p>
Ifølge Mette With Hagensen ses de utilstrækkelige ressourcer både i form af 
stram økonomi og mangel på personale. »Det kan handle om noget så banalt som 
en bus- eller togbillet, når børnene skal ud at besøge en virksomhed. Det er 
fuldstændig grotesk«, siger hun og tilføjer, at de også oplever problemer 
med manglende ressourcer i lektiecafeerne. 
</p><p>
»Vi ser eksempler på, at der er én voksen til stede til 30 børn. Det sætter 
altså en begrænsning for, hvad man kan lære børnene«, forklarer hun. 
</p><p>
René G. Nielsen, der er formand for Børne- og Kulturchefforeningen, erkender, 
at skolelederne har en rigtig stor opgave foran sig. Derfor er der kun grund 
til at anerkende ledernes pres, og at de har taget opgaven på sig, forklarer 
han. Dog mener René G. Nielsen, at tiden kommer til at hjælpe dem. 
</p><p>
»Det er en rigtig kompleks situation, da presset kommer fra flere sider. 
Spørgsmålet er, om vi kan løse det med bedre ressourcer. Jeg tror, det 
handler om, at skolereformen har en række elementer, der er helt nye. De 
skal udvikles for at kunne finde de helt rigtige løsninger«. 
</p><h3>
Løsningen er ikke mere tid 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg knokler, men jeg når stadig ikke alt, hvad jeg burde.
</p>
<p class="sender">
Skoleleder 
</p>
</blockquote>
</div><p>
I Stevns, som er den kommune, der statistisk set er mest udfordret, går 
skoleledelsen indimellem selv ind og tager en vikartime for at få kabalen 
til at gå op. Det betyder en længere arbejdsdag, men i stedet bliver 
problemet med de opbrugte penge i vikarkassen løst.</p><p>
»Jeg knokler, men jeg når stadig ikke alt, hvad jeg burde. Det ved jeg godt. 
Når man sidder som skoleleder i et krydspres, hvor man blandt andet skal 
sørge for, at der er nok vikardækning, holde medarbejdermøder og drive 
organisationen, har jeg ikke altid tid nok til at gennemarbejde vores 
opgaver«, siger skolelederen, der i gennemsnit arbejder 55 timer om ugen. 
</p><p><b class="ext-link">DESPERAT MOR OM SKOLEREFORM </b><a class="embeddedlink" href="http://politiken.dk/indland/uddannelse/ECE2528496/desperat-mor-om-skolereform-jeg-kigger-dagligt-efter-privatskoler/">»Jeg kigger dagligt 
efter privatskoler«</a></p><p>
Ifølge René G. Nielsen er løsningen ikke altid mere tid, selv om der kan være 
steder, hvor der skal være en dialog om skoleledernes vilkår: 
</p><p class=" bl-elem">
»I stedet skal vi hjælpe hinanden med at finde løsninger på de nye tiltag som 
den åbne skole og understøttende undervisning og strukturer for en god og 
sammenhængende skoledag. Hvis vi blot tilføjer mere tid, bliver man ved med 
selv at skulle finde sine egne løsninger. Vi skal dele erfaringer for at 
løfte ledelsesvilkårene«, siger han. 
</p>	
</div>
</div></body></html>
