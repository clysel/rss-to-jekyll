---
layout:     post
title: 	    "Ingen kontrol med 500.000 overvågningskameraer"
post_author:	    
post_date:	    Tue, 17 Feb 2015 22:36:30 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551118/ingen-kontrol-med-500000-overvaagningskameraer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det var på Borgervænget i København, at politiet i lørdags fandt flugtbilen, 
som den formodede gerningsmand til terrorangrebet ved Krudttønden havde 
brugt. 
</p><p>
Politiets næste skridt var at bruge kostbar tid på køre rundt i de tilstødende 
gader og kigge op i luften for at se, om der var overvågningskameraer i 
kvarteret.
</p><p>
Men der var ingen vej udenom. 
</p><p>
»Sådan gør vi altid. Det er vi nødt til«, fortæller vicepolitiinspektør Jens 
Møller Jensen fra Københavns Politi.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2550855/terrordraebt-synagoge-vagt-begraves-i-morgen-eftermiddag/">Terrordræbt synagoge-vagt 
begraves i morgen eftermiddag</a></p><p>
For der findes ingen central registrering af udendørs overvågningskameraer i 
Danmark, hvor der skønnes at være installeret mindst 500.000 
overvågningskameraer. Heraf formentlig over 100.000 alene i Københavns 
Kommune.
</p><p>
Derfor finder vicepolitidirektøren det »ønskværdigt«, at der oprettes et 
register over tv-overvågningsudstyr for at lette opsporingen af muligt 
tv-materiale. 
</p><p>
Det er direktør Kasper Skov-Mikkelsen fra Sikkerhedsbranchen helt enig i.
</p><p>
Han har kæmpet for sådan et register, siden Folketinget afskaffede det 
daværende register i 2007. Og bare med de certificerede virksomheder ville 
man have tjek på langt over halvdelen af landets overvågningskameraer, siger 
han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548480/loese-ender-spoergsmaalene-vi-mangler-svar-paa/">Løse ender: Spørgsmålene, vi 
mangler svar på</a></p><p>
»Det ville være med til at sikre, at overvågningsudstyr, der sættes op på hel- 
og halvoffentlige steder, i højere grad fungerer godt teknisk, og at de 
overholder reglerne om persondatabeskyttelse. Det ville samtidig være en 
stor hjælp for politiet. Det sidste er i sig selv et argument for 
registret«, mener Kasper Skov-Mikkelsen.
</p><p>
Dels kan det være svært for politiet at få øje på kameraerne, der kan være 
ganske små, dels skal politiet bagefter finde de personer, der har ansvaret 
for dem. Og det tager tid.
</p><h3>
Overvågningsbilleder førte til gerningsmand
</h3><p>
I weekenden lykkedes det dog for Københavns Politi både at finde kameraerne 
ved den nærliggende Kildevældsskolen og dernæst opsøge de rette 
kontaktpersoner og bede om adgang til optagelserne, hvor der var bingo: 
</p><div class="art-quote article-box">
<p class="quote"/>
<blockquote>
<p class="quote-txt">
Det er helt naturligt at tage en politisk debat om sådan et register oven på 
den brutale hændelse
</p>
<p class="sender">
Trine Bramsen, retsordfører (S) 
</p>
</blockquote>
</div><p>
Politifolkene fandt billeder af den efterlyste mand til fods ved en 
taxiholdeplads, og det blev en central brik i de efterfølgende timers 
hektiske politiarbejde.</p><p>
Dansk Folkepartis retsordfører, Peter Skaarup, undrer sig over, at politiet 
selv skal lede efter overvågningskameraer, når de er under tidspres, og han 
vil rejse sagen over for justitsminister Mette Frederiksen (S).
</p><p>
»Der er ingen tvivl om, at politiet ville kunne vinde tid, hvis der var en 
central oversigt med adresser og navne. Vi tager det op med ministeren, når 
der er faldet mere ro over efterforskningen af terrorsagen«, siger Peter 
Skaarup.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549866/venstre-den-her-form-for-terror-kan-man-aldrig-helt-undgaa/">Venstre: Den her form for 
terror kan man aldrig helt undgå</a></p><p>
Socialdemokraterne har tidligere som oppositionsparti slået hårdt på tromme 
for en registreringsordning for tv-overvågning, og partiets retsordfører, 
Tine Bramsen, erklærer sig også parat til »at tage drøftelsen«, når 
efterforskningen af weekendens sag er kommet lidt længere. 
</p><p class=" bl-elem">
»Det er helt naturligt at tage en politisk debat om sådan et register oven på 
den brutale hændelse«, siger Tine Bramsen.
</p>	
</div>
</div></body></html>
