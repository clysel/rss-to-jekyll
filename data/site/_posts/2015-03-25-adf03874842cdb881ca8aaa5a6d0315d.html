---
layout:     post
title: 	    "Cirkusguide: Her kan du møde elefanter og heste på farten"
post_author:	    
post_date:	    Wed, 25 Mar 2015 19:24:11 +0100
post_site:	    politiken.dk 
post_link:	    http://politiken.dk/kultur/scene/ECE2603007/cirkusguide-her-kan-du-moede-elefanter-og-heste-paa-farten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Så er tiden inde til manegekunst i alle afarter. 
</p><p>
De to store, Arena og Benneweis, har allerede haft premiere. I denne uge 
følger Dannebrog som det tredjestørste samt de mindre cirkusser Baldoni og 
Arli, efterfulgt af Cirkus Maskot, Cirkus Krone og i slutningen af april 
Zirkus Nemo. 
</p><p>
Ret utroligt, at vi i et lille land som Danmark har hele otte cirkusser i 
omløb, og de går all in, fra Vojens til Fløng, fra Sønderborg til Skagen. 
Her er der ikke noget, der hedder Udkantsdanmark, cirkus kommer hele landet 
rundt. Uden en krone i offentlig støtte til at få hjulene til at rulle 
rundt, og sådan har det været siden det første cirkustelt blev slået op 
herhjemme i 1855. 
</p><p>
Men det knager og brager i økonomien, især Arena (der har måttet erklære to af 
sine selskaber konkurs) og Benneweis har været hårdt presset af røde tal på 
bundlinjen de seneste sæsoner. Forgæves gjorde de sidste år et fremstød, for 
at få kulturminister Marianne Jelved (R) og de øvrige kulturpolitikere til 
at komme til undsætning med tilskud eller (ret så utopisk) momsfritagelse. 
Men kunne sådan en folkeforlystelse ikke være et oplagt sponsor-felt, uanset 
at det trives bedst som et broget, knap så styrbart randfænomen i vores 
kulturliv? 
</p><p>
Sådan som Arena og Benneweis har lagt ud, tegner det til at blive et godt 
cirkusår. Begge steder satser de på de klassiske cirkuskunster, uden den 
store artistiske fornyelse, men der er niveau over numrene. Økonomien synes 
ikke at være til de nycirkuseksperimenter, som især Benneweis før har haft 
mod på at begive sig ud i. Men Arena står for årets fornyelse, idet de har 
ladet stand-up komikeren Uffe Holm overtage manegen som flabet 
sprechstallmeister, pauseklovn og iscenesætter sammen med tv-værten Signe 
Lindkvist, kendt fra Cirkus Summarum. Et oplagt hit, helt i pagt med tiden, 
hvor stand-upperne breder sig overalt ikke mindst på tv, hvor det også er en 
klar tendens, at værterne bliver de egentlige stjerner. Nu også i cirkus. 
</p><h3>
Cirkus Arena – fem hjerter 
</h3><p>
Komikeren Uffe Holm og tv-værten Signe Lindkvist giver humor og varme til 
Cirkus Arenas 60 års- jubilæumsshow. 
</p><p>
Et topnummer er Diarios motorcyklister, der fræser rundt i deres Dødskugle, så 
teltet oser af benzin og testoteron. Og José Michels tumpeklovne får manegen 
fyldt med vand i stride strømme. For en gangs skyld et skægt klovnenummer. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/scene/teateranmeldelser/ECE2595051/vaerterne-er-de-nye-elefanter-i-manegen-i-cirkus-arena/">Værterne er de nye elefanter 
i manegen i Cirkus Arena</a></p><p>
Det er de klassiske cirkusnumre, der er i centrum, kronet af tre kæmpe 
afrikanske elefanter, mens noget så spøjst som en kanonkonge er hentet frem 
som godt gammelt glansnummer. Der er bestemt noget for ungerne i årets 
Arena. 
</p><h3>
Cirkus Benneweis – fire hjerter 
</h3><p>
Cirkus Benneweis satser på søde, sjove og smukke dyr, fra papegøjer til en 
senge-hest, men sørger også for fare og spænding med de columbianske 
Vanegas-brødre i det såkaldte Dødshjul. 
</p><p>
Det mest åbenlyse forsøg på fornyelse og foryngelse i manegen kom fra de to 
italienske klovne Steve og Jones. Uden røde næser og store sko, men med et 
smartphonenummer, hvor de battlede i at danse til ringetoner. 
</p><p>
Showet løfter sig med en absolut magisk tryllekunstner, en top-speedet 
diabolojonglør og en fantastisk yndefuld kinesisk linedanser på 56 år. Det 
er tradition og godt håndværk. Det er helt som cirkus skal være. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/scene/teateranmeldelser/ECE2602698/papegoejerne-staar-paa-rulleskoejter-i-familievenlig-cirkusforestilling/">Papegøjerne står på 
rulleskøjter i familievenlig cirkusforestilling</a></p><h3>
Alle de andre 
</h3><p>
Cirkus Baldoni har premiere 25.3 i Lyngby 
</p><p>
Cirkus Dannebrog har premiere 26.3 i Vojens 
</p><p>
Cirkus Arli har premiere 29.3 i Fløng 
</p><p>
Cirkus Mascot har premiere 1.4 i Roslev 
</p><p>
Zirkus Nemo har premiere d. 29.4 i Horsens 
</p><p class=" bl-elem">
Cirkus Krones premieredato er endnu ikke offentliggjort 
</p>	
</div>
</div></body></html>
