---
layout:     post
title: 	    "Finsk startup slår europæisk 4G-rekord"
post_author:	    Martin Bernth
post_date:	    Mon, 16 Feb 2015 08:15:02 +0000
post_site:	    www.version2.dk 
post_link:	    http://www.version2.dk/artikel/finsk-startup-slaar-europaeisk-4g-rekord-77247?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Selvom startup-virksomheden Ukko Networks blot har et år på bagen mangler der ikke ambitioner hos den finske teleoperatør. Firmaet har nemlig bebudet, at det vil skabe det hurtigste mobile netværk i Europa.</p>

<p>Og noget kunne tyde på, at Ukke Networks er godt på vej. I januar demonstrerede virksomheden således den husrtigste overførsleshastighed, der er blevet målt i Europa, da det lykkes at overføre 507 Mbps via LTE-Advanced-standarden. <a href="http://www.zdnet.com/article/ukko-networks-hits-507mbps-in-lte-a-trial-plans-europes-fastest-network/">Det skriver Zdnet.</a></p>

<p>Til sammenligning yder den britiske mobiloperatør EE’s nye LTE-A-netværk op mod 150 Mbps, mens den gennemsnitlige 4G-hastighed i England ifølge Zdnet er på bare 15,1 Mbps.</p>

<p>Demonstrationen er dog ikke blevet gennemført med kommercielt tilgængelige enheder, og den høje hastighed kunne kun lade sig gøre takket være en aggregering af adskillige 4G-signaler, som kun testenheden havde adgang til.</p>

<p>Rekorden kan altså ikke uden videre omsættes til reel brug, da mange enheder bruger af den samme båndbredde. Den lille finske virksomhed har stor muskelkraft i ryggen i kraft af deres samarbejdspartner, kinesiske Huawei, der også leverede basestationerne til forsøget.</p>

<p>Ukko Networks’ kommende netværk vil dog først blive tilgængeligt i Finland, hvor det vil være reserveret udelukkende til data og møntet på virksomhedskunder med krævende databehov.</p>
  </section></div></body></html>
