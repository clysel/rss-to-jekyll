---
layout:     post
title: 	    "Novo-boss: Hvis diabetes kan kureres, kan det lige så godt være os, der gør det."
post_author:	    
post_date:	    Wed, 29 Apr 2015 09:15:59 +0200
post_site:	    politiken.dk 
post_link:	    http://politiken.dk/oekonomi/ECE2646980/novo-boss-hvis-diabetes-kan-kureres-kan-det-lige-saa-godt-vaere-os-der-goer-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var en glad og stolt Lars Rebien, der for snart 15 år siden satte sig 
direktørstolen i Novo Nordisk. En garvet forretningsmand, der ville vise 
hele verden, at Bagsværd-virksomheden var verdensmester i diabetes – og 
danmarksmester i at tjene penge. 
</p><div class="art-quote article-box">
<p class="quote"/>
<blockquote>
<p class="quote-txt">
Faktisk tror jeg kun, at jeg overlevede som administrerende direktør, fordi 
Mads Øvlisen sad for bordenden i bestyrelsen, og det var ham, der havde 
udnævnt mig
</p>
<p class="sender">
Lars Rebien, Novo Nordisk 
</p>
</blockquote>
</div><p/><p>
Der blev imidlertid ikke meget tid til at tænke vækst, innovation og strategi 
den første tid. Kort efter at Lars Rebien havde overtaget hjørnekontoret 
efter Mads Øvlisen, blev han kastet ud i det, han i dag kategoriserer som en 
decideret hetz. 
</p><p>
»Det var en tid, der var meget turbulent for mig. Faktisk tror jeg kun, at jeg 
overlevede som administrerende direktør, fordi Mads Øvlisen sad for 
bordenden i bestyrelsen, og det var ham, der havde udnævnt mig«, siger Lars 
Rebien. 
</p><h3>
Turbulent start 
</h3><p>
Lars Rebiens tiltrædelse som direktør faldt nemlig sammen med, at den 
sydafrikanske regering kort forinden havde vedtaget en lov, der i realiteten 
gav landets sundhedsminister ret til at fjerne alle patentrettigheder på 
medicin. Loven havde primært som formål at give landets mange HIV-smittede 
adgang til medicin, men den kunne potentielt ramme hele medicinalsektoren, 
og det blev startskuddet til en langstrakt konflikt mellem den sydafrikanske 
regering og medicinalindustrien. 
</p><p><b class="ext-link">SE GRAFIK</b><a class="embeddedlink" href="http://politiken.dk/oekonomi/virksomheder/ECE2498157/grafik-laer-verdens-387-millioner-diabetekere-at-kende/">Grafik: Lær verdens 387 millioner 
diabetekere at kende</a></p><p>
Ikke umiddelbart noget, der havde det store at gøre med et diabetesselskab 
højt mod nord, men det fik alligevel fik store konsekvenser for Novo Nordisk 
– og dermed også for Lars Rebien. 
</p><p>
»Sagen udviklede sig til at være en hetz mod hele lægemiddelindustrien. Vi 
oplevede, at der var demonstrationer ved vores generalforsamling, og der 
blev skrevet nogle modbydelige kronikker, hvor jeg blev sammenlignet med 
naziforbrydere, og hvor folk blev opfordret til ikke at køre i bus sammen 
med os og spytte på vores børn. Det kammede helt over«, siger han. 
</p><p>
Det fik den nyslåede administrerende direktør til at smide habitten, tage 
læderjakken på og troppe op under en af demonstrationerne på Novo Nordisks 
fabrik på Fuglebakken på Frederiksberg. Men det blev også starten på 
Verdensdiabetesfonden. 
</p><h3>
Nej tak til billigere medicin 
</h3><p>
Da demonstranterne efter nogle måneder fik andre interesser, og Lars Rebien 
fik mere tid på hjørnekontoret, begyndte tanken om Verdensdiabetesfonden at 
spire. For selvom han havde været edderspændt rasende på demonstranterne, 
kunne han alligevel godt se, at de havde visse pointer. 
</p><p>
Men Lars Rebien mente ikke, at løsningen var at skrotte patentrettighederne 
eller sælge medicinen billigere, og efter en række møder med fagfolk, NGO’er 
og myndigheder etablerede Novo Nordisk i 2002 den uafhængige fond, 
Verdensdiabetesfonden. 
</p><p><b class="ext-link">SE OGSÅ</b><a class="embeddedlink" href="http://politiken.dk/oekonomi/faktaerhverv/ECE2528517/fakta-saa-stor-er-novo-nordisk/">Fakta: Så stor er Novo Nordisk</a></p><p>
Siden har Novo Nordisk skudt mere end 1 milliard kroner i fonden, hvis formål 
er at oplyse, forebygge og behandle diabetes i verdens fattigste lande. 
</p><p>
Verdensdiabetesfonden har etableret mere end 10.000 klinikker i 
udviklingslande og samarbejder med lokale ildsjæle, organisationer og i 
visse tilfælde hele nationer. 
</p><h3>
Et åbenlyst paradoks 
</h3><p>
Det lyder nobelt, men der ligger også et åbenlyst paradoks i, at en 
virksomhed, der lever af at sælge medicin til diabetekere har et mål om at 
udrydde sygdommen og årligt bruger et stort tocifret millionbeløb på en 
fond, der bekæmper diabetes. 
</p><p>
»Ja, det er også noget, vores nye medarbejdere altid spørger til. Men hvis 
diabetes kan kureres, kommer det til at ske. Og så kan det lige så godt være 
os, der gør det«, siger Lars Rebien. 
</p><p>
Han understreger dog, at en eventuel kur af diabetes ikke vil gøre Novo 
Nordisk overflødig. Hvis det sker, vil der skabe nye forretningsområder i 
form af anden behandling, vurderer han. 
</p><h3>
Stor brandingværdi 
</h3><p>
For Lars Rebien er det åbenlyst, at en virksomhed som Novo Nordisk har et 
ansvar for at udbrede viden om sygdommen og mindske komplikationerne, og her 
spiller Verdensdiabetesfonden en nøglerolle. 
</p><p>
Han lægger heller ikke skjul på, at fonden er med til at brande Novo Nordisk 
som en ansvarlig virksomhed. Både over for selskabets vigtigste kunder, 
sundhedsmyndigheder og forsikringsselskaber, og over for medarbejderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2427225/novo-er-verdens-naestbedste-videnskabelige-arbejdsplads/">Novo er verdens næstbedste 
videnskabelige arbejdsplads</a></p><p>
»Diabetesverdenen er en verden for sig selv. Alle kender alle. Derfor har det 
en positiv effekt på os, når vi gør sådan noget her, og dermed har det en 
indirekte positiv forretningsmæssig effekt. Samtidig bidrager det til, at 
folk har lyst til at arbejde for os«, siger han. 
</p><h3>
Småpenge for Novo Nordisk 
</h3><p>
At 1 milliard kroner er mange penge, er der næppe nogen, der kan være uenige 
i. Men i Novo Nordisk sammenhæng er det småpenge. Selskabet, der i morgen 
aflægger regnskab for første kvartal, har siden Lars Rebiens tiltrædelse 
været en sand indtjeningsmaskine. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2528497/novo-nordisk-faar-rekordstort-milliardoverskud/">Novo Nordisk får rekordstort 
milliardoverskud</a></p><p>
Selskabets markedsværdi er mere end tidoblet og rundede for kort tid siden 
astronomiske 1000 milliarder kroner, hvilket gør Novo Nordisk til det 
absolut mest værdifulde selskab i Norden. Sidste år landede selskabet et 
overskud på 34 milliarder kroner før skat og omsatte for 89 milliarder 
kroner. Til sammenligning har Novo Nordisk i Verdensdiabetesfondens levetid 
årligt doneret omkring 65 millioner kroner til fonden årligt. 
</p><p>
Ifølge fondens direktør Anders Dejgaard ville det dog ikke ændre fondens 
arbejde markant, hvis den havde flere penge at rutte med. 
</p><p>
»Det er vigtigt at huske, at vi arbejder i nogle af verdens fattigste lande, 
og at et af vores væsentligste formål er oplysning og uddannelse. Altså 
noget, man ikke kan købe for penge«, siger han. 
</p><h3>
Eksplosiv stigning i fattige lande 
</h3><p>
Verdensdiabetesfonden har skabt store forandringer de steder, fonden arbejder, 
men den overordnede udvikling i antallet af diabetekere foruroligende. Især 
i verdens fattigste lande, hvor mange lever uden diagnose, uden medicin og 
uden behandling – og hvor sygdommen sandsynligvis ender med at slå dem 
ihjel. 
</p><p>
»De seneste år har vi hvert år set en stigning i antallet af diabetekere på 8 
procent. Fortsætter den udvikling, vil der om 20 år være 1 milliard 
mennesker, der har diabetes eller forstadiet til diabetes«, siger Anders 
Dejgaard. 
</p><p>
»Den kurve skal knækkes«. 
</p><div class="art-quote article-box">
<p class="quote"/>
<blockquote>
<p class="quote-txt">
Diabetes er jo i høj grad en livsstilssygdom. Jeg vil tro, at antallet af 
diabetekere kan reduceres med op mod 70 procent, hvis folk blev mere oplyste 
og ændrede deres livsstil
</p>
<p class="sender">
Anders Dejgaard, Verdensdiabetesfonden 
</p>
</blockquote>
</div><p/><p>
Derfor sætter fonden i år yderligere fokus på forebyggelse. 
</p><p>
»Diabetes er jo i høj grad en livsstilssygdom. Jeg vil tro, at antallet af 
diabetekere kan reduceres med op mod 70 procent, hvis folk blev mere oplyste 
og ændrede deres livsstil«, vurderer Anders Dejgaard. 
</p><p>
Fonden arbejder derfor blandt andet på at etablere et livsstilscenter, der 
skal sætte fokus på, hvordan den rette ernæring kan afhjælpe størstedelen af 
diabetestilfældene. 
</p><p>
WHO anslår, at der i dag er knap 400 millioner diabetekere på verdensplan, og 
at en stor del af dem er udiagnostiserede. Otte ud af ti af verdens 
diabetekere bor i mellem- og lavindkomstlande, og det er også i disse lande, 
at stigningen i antallet af diabetekere er størst. 
</p><h3>
Tæt samarbejde med myndigheder 
</h3><p>
Verdensdiabetesfonden arbejder blandt andet tæt sammen med myndighederne i 
flere afrikanske lande. 
</p><p>
Afrika er en af de regioner, hvor antallet af diabetekere er eksploderet de 
seneste år, og hvor kendskabet til sygdommen er yderst begrænset. WHO 
vurderer, at omkring 20 millioner afrikanere lider af diabetes, og at det 
tal om tyve år vil være mere end fordoblet. 
</p><p>
Diabetes er også et hastigt voksende problem i store dele af Asien og 
Mellemøsten, hvor fonden har en række projekter inden for forebyggelse og 
behandling. 
</p><p>
I udviklingslandene har fonden blandt andet stort fokus på 
svangerskabsdiabetes. En sygdom, der har store konsekvenser for både mor og 
barn. 
</p><p>
»Når barnet har levet ni måneder i et miljø med for meget sukker, er der stor 
risiko, at det i puberteten udvikler type-2-diabetes«, siger Anders 
Dejgaard. 
</p><p>
Der er cirka 22 millioner fødsler om året, hvor moderen har fået 
svangerskabsdiabetes, og fonden var sidste år i kontakt med cirka 3000 
kvinder med svangerskabsdiabetes. 
</p><h3>
De rige lande finansierer innovation 
</h3><p>
Når Novo Nordisk hvert år bruger et stort tocifret millionbeløb på 
Verdensdiabetesfonden og derudover finansierer en række andre 
hjælpeprogrammer, er det fristende at spørge Lars Rebien om, hvorfor fonden 
ikke bare sælge medicinen billigere og dermed gør den mere tilgængelig. 
</p><p>
Et spørgsmål, han har hørt før, og som tydeligvis irriterer ham. 
</p><p>
»Argh«, siger han og ryster på hovedet. 
</p><p>
»Vi er en innovationsvirksomhed. Hvis vi sælger vores medicin billigere, så 
har vi ikke penge til at udvikle ny medicin, og så er det i hvert fald helt 
sikkert, at vi ikke kan kurere diabetes«. 
</p><p>
Han henviser til, at man ved at lade de rige, amerikanerne, europæerne og 
japanerne, betale en høj pris på sigt også sikrer de fattige bedre medicin. 
</p><p>
»Man kan sige, at de dermed finansierer udviklingen af den nye medicin. Og når 
der udvikles ny medicin, så vil den medicin, der for kort tid siden var den 
bedste, falde i pris og dermed blive tilgængelig for flere«, siger han. 
</p><p>
Medicinalsektoren er kendt for sine høje overskudsgrader. Sagt med andre ord: 
De er ualmindeligt gode til at tjene penge. 
</p><p class=" bl-elem">
Sektoren er ofte blevet kritiseret for at profitere på andres ulykke ved at 
holde priserne på medicin unødvendigt høje. De høje priser er især et 
problem for befolkningen i de fattigste lande, der ofte kun har adgang til 
den helt basale medicin. 
</p>	
</div>

</div></body></html>
