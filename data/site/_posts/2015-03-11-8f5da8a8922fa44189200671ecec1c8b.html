---
layout:     post
title: 	    "Paris: Mange bliver tvunget ud i i omegnen af byernes by"
post_author:	    
post_date:	    Wed, 11 Mar 2015 12:54:41 +0100
post_site:	    politiken.dk 
post_link:	    http://politiken.dk/oekonomi/bolig/ECE2582564/paris-mange-bliver-tvunget-ud-i-i-omegnen-af--byernes-by/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke usædvanligt at se køer foran opgange i Paris først på aftenen. 
</p><p>
Hovedparten af de ventende er folk under 30 år, som skal besigtige en af de 
lejligheder, som er til leje i den franske hovedstad, og de lykkelige 
udvalgte skal derefter igennem et langvarigt og ofte ydmygende forhør om 
deres økonomi og privatliv hos ejeren af lejligheden, før de kan underskrive 
en lejekontrakt. 
</p><div class="art-fakta article-box">
<h4 class="">
Serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i seks af verdens storbyer. 
</p>
</div>
</div><p>Derimod er der ikke køer foran ejendomsmæglernes butikker. »Der er ikke 
meget til salg, og der er heller ikke mange købere«, lyder forklaringen fra 
en ejendomsmægler i 12. arrondissement i Paris. 
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? Så 
skulle du bare se New York, Stockholm og Oslo</a></p><p>
Han fortæller hvorfor: »Arbejdsløsheden og frygten for fremtiden får især unge 
købere til at holde igen, trods de lave renter. Og ejerne venter med at 
sælge, i håb om at priserne stiger igen«. 
</p><p>
De har stået stille et par år. Frem til krisen slog igennem i 2008, var 
prisstigningerne markante. Fra 2008 dykkede de for så at stige moderat frem 
til 2011, og siden er priserne stagneret. De er faldet markant i de dyre 
kvarterer, mens de holder sig i et såkaldt 'folkeligt' arrondissement som 
det 19., der tiltrækker stadig flere unge. 
</p><h3>
Priserne stiger snart 
</h3><p>
Mange vælger at rykke ud af byen. Stadig flere køber eller lejer i kommunerne 
tæt på bygrænsen, hvor priserne gennemgående ligger 20-25 procent under 
niveauet inde i selve hovedstaden. 
</p><p>
En lille toværelseslejlighed i 12. arrondissement, som prismæssigt ligger i 
mellemlejet, koster omkring 280.000 euro (cirka 2,1 million kroner). 
Kvadratmeterprisen er her ca. 7.900 euro, men priserne kan variere stærkt 
fra den ene gade til den anden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/">Manhattan: Luksuslejligheder 
skyder op som tomme glassøjler </a></p><p>
Læreren Isabelle og den tekniske tegner Vincent har ingen børn. De har boet 
til leje i flere år, men nu kaster de sig i 40-års alderen ud i at købe en 
lille toværelses – omkring 35 kvadratmeter – i 12. arrondissement til 
280.000 euro. 
</p><p class="art-ext article-box">

</p><p>Deres samlede nettoløn er 5.500 euro om måneden, godt 41.000 kroner, 
hvilket er lidt over gennemsnittet. Med et 20-årigt lån skal de af med 1.530 
euro om måneden, knap 11.500 kroner, eller 27,8 procent af deres disponible 
indkomst. 
</p><h3>
Grænser for lån 
</h3><p>
Det siger banken god for. Reglen er nemlig, at afdragene på lån ikke må 
overstige 33,3 procent af den disponible indkomst, og det rammer vennerne 
Nicolas og Carmen, som vil købe i samme ejendom, men som kun tjener 3.875 
euro om måneden. 
</p><p>
De kan glemme alt om deres lejlighed, for den vil æde 39,5 procent af deres 
disponible indkomst, medmindre de får et længerevarende lån. 
</p><p>
»Og det er kun et spørgsmål om tid, før priserne stiger igen. Og de kommer til 
at stige hurtigere end lønningerne«, siger ejendomsmægleren i 12. 
arrondissement. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581091/paa-boligjagt-i-hongkong-og-beijing-20-millioner-kroner-bare-paa-beloebet-tak/">Hongkong: 20 millioner kroner. 
Bare på beløbet, tak! </a></p><p>
Det er mennesker som Carmen og Nicolas, Paris’ socialistiske borgmester Anne 
Hidalgo gerne vil have til byen. I dag har de kun en chance i socialt 
boligbyggeri, hvor ventelisterne er alenlange, og Anne Hidalgo forsøger at 
få regeringen til at afsætte flere midler til socialt boligbyggeri. 
</p><div class="art-quote article-box">
<p class="quote"/>
<blockquote>
<p class="quote-txt">
Det er hårdt, men vi må gøre noget. Ellers bliver Paris en ghetto for rige 
ældre og unge, som kan betale de vanvittige priser med farmands penge
</p>
<p class="sender">
Veronique Ferreira, funktionær 
</p>
</blockquote>
</div><p>
Resultatet er, at Paris er en by for ældre enlige med høje indtægter – de 
enlige udgør 50 procent af byens 2,1 million indbyggere – samt for relativt 
velstillede par og rige udlændinge.</p><p>
Arbejdere og mange af de offentligt ansatte er der ikke plads til. For selv en 
lejebolig er dyr. 
</p><p>
»Jeg må af med godt 500 euro om måneden for en lille etværelses i et dårligt 
kvarter. Med en månedlig nettoindtægt på knap 2.000 euro er der ikke meget 
tilbage, når jeg har betalt alt det andet«, lyder det fra 23-årige Veronique 
Ferreira, der er funktionær. 
</p><p>
Gennemsnitslønnen for en funktionær er ca. 2.500 euro om måneden. 
</p><p class=" bl-elem">
Hun er aktiv i foreningen Droit au Logement (retten til en bolig), der blandt 
andet kæmper for flere sociale boliger i hovedstaden. »Det er hårdt, men vi 
må gøre noget. Ellers bliver Paris en ghetto for rige ældre og unge, som kan 
betale de vanvittige priser med farmands penge«. 
</p>	
</div>
</div></body></html>
