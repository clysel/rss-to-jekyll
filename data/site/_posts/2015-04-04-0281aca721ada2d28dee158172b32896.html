---
layout:     post
title: 	    "Præst, chefredaktør, debattør og speedwaystjerne: Fire kendte har sagt nej til politik"
post_author:	    
post_date:	    Sat, 04 Apr 2015 14:17:30 +0200
post_site:	    politiken.dk 
post_link:	    http://politiken.dk/indland/politik/ECE2616248/praest-chefredaktoer-debattoer-og-speedwaystjerne-fire-kendte-har-sagt-nej-til-politik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Troels Mylenberg, chefredaktør på Fyns Amts Avis, adspurgt af to borgerlige 
partier:</b></p><p>
»Jeg var dybt forundret over, at nogen spurgte om det. Jeg har aldrig, aldrig 
været i nærheden af at se mig selv som en, der skulle den vej. Som 
journalist og kommentator forsøger jeg at være så objektiv og uhildet som 
muligt. Derfor blev jeg også fagligt pikeret over, at nogen åbenbart mente, 
at de kunne læse et politisk udgangspunkt i det, jeg havde lavet. Jeg tænkte 
lidt: Hvem f... tror de, jeg er? Jeg afviste det selvfølgelig med det samme. 
Tak, men nej tak«. 
</p><p><b>Sørine Gotfredsen, sognepræst:</b></p><p>
»Jeg er blevet kontaktet for at høre, om jeg kunne overveje at blive 
folketingskandidat. De mente, at min tilgang til livet og holdninger passede 
med partiets linjer. Jeg ville være et aktiv, sagde de. De opfattede det, 
som om jeg lå på linje med partiets holdninger«. 
</p><p><i class=" bl-elem">Gjorde du så det?</i></p><p>
»Bestemt ikke ubetinget. Og jeg tænkte, at det var en lidt overfladisk tanke 
at spørge mig. For jeg ser slet ikke mig selv stå på linje med det parti«. 
</p><p><b>Lars Olsen, samfundsdebattør, spurgt af S-kreds:</b></p><p>
»De ville gerne have en socialt engageret kandidat, der helt tydeligt var 
kritisk over for regeringens politik. Jeg var da på mange måder beæret over 
henvendelsen og glad for, at nogen havde den tillid. Jeg tænkte over det 
nogle dage og diskuterede det med min kone«. 
</p><p>
»Men jeg vurderer, at jeg har mere indflydelse på samfundsdebatten ved at 
deltage som en uafhængig stemme end ved at sidde på bageste og blive kaldt 
til skideballe hos gruppeformanden, fordi man siger sin mening«. 
</p><p><b>Erik Gundersen, tidl. speedwayverdensmester:</b></p><p class=" bl-elem">
»Jeg har fået et par henvendelser. Det har typisk været sammenkomster, hvor 
byrådsmedlemmer har spurgt mig, om jeg kunne være interesseret i at gå ind i 
politik. Jeg følger meget med i samfundsdebatten. På et tidspunkt tænkte 
jeg, at det kunne være interessant. Men jeg er travlt beskæftiget inden for 
sport, og der ligger et kæmpe arbejde i politik. Så jeg valgte at takke nej. 
Jeg kunne ikke se mig selv i det. Jeg kan ikke forestille mig, at jeg var 
blevet spurgt, hvis ikke jeg havde været et kendt ansigt og måske kunne 
fiske stemmer ad den vej«. 
</p>	
</div>

</div></body></html>
