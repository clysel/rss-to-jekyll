---
layout:     post
title: 	    "På vej til Mars: Raketmotor med kraft som 14 jumbojetter tænder i dag  "
post_author:	    Thomas Djursing
post_date:	    Wed, 11 Mar 2015 10:22:00 +0000
post_site:	    ing.dk 
post_link:	    http://ing.dk/artikel/paa-vej-til-mars-raketmotor-med-kraft-som-14-jumbojetter-taender-i-dag-174678
---
<html><body><div><section class="body"><p>Nasa har sat et ekstra segment på rumfærgernes hjælpemotorer og dermed udviklet den hidtil kraftigste raketmotor med fastbrændstof, kaldet QM-1, der skal testes i dag.</p>
			<p>QM-1 er på alle måder en ekstrem motor, og i rå tal har den en trykkraft på 5,5 tons i sekundet, og en maksimal trykkraft svarende til at sætte samtlige motorer på 14 Boeing 747-400 på fuld kraft.</p>
			<p>Raketten bliver testet liggende ned i en teststand i Promontory i Utah, USA, hvor den skal brænde i 126 sekunder, svarende til et fuldt burn under flyvning.</p>
			<p><aside class="plugin right box"><strong>Flere fakta om QM-1</strong><br/>
			Længde: 46 meter<br/>
			Diameter: 3,6 meter<br/>
			Vægt: 801 ton
			</aside></p>
			<p>Ligesom rumfærgens hjælpemotor, så består dens brændstof en af gummiagtig blanding af aluminiums pulver, ammonium perklorat, HB polymer, jernoxid og epoxy.</p>
			<p>QM-1 er en helt afgørende del af Nasas såkaldte SLS-program (Space Launch System), der er tænkt til at flyve mennesker ud i Deep Space og til Mars med Orion-kapslen. SLS-systemet/raketten kommer til at bestå af to QM-1 motorer og en hovedmotor bestående af fire af rumfærgens hovedmotorer. Meget teknologi er altså “lånt” fra rumfærgen, og SLS vil også frigøre hjælpemotorerne efter nogle minutters flyvning, ligesom rumfærgen.</p>
			<p><figure class="plugin right zoomable"><img data-original-image="http://ing.dk/sites/ing/files/b1_1.jpg" src="http://ing.dk/sites/ing/files/styles/w1120_media_right/public/b1_1.jpg?itok=KJXVz0Cz" alt=""/><figcaption>(Illustration:Nasa) </figcaption></figure></p>
			<p>SLS vil begynde sin jomfruflyvning uden astronauter allerede i slutningen af 2018, og til den tid være den største raket nogensinde. Hvor månerejsernes Saturn V havde en trykkraft på 3400 tons og rumfærgernes motorer havde en samlet trykkraft på 3540 tons, så vil SLS have en trykkraft på 3810 tons.</p>
			<p>Med sin højde på 98 meter vil SLS være højere end frihedsgudinden, men lavere end Saturn V. Til gengæld kan den løfte hele 70 tons udstyr ud i rummet.</p>
			<p>Klokken 17.30 vil Nasa tænde raketten, der vil sende en 2500 grader varm (celsius) flamme afsted med tre gange lydens hastighed, mens over 500 sensorer vil registrerer alle data undervejs.</p>
			<p>Allerede fra klokken 17.00 sender Nasa-tv live fra testen. <strong>Se den her:</strong></p>
			
			<p><a href="http://www.ustream.tv" target="_blank">Broadcast live streaming video on Ustream</a></p>
		</section></div></body></html>
