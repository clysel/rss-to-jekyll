---
layout:     post
title: 	    "Jagten på verdens vildeste kunst er i gang i Venedig"
post_author:	    
post_date:	    Wed, 06 May 2015 14:33:54 +0200
post_site:	    politiken.dk 
post_link:	    http://politiken.dk/kultur/kunst/ECE2656777/jagten-paa-verdens-vildeste-kunst-er-i-gang-i-venedig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede i flyveren støder jeg på navnet Simon Denny. 
</p><p>
Jeg har fået fingre i et tysk kunsttidsskrift, som skriver, at den 33-årige 
newzealænder er en af tidens mest interessante og intelligente kunstnere. 
</p><p>
Simon Denny lader sig inspirere af internetreklamer, historiske fakta og 
lufthavnsæstetik, står der. 
</p><p>
Det lyder lovende. Jeg føler, at jeg har fået noget konkret at gå efter, når 
jeg er fremme i Venedig og skal forsøge at finde ud af, hvad der lige nu er 
det vildeste i kunsten. 
</p><p>
Halvdelen af Simon Dennys udstilling befinder sig i lufthavnen, læser jeg. Så 
jeg lander med andre ord lige midt i noget <i>cutting edge</i>-kunst. 
</p><p>
Bortset fra at jeg ikke kan finde det. Jeg studerer både skilte, skranker og 
gulvbelægning, men kan ikke få øje på noget ud over det sædvanlige. 
</p><p>
Skidt med det. Jeg har en hel uge til at løse min opgave. 
</p><p>
Jeg tager vandbussen over lagunen, står af ved Rialtobroen og spadserer gennem 
labyrintiske gyder til Hotel Centauro, hvor avisen ved en fejltagelse har 
reserveret et værelse uden bad og toilet. 
</p><p>
Værelset er på størrelse med en skabskuffert og har udsigt direkte ind i en 
mur. Velkommen til Venedig! 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2649659/weekendguide-find-venedigs-fredfyldte-oaser/">Weekendguide: Find Venedigs 
fredfyldte oaser</a></p><p>
Jeg stiller bagagen og skynder mig ud i frisk luft. Det er søndag eftermiddag 
og for sent til at se på kunst. 
</p><p>
Ud på aftenen synker jeg ned i en stol på kanten af Canale Grande og får en 
drink med et par folk fra den danske kunstverden. Og her hører jeg det samme 
navn, som jeg læste i flyveren: Simon Denny. 
</p><p>
Denny er det unge, varme navn, er de to enige om, og de tilføjer: sammen med 
Danh Vo, kunstneren i den danske pavillon. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/venedig7_933998y.jpg" alt="" border="0"/><span class="caption"><span class="f-img-caption">Hotelværelset. 
</span>Foto: Kjeld Hybel</span></span></p><h3>
De sidste forberedelser 
</h3><p>
Efter en søvnløs nat i gravkammeret tumler jeg næste morgen ud af hotellet og 
begynder at gå i retning af Giardini. Det er en park for enden af byen, hvor 
de fleste af kunstbiennalens nationale pavilloner befinder sig, også den 
danske. 
</p><p>
Undervejs passerer jeg flere reklamer for biennalen, som dette år har titlen 
’All the World’s Futures’. Den store centrale udstilling er kurateret af 
nigerianeren Okwai Enwezor, som har boet mange år i New York og går for at 
være en af vor tids bedste kuratorer. 
</p><p>
Enwezor siger til kunsttidsskriftet Monopol, at titlen tilbyder kunstnere, 
teoretikere og komponister en ramme, hvori de kan »gøre deres betragtninger 
om tingens tilstand«. 
</p><p>
»Vores situation er i dag præget af stor usikkerhed og skrøbelighed. Samtidig 
er bevægelsen af varer, mennesker og ideer steget markant de sidste 20 år. 
Mennesker og kulturer forbinder sig med hinanden og danner netværk. Titlen 
’All the World’s Futures’ er ikke ment utopisk, den er mere et forsøg på at 
fundere over ruiner og efterladenskaber«, siger Enwezor. 
</p><p>
Kort sagt: Titlen giver plads til lidt af hvert. 
</p><p>
Det er kun mandag, og der er stadig adgang forbudt for alle andre end dem, der 
arbejder på at bygge udstillingerne op. 
</p><p>
En af dem er den danske arkitekt Troels Bruun. Han er tilsynsførende på den 
danske pavillon, men projekterer og producerer også udstillinger for ni 
andre lande. 
</p><p>
Han bor i Venedig og har arbejdet med biennalerne siden 1995, så han ved, hvad 
det drejer sig om. 
</p><p>
Ved et lykketræf får han mig lirket ind gennem den bevogtede port til Giardini 
og går med til at have mig rendende i hælene, mens han går rundt i området 
og tjekker detaljer inden åbningen. 
</p><p>
I skyggen af høje træer går vi hen ad en allé med den danske og den nordiske 
pavillon på venstre hånd og Venezuelas og Ruslands på højre. Alle vegne 
fejes, pudses og poleres der. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2655432/hov-unge-maend-smadrer-uerstattelig-statue/">Hov: Unge mænd smadrer 
uerstattelig statue</a></p><p>
Henne ved den østrigske pavillon nægter en striks dame at lukke mig ind. De 
har i øvrigt også lige vasket gulv. Men Troels Bruun tager mig med om bagved 
og viser mig en container, som biennalen har smækket op. 
</p><p>
»Pludselig stod det skrummel her i går«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Du bliver smadret, hvis du skal nå at se alt på biennalen
</p>
<p class="sender">
Troels Bruun, arkitekt 
</p>
</blockquote>
</div><p>
Containeren spolerer østrigernes have, som er en del af udstillingen, men nu 
er et par arbejdere i gang med at pille den skrammede kasse ned igen. Det 
har Troels Bruun fikset.</p><p>
»Du bliver smadret, hvis du skal nå at se alt på biennalen«, siger han, da vi 
vandrer videre gennem Giardini. »Lige nu er det her et meget behageligt 
sted. Men om et øjeblik går det fuldstændig amok«. 
</p><p>
Vi dvæler lidt ved synet af den australske pavillon, der netop er landet som 
et fremmedlegeme, en sort monolit midt i idyllen. 
</p><p>
Og Troels Bruun forklarer mig, hvor stor en udfordring det er at bygge huse og 
udstillinger, når alle materialer og kunstværker skal sejles frem. 
</p><p>
»Engang skulle vi have en 2 tons tung sten ned fra Island, og den var svær at 
få på plads«, siger han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/venedig2_933996w.jpg" alt="" border="0"/><span class="caption"><span class="f-img-caption">Vaskesøjle 
</span>af Danh Vo. Foto: Kjeld Hybel</span></span></p><h3>
Dæmonen fra ’Exorcisten’
</h3><p>
Danh Vo står og ryger foran den danske pavillon iført et stort smil og bare 
fødder i sandaler og ligner alt andet end den internationalt feterede 
kunstner, han er. Han inviterer mig indenfor i sin udstilling, som hedder 
’Mothertongue’. 
</p><p>
Vi træder ind i de store, smukke rum, hvor Danh Vo med kirurgisk præcision har 
placeret sine skulpturer og objekter. I den ene ende af pavillonens største 
rum står arkitekten Finn Juhls såkaldte Judasbord, som har 30 sølvmønter 
nedfældet i bordpladen. 
</p><p>
»Jeg bruger nogle af Finn Juhls møbler i stedet for piedestaler. Jeg er en 
stor fan af ham«, siger Danh Vo. »Og jeg elsker bare Judasbordet. Det er 
lige så godt som den bedste kunst«. 
</p><p>
Udstillingen er faktisk bygget op omkring citater fra skrækfilmen 
’Exorcisten’. Nærmere bestemt citater fra filmens dæmon. 
</p><p>
»Skulpturerne på den her udstilling har mange historiske referencer, så jeg 
ville have et mere updatet element med også. Og ’Exorcisten’ er et 
pragtfuldt eksempel på noget, der på den ene side er religiøst og dæmonisk 
og på den anden side super Hollywood, mainstream, underholdende. Det er de 
ting, jeg synes er nødvendige for et hvilket som helst portræt, af et 
menneske eller af verden. Filmen giver mig mulighed for at sige mange ting 
på en gang. Det er det, dæmoner gør. De kan efterligne alting«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2655511/italiener-aabner-museum-for-lort/">Italiener åbner museum for lort</a></p><p><i class=" bl-elem">Det er den dæmon, der har taget bolig i en lille pige, som kan dreje 
hovedet hele vejen rundt?</i></p><p>
»Ja, den er fra 70’erne. Jeg så den, da jeg var 7 år. Min mor tror på 
spøgelser, så da hun kom til Danmark, opdagede hun spøgelsesfilm, og hun 
turde ikke se dem alene, så hun tvang hele familien til at se med«. 
</p><p><i class=" bl-elem">Hvad har den film efterladt?</i></p><p>
»En kollektiv markering. Noget, vi alle kan referere til. Selv om folk ikke 
har set den, kender de til den«. 
</p><p>
I den anden ende af rummet står blot en lille mørnet trækasse på gulvet. Nede 
i kassen ligger en stump marmor, så vidt jeg kan se. 
</p><p>
»Det er en romersk skulptur af Apollo, som jeg prøver at tilpasse den her 
kasse, som har rummet <i>condensed milk</i>«, siger Danh Vo. »Kondenseret 
mælk er et fantastisk produkt«. 
</p><p><i class=" bl-elem">Fordi det kan holde sig evigt ligesom marmor?</i></p><p>
»Ja. Og du ved, når man former en klassisk skulptur, så handler det først og 
fremmest om at fange skyggen. Her er det faktisk kassen, der fanger skyggen, 
så det er en meget klassisk skulptur. Men den refererer også til 
konceptkunst og minimalisme, bare <i>fucked up</i>«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2647708/glyptoteket-skaffer-degas-maleri-ved-et-lykketraef/">Glyptoteket skaffer 
Degas-maleri ved et lykketræf</a></p><p>
Det andet store rum er malet helt rødt, men det er ikke en tilfældig rød. Det 
er den kostbare røde farve, aztekerne udvandt af en bille, som Danh Vo 
fattede interesse for, da han flyttede til Mexico. På gulvet står en enkelt 
skulptur, der er sat sammen af en træfigur og et stykke fra en romersk 
sarkofag. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tænker meget på de forskellige tider, der er passeret. De forskellige 
riger, der er kollapset. Ting går altid under
</p>
<p class="sender">
Danh Vo, kunstner 
</p>
</blockquote>
</div><p>
»Figuren der er Jomfru Maria, i det øjeblik hun får besked om, 
at hun er gravid. Når jeg laver en udstilling, vil jeg have elementer, der 
taler sammen. Så der er romersk tid, der er renæssance, og så er der 
opdagelsen af den nye verden«, forklarer kunstneren.</p><p>
»Jeg tænker meget på de forskellige tider, der er passeret. De forskellige 
riger, der er kollapset. Ting går altid under«. 
</p><p>
Vi passerer en ormædt kristusfigur, der hænger foran et stort vindue. Der er 
ristet flot formede bogstaver på ruden. 
</p><p>
»Alt er fra ’Exorcisten’. Her står ’Do you know what she did, your cunting 
daughter?’. Man skal læse det udefra, men når solen rammer ordene, bliver de 
kastet ind på væggen. Det er klokken 5 om aftenen«. 
</p><p>
Vi er nået ud i en gård, hvor Danh Vo har lagt fliser med arabisk mønster. Han 
tænder sig en smøg. Og siger farvel. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/venedig3_933997y.jpg" alt="" border="0"/><span class="caption"><span class="f-img-caption">Kunstner, 
</span>Danh Vo. Foto: Kjeld Hybel</span></span></p><h3>
Simon Denny igen 
</h3><p>
Danh Vo virker egentlig som et fint bud på en af de kunstnere, der har noget 
særligt at sige. En af dem, der rammer tiden rent. 
</p><p>
Men måske er det lidt for nemt bare at kigge ind i den danske pavillon. Jeg må 
videre ud i verden. 
</p><p>
Uden for venter Troels Bruun. Så jeg spørger ham: 
</p><p><i class=" bl-elem">Hvor tror du ellers, jeg kan finde noget af det virkelig fede kunst?</i></p><p>
»Alle spørger mig hele tiden, hvad der er hot«, svarer han. 
</p><p>
»Jeg ser jo ikke det hele. Men tjek den tyrkiske pavillon. Singapore har vist 
også noget spændende kørende, der handler om grænser. De har slæbt en kæmpe 
markeringsbøje ind i pavillonen«. 
</p><p>
Han tænker sig om og siger så: 
</p><p class=" bl-elem">
»Jeg har også hørt, at Simon Denny skulle være <i>the hot 
shit</i>. Ham taler alle om«. 
</p>	
</div>

</div></body></html>
