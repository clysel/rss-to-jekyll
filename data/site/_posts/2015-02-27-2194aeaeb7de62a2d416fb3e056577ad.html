---
layout:     post
title: 	    "Spock fra Star Trek er død - 83 år gammel"
post_author:	    
post_date:	    Fri, 27 Feb 2015 19:34:15 +0100
post_site:	    politiken.dk 
post_link:	    http://politiken.dk/kultur/filmogtv/ECE2567455/spock-fra-star-trek-er-doed---83-aar-gammel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/Obit_Leonard_Nimoy_917110w.jpg" alt="Skuespiller. Leonard Nimoy er mest berømt for sin rolle som Spock i Star Trek. - Foto: Anonymous/AP"/></div>
<p class="caption ">
<span class="f-img-caption">Skuespiller.</span> Leonard Nimoy er mest berømt for sin rolle som Spock i Star Trek. - Foto: Anonymous/AP
</p>
</div>
<p>
Skuespiller Leonard Nimoy er afgået ved døden i sit hjem i Los Angeles. Han 
var kendt for sin rolle som Spock i Star Trek.
</p><p>
»Live long and prosper«.
</p><p>
Hilsnen, der er en af de mest ikoniske i amerikansk kultur, følges som regel 
op med et – for nogen – underligt håndtegn, hvor fire fingre minus 
tommeltotten danner et slags V.
</p><p>
Skuespiller og instruktør Leonard Nimoy levede om nogen op til det slagord, 
som han selv udbredte i 1960'erne og som hurtigt spredte sig til 
teenageværelser rundt om i USA og senere resten af verden.
</p><p>
I aften kom det frem, at skuespilleren, der er mest kendt for sin rolle som 
Spock i „Star Trek“, er død i en alder af 83 år. Det skriver The New York 
Times.
</p><p>
Nimoy led af en kronisk lungesygdom, og hans kone Susan Bay Nimoy bekræfter, 
at han afgik ved døden i sit hjem i Los Angeles.
</p><h3>
Flere småroller førte til Star Trek
</h3><p>
Han blev født i Boston 26. marts 1931, men forlod fødebyen i en alder af 18 år 
for at opsøge drømmen om det hvide lærred.
</p><p>
I starten fik han flere småroller i tv-serier i 1950'erne, hvor han 
portrætterede cowboys eller politi, før han fandt sig til rette i den rolle, 
der endte med at overstråle alle andre roller i hans skuespillerkarriere.
</p><p>
I 1966 blev han valgt til sin største rolle som den altid logisk tænkende 
Spock i den populære tv-serie „Star Trek“.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/Obit_Leonard_Nimoy_917109v.jpg" alt="" border="0"/><span class="caption"><span class="f-img-caption">Spock. 
</span>Leonard Nimoy er død - 83 år gammel.</span></span></p><p>
Nimoy's karakter Spock fungerede som kølig modpol over for den hidsige kaptajn 
James T. Kirk, der blev spillet af William Shatner.
</p><p>
Om bord på rumskibet USS Enterprise afsøgte de universets kringelkroge med 
skibets doktor Leonard „Bones“ McCoy, der blev spillet af DeForest Kelley.
</p><p>
Deres mission var „to boldly go where no man has gone before“, som det hedder 
sig med Kaptajn Kirks ord i indledningen af tv-serien, der gik fra 1966 til 
1969.
</p><p class=" bl-elem">
Karakteren Spock optrådte dog mange gange siden i adskillige film og 
popkultur, ligesom Spocks håndtegn blev udbredt i stor grad og blev kult i 
1970'erne og 1980'erne.
</p>	
</div>
</div></body></html>
