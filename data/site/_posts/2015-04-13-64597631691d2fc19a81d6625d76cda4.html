---
layout:     post
title: 	    "Fodboldredaktøren: Et mesterhold, der vil vinde hver gang"
post_author:	    
post_date:	    Mon, 13 Apr 2015 09:12:33 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2625352/fodboldredaktoeren-et-mesterhold-der-vil-vinde-hver-gang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
I en tid, når folketingsvalget nærmer sig med hastige skridt, og verbale 
politikerslagsmål om, hvem der har begået flest løftebrud, vil tage til i 
styrke og antal, kan vi konstatere, at Glen Riddersholm og hans midtjyske 
spillere på fodboldfronten har holdt, hvad de har lovet. 
</p><p>
Ved indgangen til anden turneringshalvdel i Superligaen efter vinterpausen var 
FCM-cheftræneren offensiv, klar og selvsikker i sine udmeldinger. 
</p><p>
»Den gule førertrøje skal angribe. Vi går på banen for at øge forspringet. Vi 
skal ikke være forsigtige og defensive. Vi vil ikke spille så destruktivt, 
som FCK har gjort«, sagde Riddersholm til Politiken. 
</p><p>
»Vi vil fortsætte fremad«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2624862/fcm-er-europas-bedste-paa-doedbolde/">FCM er Europas bedste på 
dødbolde</a></p><p>
FC Midtjylland har fortsat udbruddet og spillet sig til flest point af alle 
(17) og scoret flittigst i foråret, så afstanden til forfølgerne er øget. 
FCK kan i aften reducere midtjydernes forspring fra 14 til ’kun’ 11. Ved 
vinterpausen var der otte point mellem nummer ét og to. 
</p><p>
Da Jakob Poulsen langt inde i overtiden var lidt heldig at sparke, så bolden 
snittede en forsvarer og strøg i nettet til 2-1-sejren over AaB i Aalborg, 
var det udbyttet af, at midtjyderne ikke stillede sig tilfreds med det ene 
point. De prøvede til det sidste med aggressivt, højt presspil at erobre 
bolden og komme til afslutninger. 
</p><p>
Mange ville have fundet det logisk og rigtigt, hvis FCM-holdet havde stillet 
sig tilbage og været glad for uafgjort i en af de allersværeste udekampe. 
Men modet og viljen til at jagte det allerbedste resultat blev belønnet med 
to herlige point. 
</p><h3>
En eksamen med topkarakter 
</h3><p>
Det var et spektakulært resultat i en kamp, hvor bredden i FCM-truppen på 
grund af en lang række skader for alvor var til eksamen – som endte med 
topkarakter. Glen Riddersholm valgte endda at lade Martin Pusic og Morten 
’Duncan’ Rasmussen være på banen sammen en halv snes minutter, for første 
gang. Topscorer Pusic var væk i lange perioder af den spændende, 
fighterprægede dyst med svingende spilkvalitet, bl.a. fordi Kasper Pedersen 
spillede stærkt i AaB’s centrale forsvar. 
</p><p>
Men trioen Jakob Poulsen (den dobbelte målscorer, som har scoret 4 gange og 
lagt op til 10 mål i sæsonen), den finske landsholdsspiller Tim Sparv og 
Kristian Bak Bach påtog sig stort lederansvar, og den nye målmand Johan 
Dahlin viste sin veludviklede placeringsevne flere gange, da AaB’erne fik 
skudt udefra. Tim Sparv fylder vældig meget som midtbanesweeper og 
bolderobrer, igangsætter og indpisker på holdet, som savner den skadede 
Petter Anderssons kreative evner og løbekapacitet i offensiven. 
</p><p><b class="ext-link">Nu kan det da ikke gå galt:</b><a class="embeddedlink" href="http://politiken.dk/sport/fodbold/superligaen/ECE2625208/nu-kan-det-da-ikke-gaa-galt-lykketraef-sikrer-fcm-sejr-i-uskoen-kamp/">Lykketræf sikrer 
FCM sejr i uskøn kamp</a></p><p>
AaB-træner Kent Nielsen og hans spillere ærgrede sig, helt forståeligt, over 
det sene sejrsmål. Uafgjort havde været et passende resultat, men 
aalborgenserne blev – som så mange andre i denne sæson – straffet, fordi de 
ikke kunne lade være med at lave frispark lige uden for feltet. Jakob 
Poulsens udligning var smuk på en aften, da midtjyderne atter viste, hvem 
der er Superligaens bedste hold. 
</p><p>
AaB’s bronzechancer blev formindsket med nederlaget, og det er jo vildt 
overraskende, at Hobro skal spille om en topplacering på Brøndbys 
forfærdelige bane på søndag. Fyraftensprofferne – der kan drømme om som 
oprykkere at slutte på 3. pladsen, som Farum (FC Nordsjælland) præsterede 
med Christian Andersen som træner i 2003 – fortsætter med at imponere. 
Topscorer Mads Hvilsom laver flotte mål ’hele tiden’, og Hobro nyder godt 
af, at Randers FC blot har fået seks point i de seneste syv kampe, og at FCN 
blev slået af Martin Spelmann i går. 
</p><p>
Den dobbelte OB-målscorer er ikke nogen smart tekniker, finurlig dribler eller 
elegant boldkunstner. Men Martin Spelmann har et fighterhjerte større end de 
fleste, han er farlig som dybdeløber, hans indstilling er altid i orden, og 
han overhaler som regel alle medspillere i returløbene, når bolden er tabt 
langt fremme på banen. 
</p><h3>
Sensation, hvis FCK dummer sig 
</h3><p>
OB-sejren gjorde ondt på FC Vestsjælland, der ellers har fået fire point i de 
seneste to kampe, men har langt bedre chancer for at vinde pokalturneringen 
(semifinale 1 mod SønderjyskE på onsdag) end at undgå nedrykning sammen med 
Silkeborg. Det vil være en lille sensation, hvis FCK’erne dummer sig i aften 
og sætter point til i Silkeborg. 
</p><p>
Hjemmeholdet har godt nok leveret gode præstationer og resultater under den 
nye cheftræner Kim Poulsen og hentet dobbelt så mange point (otte) i seks 
forårskampe som i efterårets 17 kampe tilsammen, men har stadig sæsonens 
første hjemmesejr til gode. 
</p><p><b class="ext-link">TØRKE</b><a class="embeddedlink" href="http://politiken.dk/sport/fodbold/superligaen/ECE2624864/toerke-historisk-faa-scoringer-i-superligaen/"> Historisk få scoringer i Superligaen</a></p><p>
FC København er på vej til at gå glip af mesterskabet for tredje gang med 
Ståle Solbakken som træner. Han har ført FCK til fem gange guld og sølv og 
bronze én gang. Da FCK måtte nøjes med sølv i sidste sæson, hvor Solbakken 
tidligt afløste den fyrede Ariël Jacobs, sluttede københavnerne med 56 
point, det laveste antal med nordmanden som træner. 
</p><p>
Så få point får FCK næppe i denne sæson. Men FC Midtjylland ligner altså et 
overlegent mesterhold mere end nogensinde og vil slå egne klubrekorder, hvad 
angår point (63 i 2006-07), antal sejre (18 to gange) og målproduktion (61 i 
2013-14) meget klart i denne gyldne sæson. 
</p><p class="art-ext-other">

</p><p class=" bl-elem"/>	
</div>

</div></body></html>
