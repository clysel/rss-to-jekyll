---
layout:     post
title: 	    "Udstilling af Holocaust-karikaturer er aflyst i Iran"
post_author:	    
post_date:	    Sat, 09 May 2015 21:04:22 +0200
post_site:	    politiken.dk 
post_link:	    http://politiken.dk/kultur/kunst/ECE2663115/udstilling-af-holocaust-karikaturer-er-aflyst-i-iran/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En udstilling af karikaturtegninger om Holocaust skulle i dag have været åbnet 
i Irans hovedstad, Teheran, som svar på Mohammed-tegningerne i det franske 
satiremagasin Charlie Hebdo.
</p><p>
Men den kontroversielle udstilling er nu blevet aflyst. Det skriver 
nyhedsbureauet dpa .
</p><p>
Begrundelsen for aflysningen er officielt, at udstillingens arrangør, Massud 
Shodschaei, er blevet syg.
</p><p>
Men ifølge dpa er formodningen, at Iran ikke ville tillade udstillingen i 
slutfasen af atomforhandlingerne med Vesten, da det ville trække negative 
overskrifter og omtale.
</p><p>
Shodschaei har tidligere sagt om sit projekt:
</p><p>
»Hvis det er legitimt at fornærme profeten, bør det være lige så legitimt at 
undersøge Holocaust«.
</p><h3>
Ahmadinejad har afvist Holocaust som opsind
</h3><p>
Udstillingen var en del af en konkurrence, som man kunne deltage i ved at 
indsende karikaturtegninger om Holocaust.
</p><p>
Ifølge det iranske nyhedsbureau Fars indløb der bidrag fra lande i hele verden 
som Indonesien, Brasilien, Frankrig, Tyskland og Kina. Tegningerne var 
indsendt af 312 personer, hvoraf 104 var iranere.
</p><p>
Tegningerne skulle have været udstillet på Palæstina-Museet i Teheran.
</p><p class=" bl-elem">
Iran har flere gange afvist, at Holocaust overhovedet fandt sted. Specielt 
Irans tidligere præsident, Mahmoud Ahmadinejad, sagde flere gange, at 
Holocaust er opspind.
</p>	
</div>

</div></body></html>
