---
layout:     post
title: 	    "Hovedrollen i ny gyserfilm bliver sin generations nye scream queen "
post_author:	    
post_date:	    Thu, 09 Apr 2015 07:44:54 +0200
post_site:	    politiken.dk 
post_link:	    http://politiken.dk/kultur/filmogtv/ECE2618634/hovedrollen-i-ny-gyserfilm-bliver-sin-generations-nye-scream-queen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Unge kvinder med skræmte, opspilede øjne. Jomfruelige teenagere, der kan 
skrige, så motorsaves brølen overdøves. Naboens datter, der griber 
baseballbattet og tager kampen op mod monstre fra det hinsides. De såkaldte 
’scream queens’ (skrige-dronninger, red.) er lige så nødvendige for en 
frygtelig god gyser som smør på et rundstykke. 
</p><p>
For når det onde er tæt på, virker det bedst, hvis vi har en ung uskyldighed 
at spejle os i. En, der kan give gruen et kønt ansigt. 
</p><p>
Lige siden Hitchcock med sine betagende blondiner (Janet Leigh, der skreg bag 
bruseforhænget i ’Psycho’, og Tippi Hedren, der fik skarpe kløer i sit hår i 
’Fuglene’) har de unge kvinder været i fokus i horrorfilm. 
</p><h3>
En ny dronning på tronen 
</h3><p>
I den aktuelle premierefilm ’It Follows’ spiller 21-årige Maika Monroe 
hovedrollen som Jay, der bliver forfulgt af et ondt væsen, som kan antage 
forskellige skikkelser. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er så 
rædselsvækkende, at man leder efter pauseknappen</a></p><p>
Og toneangivende amerikanske medier som Vogue og People Magazine har udråbt 
den blonde, kvieøjede kvinde til at være sin generations nye <i>scream 
queen</i>. 
</p><div class="art-fakta article-box">
<h4 class="">
Fem historiske scream queens:</h4>
<div class="fakta-body" data-buildingblock="embedded_factboxlink">
<p><b>1. Janet Leigh fra ’Psycho’ (1960)</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/psycho_926435a.jpg" alt="" border="0"/></span>
Blondinen vandt en oscar for sin overbevisende præstation som den dødsangste 
kvinde i brusebadet i Hitchcocks klassiker. Atypisk for en <i>scream queen</i> 
døde hun dog i filmens første del. 
</p><p><b>2. Marilyn Burns fra ’Motorsavsmassakren’ (1974)</b></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/marilynburns_926434a.jpg" alt="" border="0"/></span></p><p>
Spillede Sally Hardesty og fik i den grad skreget igennem under besøget hos 
kannibalfamilien og var den eneste, som overlevede Leatherface’s 
berserkergang i horrorklassikeren. Hun medvirkede også i både 1994- og 
2013-genindspilningerne af hit-filmen. 
</p><p><b>3. Jamie Lee Curtis fra ’Maskernes Nat’ (1978)</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/jamie-lee-halloween_926431a.jpg" alt="" border="0"/></span></p><p>
Satte standarden for alle <i>scream queens</i>, der fulgte efter hende, med 
sin rolle som high school-eleven Laurie Myers, der ikke får hjælp af hverken 
naboer eller politi, da hendes morderiske psykopat af en storebror dukker op 
med ondt i sinde. 
</p><p><b>4. Neve Campbell fra ‘Scream’-filmene (1996-2011) </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/nevecampbell_926429w.jpg" alt="" border="0"/></span></p><p>
Den canadiske skuespillerinde, der også er kendt som snusfornuftig storesøster 
I tv-serien ‘Det bli’r i familien’, gav i rollen som Sidney Prescott i fire 
film <i>scream queen</i>-figuren nye facetter ved at gøre grin med 
slasherfilmgenrens klicheer. 
</p><p><b>5. Sarah Michelle Gellar fra ’I Know What You Did Last Summer’ (1997-2006) 
og ‘Buffy – Vampyrenes Skræk’ (1997-2003)</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Buffy_Buffy-the-Vam_926430w.jpg" alt="" border="0"/></span></p><p class=" bl-elem">
En <i>scream queen</i> i samme liga som Campbell. Hun bruger humor, ironi og 
genreleg mere end deciderede angstskrig. Har markeret sig i filmtrilogien om 
fire venner, der kører en mand ned, smider hans lig i en sø og senere får 
konsekvenserne at føle samt som titelfigur i tv-serien om den voldsomt 
energiske Buffy, hvor hun forener en sexet attitude med dræberinstinkt. 
</p>
</div>
</div><p>
»En <i>scream queen</i> er en kvinde, der bliver truet af en monstrøs 
kraft, og hendes paniske tilstand vises på lærredet. Man skal sætte sig i 
hendes sted, antage hendes perspektiv og føle hendes tilstand. Hun er på 
trods af klassiske forestillinger om køn handlekraftig og feminin på samme 
tid, og så skal hun være god til at skrige. Betegnelsen skal tages super 
bogstaveligt«, forklarer Mathias Clasen, adjunkt ved Aarhus Universitet og 
forsker i gyserfilmen og dens effekt. </p><h3>
Et sæt øjne 
</h3><p>
Begrebet <i>scream queen</i> krystalliseres i de amerikanske slasherfilm i 
1970’erne, som typisk handler om psykopatmordere, der går efter unge 
kvinder. 
</p><p>
»’Halloween’ eller ’Maskernes nat’, som den hed på dansk, fordi vi dengang 
ikke vidste, hvad Halloween var, er nok et af de bedste eksempler«, mener 
Mathias Clasen. 
</p><p>
Filmen fra 1978 handler om en psykotisk dreng, der dræber sin søster. Han 
spærres ind på et sindssygehospital, men vender tilbage for at slå 
teenagepiger ihjel. Pigen Laurie, spillet af Jamie Lee Curtis - der i øvrigt 
er datter af scream queen Janet Leigh fra ’Psycho’ - tager dog kampen op. 
</p><p>
»Filmen har de her reaktionsskud. Først filmer kameraet Laurie, og så ser man, 
hvad hun kigger på. For eksempel ser man, at hun går rundt i et hus, og vi 
ved godt, at der gemmer sig noget grimt bag døren, der står på klem. Så 
åbner hun døren, og vi klipper tilbage og ser hendes udtryk. Vi inviteres 
direkte til at føle hendes tilstand. Hun er det sæt øjne, man kan se 
handlingen igennem«. 
</p><h3>
Mænd i panik dur ikke 
</h3><p>
Men hvorfor er det netop unge piger, som vi skal føle angsten igennem? Hvorfor 
ikke unge mænd eller for den sags skyld modne kvinder? 
</p><p>
Horrorfilmforsker Carol Clover indfører i sin bog ’Men, Women, and Chainsaws: 
Gender in the Modern Horror Film’ (1992) begrebet ’The Final Girl’ for at 
beskrive slasherfilmenes plot med en overlevende pige som den, der kan tage 
kampen op mod det onde. Fælles for disse <i>final girls</i> er, at de 
er jomfruer eller seksuelt utilgængelige, at de ikke ryger og drikker, at de 
ofte har androgyne navne som Sidney eller Billie, samt at de ofte har en 
forbindelse til morderen. Og så er de alle nysgerrige, vagtsomme og 
intelligente. 
</p><p>
Carol Clover beskriver, hvordan både mænd og kvinder i biografpublikummet kan 
identificere sig med dem, fordi de ikke er blot portrætteres som unge 
kvinder i nød, men bliver maskuliniserede, når de griber til våben – hvad 
end det er motorsave eller køller. Desuden, argumenterer hun, må den 
overlevende, forfulgte karakter nødvendigvis være en kvinde, da publikum 
ville afvise en film med en ukontrollabelt panikslagen mand som bærende 
figur. 
</p><p>
Men det kræver sit at være en overbevisende <i>scream queen</i>, 
påpeger Mathias Clasen. 
</p><p>
»Når det fungerer, ser det ikke ud af noget, men man ser mange dårlige 
gyserfilm, hvor det ikke virker. Og genren er virkelig afhængig af, at vi 
ikke kommer til at tænkte på, at det bare er film, for så tager man brodden 
af gyset. Hvis det skal virke, skal det være overbevisende, og det er 
tilsyneladende ret svært at lyde og se forskræmt ud på overbevisende måde. 
Hos horrorfans agter man en <i>scream queen</i> for, at hun kan skrige, så 
man tror på det, men jeg kan godt se, at for en professionel skuespiller 
lyder det måske som om, man bare er et par bryster og en skrigende mund«. 
</p><h3 class="tvheader">Se traileren til 'It Follows'</h3>
<div class="tvplayer">
<p class="tvplayer-container" data-tvarticle-id="2620231">

</p>
<p class="art-imgdesc clip-source">
Kilde: Northern Lights Films, Animal Kingdom, Two Flints
</p>
</div><p/><p>
Men ikke nødvendigvis. Filmmagasinet The Wrap har spurgt den unge Maika Monroe 
om, hvordan hun har det med at blive puttet i kassen med skrigedronninger. 
Helt fint, lyder svaret. 
</p><p class=" bl-elem">
»Jeg er vokset op som stor horrorfan, så det er på en måde cool at blive kaldt <i>scream 
queen</i>. Det kan jeg godt lide«. 
</p>	
</div>

</div></body></html>
