---
layout:     post
title: 	    "Fodboldredaktøren: Superligaen er glad for at se Aarhus igen"
post_author:	    
post_date:	    Fri, 01 May 2015 12:00:17 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2650862/fodboldredaktoeren-superligaen-er-glad-for-at-se-aarhus-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
Det eneste positive, man kan sige om Silkeborgs kommende nedrykning fra 
Superligaen, er vel, at klubben ved at have præsteret så uhørt dårligt i 
efteråret, 17 kampe og sølle 4 point, har fået masser af tid til at 
indstille og forberede sig på tilværelsen i 1. division i næste sæson. 
Cheftræner Jesper Sørensen blev fyret, Kim Poulsen hentet ind, og Poulsen og 
ledelsen kan allerede lægge sportslige og økonomiske planer for, hvordan 
opholdet i den næstbedste række skal blive af kortest mulig varighed. 
</p><p>
FC Vestsjællands pokalfinalister kan glæde sig til et sæsonhøjdepunkt Kristi 
himmelfartsdag i Parken og må samtidig se i øjnene, at det bliver meget 
svært at undgå at ryge samme vej som Silkeborg. Så i næste sæson vil der – 
efter alt at dømme – atter være 8 jyske hold i landets bedste fodboldrække, 
når Viborg og AGF formentlig rykker op. 
</p><p>
Viborg, der i aftes kom bagud to gange hjemme mod Vejle, men alligevel fik 
3-3, og AGF er næsten lige så sikre (som man kan være lige nu) på at slutte 
på de to første pladser, som FC Midtjylland og FC København er det i 
Superligaen. 
</p><p>
Viborg og AGF har vist imponerende effektivitet og kontinuitet i 
præstationerne efter vinterpausen og nydt godt af, at Lyngby, uforståeligt, 
er gået i stå, og at Vendsyssel FF har meldt sig ud af oprykningsstriden. 
Viborg er oppe på 13 kampe uden nederlag, og AGF har ikke lidt tabt i 12 
runder siden 0-3-dukkerten mod netop Viborg 2. november. Marcel Rømer, Serge 
Deble og Christopher Poulsen scorede. 
</p><h3>
Viborg: God fysik, fart og fin form 
</h3><p>
Tre vigtige spillere på Viborg-holdet er Rømer på den centrale midtbane, Deble 
som topscorer og Christopher Poulsen med erfaring fra 297 superligakampe og 
i øvrigt – med 56 assister – nummer 3 på ranglisten over spillere med flest 
måloplæg i den bedste række. 
</p><p>
Når man forhører sig hos trænere og iagttagere, der følger den næstbedste 
række tæt, er der enighed: Viborg har den bedste trup, det stærkeste hold og 
er – når man vurderer det her og nu – mere klar til Superligaen end AGF. 
</p><div class="art-fakta article-box">
<h4 class="">
Superligaen </h4>
<h5>
27. runde</h5>
<div class="fakta-body" data-buildingblock="embedded_factboxlink">
<p><b>I aften</b></p><ul><li class=" bl-elem"><b>18.30</b> AaB-Hobro (TV3 Sport 1)</li></ul><p><b>Lørdag</b></p><ul><li class=" bl-elem"><b>17.00</b> SIF-SønderjyskE (TV3 Sport 1)</li></ul><p><b>Søndag</b></p><ul><li><b>14.00</b> FCV-FCN (Canal 8)</li><li><b>17.00</b> FCK-Esbjerg(Canal 9)</li><li class=" bl-elem"><b>19.00</b> Brøndby-OB (3+)</li></ul><p><b>Mandag</b></p><ul><li class=" bl-elem"><b>19.00</b> FCM-Randers FC (TV3 Sport 1)</li></ul><p class=" bl-elem"/>
</div>
</div><p>
Viborg-holdet er fysisk godt udrustet, veltrænet, et hold med en stærk 
organisation og fart i angrebsspillet. Auri Skarbalius rykkede ud med 
Viborg, men fører holdet tilbage til den bedste række – og får måske ikke 
mulighed for at være med i Superligaen igen. </p><p>
Der er spekulationer om, at Viborg vil have en anden type træner, måske Johnny 
Mølby. Sportschefen Ole Nielsen har ingen kommentarer. Det vil være 
usædvanligt at skille sig af med en træner, som har resultatmæssig succes. 
Men det er sket før. Da Randers FC for tre år siden kom op i Superligaen, 
valgte klubben at skille sig af med træner Michael Hemmingsen, der blev 
afløst af Colin Todd. 
</p><h3>
Nu ser det godt ud for Wieghorst 
</h3><p>
Auri Skarbalius har haft 114 kampe (med HB Køge, Brøndby, Viborg) som 
superligatræner. Hans pointgennemsnit er 0,85. Morten Wieghorst, der vandt 2 
pokalfinaler med FC Nordsjælland, havde ansvaret for Farum-holdet i 165 
superligakampe. Han har et snit på 1,32 point per kamp som superligatræner. 
Wieghorst tog over i AGF efter nedrykningssæsonen, hvor Peter Sørensen blev 
fyret, og afløseren Jesper Fredberg indkasserede 12 nederlag i 14 kampe med 
holdet, som styrtdykkede på tabellen. 
</p><p>
Det har taget tid for Wieghorst og spillerne at få en mere boldbesiddende 
spillestil i 4-3-3-systemet til at fungere. I efteråret lignede holdet 
overhovedet ikke en oprykker. Nu ser det strålende ud for AGF, som må være 
meget glad for Kim Aabech, der var den klart bedste spiller i første 
sæsonhalvdel. Jens Jønsson, som helst vil spille på midtbanen, men er 
’tvunget’ til at optræde i midterforsvaret, har haft en hovedrolle med mange 
stærke præstationer i opturen i foråret, Mate Vatsadze er dygtig i front, og 
Danny Olsen er blevet meget mere synlig i en central midtbanefunktion. 
</p><p>
Kommende forstærkninger med kvalitetsspillere får stor betydning for, hvordan 
Viborg og AGF klarer sig i comebacksæsonen i Superligaen. AGF har størst 
behov for at hente spillere ind, lyder ekspertvurderinger. Under alle 
omstændigheder ser mange frem til, at AGF igen kommer i den bedste række. 
AGF ligger altid højt på tilskuerbarometret (8.131 i snit til hjemmekampene 
i 2013-14-sæsonen), og klubbens historie er god. 
</p><div class="art-quote article-box">
<p class="quote"/>
<blockquote>
<p class="quote-txt">
AGF betyder meget for Aarhus - men det er ikke lige holdets øjeblikkelige 
form og styrke, vi savner i Superligaen. De skal blive meget bedre
</p>
<p class="sender">
Ove Pedersen 
</p>
</blockquote>
</div><p class=" bl-elem">
»Superligaen har da brug for og vil være glad for at få Aarhus op. Landets 
næststørste by hører til i den bedste fodboldrække. Fodboldinteressen og 
opbakningen til klubben er stor, og AGF betyder meget for Aarhus – men det 
er ikke lige holdets øjeblikkelige form og styrke, vi savner i Superligaen. 
De skal blive meget bedre«, siger Ove Pedersen, OB-træneren, der 
sammenfatter, hvad mange i dansk fodbold givetvis er enig med ham i. </p><p class="art-ext-other">

</p>	
</div>

</div></body></html>
