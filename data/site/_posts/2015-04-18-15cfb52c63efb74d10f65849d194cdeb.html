---
layout:     post
title: 	    "Athen håber på økonomisk hjælp fra Kina og Rusland"
post_author:	    
post_date:	    Sat, 18 Apr 2015 17:56:24 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2633845/athen-haaber-paa-oekonomisk-hjaelp-fra-kina-og-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Græske embedsmænd arbejder på højtryk for at sikre hurtige lån på 15 
milliarder euro og dermed undgå, at landet går bankerot.
</p><p>
Regeringen i den græske hovedstad, Athen, har følere ude hos Kina og Rusland 
for at få tilført de mange penge, der svarer til 112 milliarder kroner.
</p><p>
Oplysningerne kommer fra græske medier. Ugeavisen Karfi skriver lørdag, at 
græske regeringsembedsmænd arbejder på at få Kina til at give et lån på 10 
milliarder euro.
</p><p>
Det skal teknisk være en forudbetaling for Kinas brug af havnen i Piræus og 
også en forskudsinvestering i de græske jernbaner.
</p><h3>
Aftale kan måske underskrives tirsdag
</h3><p>
Samtidig håber Grækenland ifølge avisen Agora, at Rusland vil yde et forskud 
på tre til fem milliarder euro i forbindelse med, at Grækenland kobles på et 
russisk projekt om en gasledning igennem Tyrkiet og videre igennem 
Grækenland til Centraleuropa.
</p><p>
Det tyske magasin Der Spiegel skriver på sin netavis, at en aftale mellem 
Grækenland og Rusland måske kan underskrives tirsdag, men det kender de ikke 
noget til i Rusland.
</p><p>
Ifølge Reuter afviser Dmitrij Peskov, talsmand for Kreml, over for russiske 
medier, at en aftale kan underskrives tirsdag. Han siger dog, at 
rørledningen blev drøftet tidligere på måneden under et møde mellem 
præsident Vladimir Putin og Grækenlands premierminister, Alexis Tsipras.
</p><p>
Det vil ifølge en græsk embedsmand, som Der Spiegel citerer, betyde, at 'et 
blad vendes for Grækenland', der i årevis har befundet sig på randen af 
bankerot.
</p><p>
Imidlertid skal EU godkende projektet med gasledningen, og der er nogen 
usikkerhed om, hvorvidt der kan frigives penge til et projekt, som endnu 
ikke er godkendt.
</p><h3>
Den græske krise drøftes på møder
</h3><p>
Græske embedsmænd og repræsentanter for de internationale kreditorer, EU og 
Den Internationale Valutafond (IMF), har lørdag møder i Athen for at drøfte 
den græske krise.
</p><p>
Den 24. april er der uformelt møde i Riga i Letland blandt finansministrene i 
eurozonen, hvor de vil stikke en finger i jorden og vurdere, om der er 
fremskridt i den græske reformproces.
</p><p class=" bl-elem">
Långiverne kræver, at Grækenland gennemfører reformer, hvis den sidste portion 
af de store kriselån, som er stillet til rådighed for Grækenland, skal 
frigives. Det drejer sig om 7,2 milliarder euro.
</p>	
</div>

</div></body></html>
