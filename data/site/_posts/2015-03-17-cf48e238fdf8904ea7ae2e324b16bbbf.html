---
layout:     post
title: 	    "S-medlemmer i dagpengeoffensiv - trodser pres fra partitoppen"
post_author:	    
post_date:	    Tue, 17 Mar 2015 18:02:59 +0100
post_site:	    politiken.dk 
post_link:	    http://politiken.dk/indland/politik/ECE2591969/s-medlemmer-i-dagpengeoffensiv---trodser-pres-fra-partitoppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialdemokraterne får nu igen rippet op i det måske mest ømtålelige politiske 
spørgsmål for partiet - dagpengene. 
</p><p>
Hele ni medlemmer af folketingsgruppen melder i en kandidattest på 
Altinget.dk, at genoptjeningen til dagpenge bør forkortes. De trodser dermed 
både regering og partitop, som officielt forholder sig afventende til det 
spørgsmål. 
</p><p>
Listen omfatter folketingsformand Mogens Lykketoft, skatteordfører Thomas 
Jensen og EU-ordfører Jens Joel, ungdomsuddannelsesordfører Ane 
Halsboe-Jørgensen, kulturordfører Troels Ravn, ligestillingsordfører Rasmus 
Horn Langhoff, uddannelsesordfører Jeppe Bruus, boligordfører Jan Johansen 
og transportordfører Rasmus Prehn. 
</p><p>
Syv af dem har erklæret sig ’helt enige’ i udsagnet om, at »man hurtigere skal 
kunne genoptjene retten til dagpenge«. Lykketoft og Ravn er ’delvist enige’. 
</p><h3>
På gaden i Silkeborg 
</h3><p>
Skatteordfører Thomas Jensen ønsker sig et »nyt og meget bedre 
dagpengesystem«, der også omfatter en nemmere genoptjening. 
</p><p>
»Man bør kunne se på, om flere af de ting, folk laver, kan tælle med i 
genoptjeningen af dagpengeretten. Jeg har svaret, hvad jeg personligt mener, 
man skal gøre. Når jeg møder folk på gaden i Silkeborg, er det mit svar«, 
siger Thomas Jensen. 
</p><p><i class=" bl-elem">Er det også en opfordring til, at partiet går til valg på det samme?</i></p><p>
»Det må vi se på, når Dagpengekommissionen har gjort sit arbejde. Men min 
tilgang er i hvert fald, at optjeningen skal forbedres«. 
</p><h3>
Officielt lagt på is 
</h3><p>
Genoptjeningskravet blev fordoblet med dagpengereformen fra 2010, som 
VK-regeringen vedtog sammen bl.a. Det Radikale Venstre. 
</p><p>
Fuldtidsforsikrede skal dermed arbejde i 1.924 timer - cirka et år - inden for 
en periode på tre år, før de igen får ret til dagpenge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2569471/nye-tal-rokker-ikke-meget-ved-ledighedsbilledet/">Nye tal rokker ikke meget ved 
ledighedsbilledet</a></p><p>
Blandt de socialdemokratiske gruppemedlemmer er der imidlertid et udbredt 
ønske om at lempe på det krav. Også selv om regeringen har lagt spørgsmålet 
på is, indtil Dagpengekommissionen afleverer sine anbefalinger til et nyt 
dagpengesystem. 
</p><p>
Det har ikke været muligt at få en kommentar fra Mogens Lykketoft, som i sin 
begrundelse for sit svar skriver, at »jeg håber, at resultatet af den 
kommende dagpengereform bliver, at det bliver lettere at fastholde og 
genoptjene dagpengeretten«. 
</p><h3>
Langhoff: Jeg svarer ærligt 
</h3><p>
Ligestillingsordfører Rasmus Horn Langhoff betegner det som et 
samfundsproblem, at mange danskere har svært ved at genoptjene 
dagpengeretten. 
</p><p>
»Det er sund fornuft, at vi finder en løsning på dagpengeproblematikken. En af 
de ting, der skal findes en løsning på, er genoptjeningen. Jeg har fuld 
respekt for, at der kommer en kommission med en samlet pakke. Men når jeg 
bliver spurgt, som jeg ønsker at forkorte genoptjeningen, svarer jeg ærligt: 
Ja, det ønsker jeg«, siger Rasmus Horn Langhoff. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2550678/hvad-er-det-i-grunden-der-er-saa-fantastisk-ved-at-have-et-arbejde/">Hvad er det i grunden, der er 
så fantastisk ved at have et arbejde?</a></p><p>
EU-ordfører Jens Joel fatter sig i korthed: 
</p><p>
»Jeg har ikke yderligere at sige. Der står jo der, hvad jeg mener«. 
</p><p>
Uddannelsesordfører Jeppe Bruus siger: 
</p><p>
»Hele forudsætningen for den danske arbejdsmarkedsmodel er, at der er tryghed 
for lønmodtagerne. Og hvis man bliver ramt af arbejdsløshed og er medlem af 
en a-kasse, skal der være den fornødne tryghed. Jeg mener, at en et-årig 
genoptjening er for lang. Der er ingen socialdemokrater, der stemte for det 
nuværende system«. 
</p><h3>
Partitop ville 'hjælpe' med besvarelsen 
</h3><p>
13 socialdemokratiske folketingsmedlemmer har i kandidattesten svaret 
’hverken/eller’ til en hurtigere genoptjening. 
</p><p>
Det ligger i tråd med de anbefalinger til svar, som partiets daværende 
politiske ordfører Ole Hækkerup ifølge Politikens oplysninger sendte ud, da 
kandidattesten kom. 
</p><p>
Siden har Socialdemokraternes presseafdeling ifølge Politikens oplysninger 
forsøgt at få visse medlemmer til at revurdere deres dagpengesvar. 
Tilsyneladende uden held. 
</p><p>
Det har ikke været muligt at få en kommentar fra politisk ordfører Maja 
Panduro, og pressechef Martin Justesen har »ingen kommentarer«. 
</p><h3>
V: Socialdemokraterne er meget splittede 
</h3><p>
De seneste dage har Venstre været ude i et mindre stormvejr på grund af samme 
kandidattest på Altinget. Den afslørede, at en del af Venstres 
folketingskandidater ønsker sig brugerbetaling på lægebesøg. 
</p><p>
Ifølge gruppeformand Kristian Jensen (V) viser besvarelserne, »at 
Socialdemokraterne internt er i meget stor splittelse« når det gælder 
dagpengespørgsmålet. 
</p><p>
Altingets test viste jo også, at der var splittelse i Venstre om 
brugerbetaling. Er det ikke bare det samme her? En masse nuancer, men 
politikken ligger fast? 
</p><p class=" bl-elem">
»Spørgsmålet er, om den ligger fast, når så mange socialdemokrater 
tilsyneladende mener det stik modsatte af partilinjen. En ting er, at der 
kan findes enkelte venstrefolk, som har en nuance på brugerbetaling. Men her 
er det jo mange, som tilsyneladende ønsker noget helt andet end 
partitoppen«. 
</p>	
</div>
</div></body></html>
