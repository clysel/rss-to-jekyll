---
layout:     post
title: 	    "Norwegian-passagerer i lufthavnen: »Der er ikke nogen, der tager ansvar herude«"
post_author:	    
post_date:	    Wed, 04 Mar 2015 09:16:46 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2572590/norwegian-passagerer-i-lufthavnen-der-er-ikke-nogen-der-tager-ansvar-herude/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Norwegian-fly, der letter</h4>
<div class="fakta-body" data-buildingblock="embedded_factboxlink">
<p>
Norwegian beder alle om at følge med på selskabets hjemmeside og 'Er flyet i 
rute' for opdateret information om alle enkeltruter. 
</p><p>
Kunder, der er berørt af aflysninger, kan ringe på +47 21 49 21 49 
(døgnåbent). 
</p><p>
Disse afgange bliver ikke berørt af strejken: 
</p><ul><li class=" bl-elem">Flyvninger til/fra Storbritannien med rutenummer DY2400 til DY2900</li></ul><ul><li class=" bl-elem">Flyvninger til/fra Spanien med rutenummer DY5100 til DY5598. Bortset fra 
flyvningen til Las Palmas, Gran Canaria, som er aflyst.</li></ul><ul><li class=" bl-elem">Flyvninger til/fra Finland med rutenummer 5599 til 5999</li></ul><ul class=" bl-elem"><li class=" bl-elem">Flyvninger til/fra USA og Thailand med rutenummer DY7001 til DY7999</li></ul></div>
</div><div class="art-fakta article-box">
<h4 class="">
Det handler Norwegian-konflikten om</h4>
<div class="fakta-body" data-buildingblock="embedded_factboxlink">
<p>
Konflikten mellem Norwegian og piloterne i Norwegian Pilot Union handler 
basalt set om arbejds- og lønvilkårene for det norske flyselskabs danske, 
norske og svenske piloter. 
</p><p>
Ledelsen i det konfliktramte flyselskab sendte i sidste uge et brev til de 
ansatte, hvor selskabet beskriver sine krav i forhandlingerne om en 
overenskomst. Brevet indeholder tre overordnede punkter, som holder 
piloterne og Norwegian fra hinanden. 
</p><ul><li class=" bl-elem"><b>Forsikringsordningen 'Loss of License'.</b> Norwegian skriver i brevet, at 
forsikringen, der dækker piloter, som ikke længere kan arbejde, har 
påført selskabet store omkostninger. Norwegian ønsker en ny 
forsikringsordning. </li></ul><ul><li class=" bl-elem"><b>Pension.</b> Piloterne skal fremover have en såkaldt indskudspension. Alle 
andre i Norwegian har en sådan ordning, skriver selskabet og påpeger, at 
man ikke har råd til en »særordning« i fremtiden. </li></ul><ul><li class=" bl-elem"><b>Arbejdstid og fleksibilitet. </b>De skandinaviske piloter skal arbejde 
samme antal timer som deres spanske og engelske kollegaer. De arbejder 
op mod 900 timer, mens de skandinaviske piloter har omkring 700 timer i 
gennemsnit om året. Også i flyselskabet Ryanair arbejder piloterne ca. 
900 timer, som er EU's grænse. </li></ul><p>
På den anden side i konflikten mener fagforeningen Parat, der står bag de 685 
strejkende piloter, at de har udvist forhandlingsvillighed, når det gælder 
kravene fra piloternes arbejdsgiver Norwegian 
</p><p>
»Vi har lagt både spørgsmålet om arbejdstid, forsikring og pension i potten på 
forhandlingsbordet«, siger informationschef Arve Sigmundstad. 
</p><p>
Til gengæld har piloterne fra Danmark, Norge og Sverige tre klare krav til 
overenskomsten. 
</p><ul><li class=" bl-elem"><b>En overenskomst</b> med hovedselskabet Norwegian Air Shuttle. I dag er 
piloterne ansat i datterselskabet Norwegian Air Norway, men piloterne 
ønsker en aftale med det, de kalder en »reel arbejdsgiver« med 
henvisning til hovedselskabet.</li></ul><ul><li class=" bl-elem"><b>Ligeværdige aftaler</b> for alle Norwegian-piloter i Skandinavien. 
Piloternes eksisterende aftale gælder for alle virksomhedens piloter i 
Danmark, Sverige og Norge. Sådan skal en ny overenskomst også se ud, 
hvis det står til piloterne. Det er vigtigt for piloterne at vise, at de 
står sammen som de skandinaviske piloter i Norwegian, fortæller 
informationschefen i Parat.</li></ul><ul><li class=" bl-elem"><b>Fælles karrieremuligheder</b> for alle piloter i Norwegian. Piloterne 
er bange for at blive marginaliseret i små grupper i virksomheden. 
Derfor er et af kravene, at piloterne på tværs af selskabet har en 
fælles såkaldt anciennitetsliste, der fortæller om piloternes rang.</li></ul><p class=" bl-elem"><b>JOHAN MOE FEJERSKOV</b></p>
</div>
</div><p>
Køen til indtjekningsskrankerne 75-80 i Københavns lufthavn vokser her til 
morgen. For en stor del af Norwegians fly er aflyst grundet en strejke 
blandt selskabet piloter. 
</p><p>
For enden af køen står et et enkelt skilt i form af et printet papir, hvorpå 
der står, at hvis man har fået aflyst sit fly, skal man ringe på følgende 
nummer. 
</p><p>
Ægteparret Morten og Annette Pedersen fra Køge har derfor hængt i telefonen 
det meste af morgenen, dog uden at blive klogere på, hvornår de så kan komme 
af sted på deres rejse til Las Palmas på den kanariske ferieø Gran Canaria. 
</p><p><b class="ext-link">FAKTA</b><a class="embeddedlink" href="http://politiken.dk/rejser/nyheder/flyoglufthavne/ECE2572544/fakta-disse-norwegian-afgange-i-danmark-er-aflyst/">Disse Norwegian-afgange i Danmark er aflyst 
i dag</a></p><p>
Parret synes, at alt er kaos, og de bare bliver sendt rundt fra den ene ende 
af lufthavnen til den anden. På spørgsmålet om, hvad han synes om 
situationen, svarer han kontant: 
</p><p>
»Det vil jeg helst ikke udtale mig om, for så får du bare nogle virkelig 
grimme gloser... men det er utilstedeligt. Jeg føler ikke, der er nogle der 
tager ansvar herude«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Strejke_blandt_pilo_917909y.jpg" alt="" border="0"/><span class="caption"><span class="f-img-caption">Kaos. 
</span>Ægteparret Annette og Morten Pedersen skulle været fløjet til Las Palmas på Gran Canaria her til morgen, men flyet er aflyst. Nu prøver de forgæves at komme igennem til det nummer, Norwegian har hængt op på et skilt i afgangshallen.</span></span></p><p>
Parret har købt deres rejse gennem Spies, men da de har valgt at være af sted 
i ti dage i stedet for de normale en eller to uger, så skal de flyve med et 
almindeligt rutefly - altså Norwegian - i stedet for med Spies' normale 
charter-flyselskan Thomas Cook Airlines. Det er sidste gang, de vælger den 
løsning, siger de. 
</p><p><b>Ingen hjælp uden telefon</b></p><p>
Lidt derfra står en ung mand og kaster sin rygsæk ned i gulvet i frustration. 
</p><p>
»Argh, det er irriterende det her«, udbryder han. 
</p><p><b class="ext-link">RETTIGHEDER</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du stillet</a></p><p>
Manden er den 18-årige amerikaner Hudson Fredericks fra Washington D.C. Han er 
på en fem måneders rejse rundt i Europa og på vej til Prag for at mødes med 
en pige. Han anede ikke, der var strejke, og var derfor blot mødt helt 
uforberedt rundt i lufthavnen. 
</p><p>
Hudson Frederics er helt opgivende, fordi Norwegians folk ved skranken bliver 
ved med at sige, at han skal ringe på det nummer, som står på den printede 
seddel. Men den 18-årige amerikaner har ingen telefon. Han har prøvet at 
låne en telefon, men der er så lang kø på telefonerne, at han ikke når at 
komme igennem, inden han må lægge på og give telefonen retur til flinke 
medpassagerer. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Elever_fra_Vejle_Id_917898y.jpg" alt="" border="0"/><span class="caption"><span class="f-img-caption">Foto: 
</span>Jens Dresling</span></span>
Lone Heegaard fra Vejle Idrætsskole giver derimod ikke sådan op. Hun tog af 
sted fra Vejle med gruppen af elever klokken 2.30 i nat for at rejse til 
Prag for at se EM i indendørs atletik i weekenden. Og hun VIL bare frem. 
</p><p>
»Strejken får ikke den store betydning for os her og nu, men det vigtigste er, 
at vi når at komme ned til EM-stævnet lørdag/søndag«, siger hun. 
</p><p class=" bl-elem">
Derfor gik Lone Heegaard, da det gik op for hende, at de ikke ville komme af 
sted med Norwegian, direkte over til Czech Airlines-skranken for at købe 
nogle nye flybilletter til gruppen, så må de få pengene retur fra Norwegian 
senere, som hun siger. 
</p><p class="art-ext-other">

</p>	
</div>
</div></body></html>
