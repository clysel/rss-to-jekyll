---
layout:     post
title: 	    "Flygtninge presses ind i lokalsamfund"
post_author:	    
post_date:	    Fri, 06 Mar 2015 22:30:05 +0100
post_site:	    politiken.dk 
post_link:	    http://politiken.dk/indland/ECE2577257/flygtninge-presses-ind-i-lokalsamfund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På blot to uger kan klasseværelserne i en nedlagt skole i udkanten af Ribe 
forvandles til hjem for 92 flygtninge. 
</p><p>
Det samme gælder for en lang række kommunale bygninger over hele landet, hvis 
et nyt lovforslag fra Miljøministeriet, som ventes fremsat for Folketinget i 
denne måned, bliver vedtaget. 
</p><p>
Forslaget kommer efter aftale med Kommunernes Landsforening (KL), og det giver 
både kommunerne mulighed for at skrotte lokalplaner – og dermed flytte 
flygtninge ind i bygninger til andre formål – og ret til uden tilladelse at 
bygge flygtningeboliger i bebyggede landzoner. 
</p><p>
Alt sammen fordi landets kommuner har store problemer med i tide at finde 
boliger til det stigende antal flygtninge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2441461/kommuner-vil-have-privates-hjaelp-til-at-huse-flygtninge/">Kommuner vil have privates 
hjælp til at huse flygtninge</a></p><h3>
Høringsret indskrænket drastisk
</h3><p>
Som det er i dag, kræver den slags, at man ændrer lokalplanen. Her har de 
lokale borgere ret til at blive hørt i 8 uger, og hele processen tager 
sædvanligvis et år. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg mindes ikke, at jeg har set et så vidtgående forslag før
</p>
<p class="sender">
Håkun Djurhuus, advokat 
</p>
</blockquote>
</div><p>
Men i Miljøministeriets udkast har naboerne intet at skulle have sagt. Først 
efter Politikens henvendelse har ministeriet ændret i forslaget, så de 
lokale beboere nu har fået 2 ugers høringsret. <br/><br/>
Alligevel er det totalt uacceptabelt, fordi loven – selv med 2 ugers 
høringsfrist – vil underkende borgernes mest centrale rettigheder i 
planloven, mener advokat og specialist i miljøret Håkun Djurhuus, som har 
bistået Advokatrådet med et høringssvar til lovforslaget.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2505018/kl-flygtningeaftale-er-et-noedvendigt-skridt/">KL: Flygtningeaftale er et 
nødvendigt skridt</a></p><p>
»Jeg mindes ikke, at jeg har set et så vidtgående forslag før. Det er helt 
usædvanligt«, siger Håkun Djurhuus. 
</p><p>
»Kort høringsproces mindsker i mærkbar grad offentlighedens indflydelse. 
Borgere vil klart blive stillet dårligere, og det vil have en pris for de 
berørte«. 
</p><h3>
Minister: Tager borgerinddragelse meget alvorligt
</h3><p>
Miljøminister Kirsten Brosbøl erkender, at man har rettet til efter 
Advokatrådets kritik og Politikens henvendelse. 
</p><p>
»I første omgang vurderede vi, at det var op til den enkelte kommune at 
bestemme, om de ville høre naboerne. Men det er klart, at jeg tager 
inddragelsen af lokalsamfundet meget alvorligt. Derfor tager vi en 2- ugers 
obligatorisk høring med i lovforslaget«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2441222/asylboom-bekymrer-mere-nationalt-end-lokalt/">Asylboom bekymrer mere 
nationalt end lokalt</a></p><p><i class=" bl-elem">Men 2 ugers høring er meget mindre end de 8 uger, borgerne i lokalsamfundet 
i dag har krav på. Er det ikke stadig en væsentlig forringelse af 
retssikkerheden? </i></p><p>
»Det giver i hvert fald naboerne en orientering om, hvad kommunerne gør, og de 
har mulighed for at komme med deres bemærkninger«. 
</p><h3>
KL: En akut situation
</h3><p>
Parcelhusejernes Landsforening er også lodret imod forslaget. 
</p><p>
»Vi mener naturligvis, at forslaget er forkert. Det er usædvanligt, at det går 
ud over borgerhensynet, og dem, der bliver ramt af det, bliver eddikesure«, 
siger landsformand Allan Malskær. 
</p><p>
Han medgiver, det er sjældent, at nogen klapper i hænderne, når flygtninge 
bliver placeret. Men lovforslaget giver kommunerne mulighed for at undgå 
kritik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2433941/faa-kommuner-faar-stoerstedelen-af-de-nye-flygtninge/">Få kommuner får størstedelen 
af de nye flygtninge</a></p><p>
I et høringssvar takker KL regeringen for forslaget, men vil ikke tage 
stilling til, om borgeres retssikkerhed bliver forringet. 
</p><p class=" bl-elem">
I stedet bliver det fremhævet, at kommunerne står i en akut og ekstraordinær 
situation, og at de har brug for en hurtig løsning. 
</p>	
</div>
</div></body></html>
