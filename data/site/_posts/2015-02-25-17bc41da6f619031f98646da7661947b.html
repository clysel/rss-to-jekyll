---
layout:     post
title: 	    "Det er en myte, at grønlændere ikke kan tåle alkohol"
post_author:	    
post_date:	    Wed, 25 Feb 2015 11:26:59 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2562552/det-er-en-myte-at-groenlaendere-ikke-kan-taale-alkohol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Myten om, at grønlændere har et særligt alkoholgen, der gør, at de tåler 
alkohol dårligt, punkteres af et nyt dansk studie. 
</p><p>
»Man har tidligere troet, at grønlænderes genetiske alkoholprofil mindede om 
østasiateres, fordi den grønlandske befolkning oprindeligt stammer fra 
Sibirien«, siger forskningsleder Janne Schurmann Tolstrup fra Statens 
Institut for Folkesundhed, SDU. 
</p><p>
»Østasiater har netop en særlig genetisk 'drukbremse', der 
beskytter dem mod at udvikle alkoholmisbrug, og som betyder, at de tåler 
alkohol meget dårligt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2548795/alkoholikerens-troesteoel-skal-goeres-hot/">"Alkoholikerens trøsteøl" skal 
gøres hot</a></p><p>
Det er første gang, at man har kortlagt grønlænderes genetiske alkoholprofil. 
Studiet viser, at grønlænderes genetiske alkoholgener i høj grad ligner 
danskeres og andre vesteuropæeres. 
</p><p>
»Vores studie afviser teorien om det særlige alkolholgen, for vi kan se, at 
grønlænderes genetiske alkoholprofil slet ikke ligner østasiateres. Den er 
derimod fuldstændig lig den danske og vesteuropæiske profil, der bedre tåler 
eller bedre nedbryder alkohol«, siger Janne Schurmann Tolstrup i en 
pressemeddelelse. 
</p><h3>
Generne bestemmer
</h3><p>
Studiet viser, at grønlændere tåler alkohol i samme omfang som danskere og 
andre vesteuropæiske folkeslag - og at de altså ikke har et gen, der gør, at 
de nedbryder alkohol dårligt. 
</p><p>
Evnen til at tåle eller måske rettere sagt nedbryde alkohol er delvist 
genetisk bestemt. Den genetiske profil hænger også sammen med risikoen for 
at udvikle et storforbrug af alkohol eller en anden form for alkoholmisbrug.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><p>
Langt de fleste danskere - og altså også grønlændere - har en genetisk profil, 
som ikke beskytter mod at udvikle storforbrug af alkohol og afhængighed. 
</p><p>
Østasiatere har derimod en genetisk profil, der populært sagt virker som en 
slags antabus. 
</p><p class=" bl-elem">
Det er forskere ved Statens Institut for Folkesundhed, der har kortlagt 
grønlændernes genetiske alkoholprofil. 
</p>	
</div>
</div></body></html>
