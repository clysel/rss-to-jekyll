---
layout:     post
title: 	    "Test af ringeklokker: Det kan hurtigt blive dyrt at købe billigt"
post_author:	    
post_date:	    Mon, 27 Apr 2015 13:03:07 +0200
post_site:	    politiken.dk 
post_link:	    http://politiken.dk/forbrugogliv/test/ECE2639993/test-af-ringeklokker-det-kan-hurtigt-blive-dyrt-at-koebe-billigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken købt seks forskellige ringeklokker og lod to dommere bedømme dem: 
</p><p>
Andreas Otto, butikschef i Cyklistforbundets forretning Cyklistbutikken og 
konsulent for magasinet Cyklister. 
</p><p>
Anna Grabowski, teamleder på Instituttet for Blinde og Svagsynede, cykler 
dagligt til og fra arbejde, indkøb osv. 
</p><p class=" bl-elem">
De to dommere afprøvede de seks ringeklokker og bedømte montering, volumen, 
brugervenlighed og design. Hver dommer har givet en samlet karakter fra 1 
(dårligst) til 6 (bedst). Bedømmelserne er oprundede gennemsnit af dommernes 
karakterer. Har flere ringeklokker fået samme karakter, er de oplistet efter 
pris med den billigste først. Har flere ringeklokker både fået samme 
karakter og koster det samme, er de oplistet alfabetisk. 
</p>
</div>
</div><p>
De færreste tænker vel ret meget over den eller overvejer flere forskellige 
modeller inden køb. Men den er god – og faktisk lovpligtig – at have, 
ringeklokken. Ligesom med mange andre produkter er det en god idé i at tænke 
sig lidt om, inden man køber et eksemplar. 
</p><p>
Politiken har testet seks ringeklokker, der i pris varierer fra 30 til 199 
kroner. Den dyreste model er med andre ord endog ganske meget dyrere end den 
billigste. Men det kan faktisk godt betale sig at finde de ekstra penge 
frem, for der er også kæmpestor forskel på kvaliteten. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/test/ECE2112306/for-svagt-lys-fire-ud-af-ti-cykellygter-dumper-i-test/">For svagt lys: Fire ud af ti 
cykellygter dumper i test</a></p><p>
»Jeg har det sådan med cykeludstyr, at det hurtigt kan blive dyrt at købe for 
billigt. Bike Attitude-messingklokken og Crane Zusu er måske nok dyre, men 
så holder de også i årevis. Det gør de andre ikke«, siger Andreas Otto, der 
er butikschef i Cyklistforbundets butik i København. 
</p><p>
Han er ikke synderlig imponeret over kvaliteten af de billigste klokker. 
</p><p>
»Generelt kan man især være lidt bekymret for holdbarheden af ringeklokker med 
fjeder. Fjederen kan hurtigt blive slap eller knække«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2271397/laekkert-cykel-regnsaet-faar-topkarakter-af-dommerne/">Lækkert cykel-regnsæt får 
topkarakter af dommerne</a></p><h3>
Let at stjæle 
</h3><p>
Anna Grabowski repræsenterer i denne test den almindelige cyklist. Hun cykler 
hver dag til og fra arbejde, til og fra indkøb, til og fra alt muligt andet 
og bruger sjældent sin bil. 
</p><p>
Hun har afprøvet alle cykelklokkerne for Politiken og havde især besvær med at 
montere Raleigh- og Spectra Bell-modellerne. Testens billigste klokke, BBB 
til 30 kroner, var til gengæld relativt nem at montere, idet den bare sidder 
på styret med en elastik. Det har dog en ret klar ulempe, mener Andreas 
Otto: 
</p><p>
»Man kan sige, at alt, der er nemt at montere, også er nemt at miste igen. Man 
kan roligt regne med, at den bliver stjålet, hvis man har sådan en«. 
</p><p>
Anna Grabowski er enig og tilføjer: 
</p><p>
»Alternativet er, at man tager den af, hver gang man stiller cyklen, og det 
bliver hurtigt besværligt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2352958/tv-kan-du-hoere-en-ringeklokke-med-musik-i-oererne/">TV Kan du høre en ringeklokke 
med musik i ørerne?</a></p><p>
Foruden montering og holdbarhed er ringestyrken naturligvis vigtig. Her kommer 
især testens bundskraber, Spectra Bell, til kort med en ringetone, der 
kræver en ekstremt stille og meget beskedent trafikeret vej for at blive 
hørt. 
</p><p>
Testens to dyreste klokker, der får ros for design og en følelse af kvalitet, 
brillerer også med en kraftig ringetone, som andre trafikanter skal høre 
meget høj musik for at kunne ignorere. 
</p><p class=" bl-elem"><i class=" bl-elem">Research: Sarah Shelbaya Rasmussen</i></p>	
</div>

</div></body></html>
