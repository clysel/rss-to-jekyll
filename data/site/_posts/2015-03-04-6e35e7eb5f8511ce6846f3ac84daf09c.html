---
layout:     post
title: 	    "Sådan kan du komme af sted, når flyselskabet strejker"
post_author:	    
post_date:	    Wed, 04 Mar 2015 12:19:17 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2572969/saadan-kan-du-komme-af-sted-naar-flyselskabet-strejker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I forbindelse med pilotstrejken i flyselskabet Norwegian gør DSB sig klar til 
at transportere strandede flypassagerer. 
</p><p>
Lige nu er der stadig pladser i de planlagte togafgange, men hvis strejken i 
flyselskabet trækker ud, kan det komme på tale at indsætte flere tog. Det 
fortæller trafikinformationschefen i DSB, Tony Bispeskov. 
</p><p>
»Vi kan for eksempel forlænge vores myldretider, hvor vi traditionelt kører 
med en større pakke af togvogne. Hvis det viser sig, at der er en større 
efterspørgsel, kan vi finde på at forlænge myldretiden«, siger han til 
Ritzau. 
</p><p>
»Vi er meget opmærksomme på, hvordan belægningen er på afgange mellem byer, 
som nu er i spil i forhold til Norwegian-strejken«, siger Tony Bispeskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Hos busselskabet Abildskou, der kører mellem Jylland og Sjælland, har man 
endnu ikke mærket noget til strejken i Norwegian. 
</p><p>
»Vi holder hele tiden øje med vores billetsalg, og hvis det stiger, så øger vi 
antallet af busser, så vi kan transportere de folk, der gerne vil frem og 
tilbage«, siger kørselsleder i Abildskou, Peter Laursen. 
</p><p>
»Lige umiddelbart tror jeg ikke, at det er de samme slags kunder, vi 
transporterer. Mange af dem, der har købt flybillet, tænker ikke lige på 
busser«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2572983/midt-i-norwegian-strejken-15-sas-afgange-aflyst-i-dag/">Midt i Norwegian-strejken: 15 
SAS-afgange aflyst i dag</a></p><p>
Men det er ikke kun tog- og busselskaber, der er klar til at hjælpe strandede 
flypassagerer. Pilotstrejken hos Norwegian medfører også køer hos 
biludlejningsselskaberne i landets lufthavne. Hos Avis Biludlejning oplever 
man lige nu pres på antallet af envejslejemål særligt indenlands i Danmark 
samt til Norge og Sverige. 
</p><p>
»Vi løber rigtig hurtigt, så vi kan følge med efterspørgslen og hjælpe det 
konstant stigende antal af strejkeramte passagerer videre på deres rejse i 
en udlejningsbil«, lyder det fra Kasper Gjedsted, der er administrerende 
direktør hos Avis Biludlejning i Danmark. 
</p><p class=" bl-elem">
Det er i øvrigt ikke kun Norwegian, der er ramt af strejke. SAS har været nødt 
til at aflyse 15 flyvninger i dag som en konsekvens af weekendens 
arbejdsnedlæggelse. Dog er det kun en afgang, der er indenrigs i Danmark. 
</p>	
</div>
</div></body></html>
