---
layout:     post
title: 	    "Militante bomber hotel med somaliske ministre"
post_author:	    
post_date:	    Fri, 20 Feb 2015 12:21:18 +0100
post_site:	    politiken.dk 
post_link:	    http://politiken.dk/udland/ECE2555900/militante-bomber-hotel-med-somaliske-ministre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Militante har i dag bombet og efterfølgende stormet et hotel i det centrale 
Mogadishu, og politiet oplyser, at somaliske ministre var til stede på 
hotellet under angrebet, som al-Shabaab står bag.
</p><p>
»Der var to eksplosioner og skyderi«, siger en politiofficer Mohamed Kediye 
ifølge nyhedsbureauet AFP.
</p><p>
Hotellet ligger tæt på præsidentpaladset i den somaliske hovedstad, og det 
benyttes ofte af parlamentsmedlemmer.
</p><h3>
Mange sårede
</h3><p>
Vidner på stedet fortæller til nyhedsbureauet Reuters, at de hørte en kraftig 
eksplosion og kunne efterfølgende se en røgsøjle stige til himlen.
</p><p>
»Der var ministre og parlamentsmedlemmer inde på hotellet. Jeg har set mange 
sårede, deriblandt en politiker«, siger Nur Mohamed, en politimand, til 
Reuters.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2533853/usa-bomber-al-shabaab-leder-med-drone/">USA bomber al-Shabaab-leder 
med drone</a></p><p>
Al-Shabaab har taget skylden for angrebet på hotellet. Den islamistiske gruppe 
har mange gange tidligere angrebet det skrøbelige styre i det afrikanske 
land i et forsøg på at vinde magten.
</p><p class=" bl-elem">
Ekstremisterne har forsøgt at retfærdiggøre disse angreb med, at regeringen 
har tilladt fremmede soldater at operere på somalisk grund.
</p>	
</div>
</div></body></html>
