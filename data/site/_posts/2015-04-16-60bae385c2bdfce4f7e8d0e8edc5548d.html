---
layout:     post
title: 	    "Drab på rocker koster mand fra Hobro 15 års fængsel"
post_author:	    
post_date:	    Thu, 16 Apr 2015 14:29:45 +0200
post_site:	    politiken.dk 
post_link:	    http://politiken.dk/indland/ECE2630699/drab-paa-rocker-koster-mand-fra-hobro-15-aars-faengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Drabet på en rocker fra Hells Angels sidste sommer har udløst en dom på 
fængsel i 15 år.
</p><p>
Rasmus Christiansen har under sagen i Retten i Aalborg hævdet, at han skulle 
være fri for straf. Han skød i nødværge, har han hævdet.
</p><p>
Påstanden er dog afvist af retten, som her til eftermiddag har udmålt straffen 
til den 33-årige mand.
</p><h3>
Geværet var klar
</h3><p>
9. juni sidste år fik han besøg af Hells Angels-medlemmet Martin Helbo 
Axelsen. Denne kom i selskab med en kammerat.
</p><p>
De krævede penge af Christiansen, som imidlertid havde forberedt sig på mødet. 
Blandt andet havde han et gevær klar.
</p><p>
Med skud fra geværet dræbte han Axelsen og forsøgte også at dræbe dennes 
kammerat.
</p><h3>
Lukkede øjnene og skød
</h3><p>
Rasmus Christiansen har sagt, at han ikke havde noget valg - men det er retten 
altså helt uenig i.
</p><p>
Under sagen har han svaret på mange spørgsmål om forløbet.
</p><p>
»Jeg begynder at tænke, at nu slår de mig ihjel. Jeg går op ovenpå, finder mit 
jagtgevær, går ned ad trappen, lukker øjnene og affyrer to skud«, har den 
33-årige fortalt.
</p><p>
»Jeg skylder dem intet, og jeg vil aldrig nogensinde betale penge til 
terrorister«, har han understreget.
</p><p class=" bl-elem">
Inden mødet med rockeren blev politiet orienteret. Politiet ønskede, at mødet 
blev flyttet til 10. juni, men dette lykkedes ikke.
</p>	
</div>

</div></body></html>
