---
layout:     post
title: 	    "Leonora Christina Skov skriver bidende skarpt i sin nyeste roman"
post_author:	    
post_date:	    Wed, 29 Apr 2015 08:58:24 +0200
post_site:	    politiken.dk 
post_link:	    http://politiken.dk/kultur/boger/ECE2646274/leonora-christina-skov-skriver-bidende-skarpt-i-sin-nyeste-roman/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Leonora Christina Skov: <b>Hvor intet bryder vinden</b></p><p class=" bl-elem">
Politikens Forlag, 360 sider, 300 kroner. 
</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Skov ser godt, og hun har sandelig et talent for at pille sine personer ned. </p>

</blockquote>
</div><p>
Vi husker alle Bibelens beretning om Sodoma og Gomorra og Lots hustru, der 
ikke kunne lade være med at vende sig om og se sig tilbage under flugten. 
Det forvandlede hende til en saltstøtte. 
</p><p>
At man ikke skal vende sig om, når man flygter – og hvilke konsekvenser det 
også har, hvis man undlader at gøre det – er et motiv i Leonora Christina 
Skovs roman om syv mennesker, der er samlet i et kunstnerrefugium på en 
lille ø i Vesterhavet. 
</p><p>
Der er ikke andre beboere end en bestyrer og en kok. Ingen mobil- og 
netdækning, hvilket i sig selv udfordrer det moderne menneskes behov for 
konstant kontakt. 
</p><p>
De har alle noget at løbe væk fra i deres nuværende eller tidligere liv, og 
det er så det, der langsomt afdækkes i Skovs roman. 
</p><p>
Hun skriver med slagkraft og spidder både sine moderne kosmopolitiske personer 
og de rene hjemmefødninger med et falkeblik for deres svagheder. 
</p><h3>
Fylder en genre ud 
</h3><p>
Leonora Christina Skov har tidligere bl.a. skrevet den gotiske roman ’Silhuet 
af en synder’, og også denne gang fylder hun en genre ud med stor 
opfindsomhed. Man kommer til at tænke på Agatha Christies ’Ten Little 
Niggers’, som der da også henvises til i hendes efterord. 
</p><p>
For der sker en del dødsfald, et efter et, i gruppen i løbet af de 14 dage, de 
når at være på øen. Der er i det hele taget noget mærkeligt med den ø. Det 
er noget nær det eneste, alle blive enige om. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/fomo/features_fomo/ECE2642407/leonora-christina-skov-jeg-har-aldrig-skrevet-en-lesbisk-bog/">Leonora Christina Skov: Jeg 
har aldrig skrevet en lesbisk bog</a></p><p>
Gruppen består af den sexede og charmerende rejsejournalist Robin, der bevæger 
sig overalt på kloden. Så er der Anna, der har fulgt med sin mand rundt i 
verden som expat-hustru – homelife creator, kalder hendes mand det. Hun går 
manisk op i de halv- og helvoksne børn, men har på det seneste udviklet et 
talent for at skrive pop-up-bøger. 
</p><p>
Hun er nu i gang med at skildre Sodoma og Gomorra i papirklip, et voldsomt 
emne i forhold til hendes konstante smalltalk, som især Greta irriteres 
over. 
</p><h3>
Bagagen med 
</h3><p>
Den intelligente Greta er duftspecialist – scent artist – med en del 
akademiske grader med sig. Hendes datter er cutter og et fejlslagent 
adoptionsprojekt. 
</p><p>
Gretas blik på sig selv er næsten lige så kynisk som hendes tolkning af de 
andre i gruppen, der også tæller den unge og anorektiske Sofie, der er ved 
at ordne sin afdøde venindes papirer til en bog. Veninden er et djævlebarn, 
en litterær figur, som Skov bruger effektivt som den psykopatiske veninde, 
der tiltrak alle i sin nærhed. 
</p><p>
Og mændene: Joachim er krimiforfatter med en ulykkelig skilsmisse bag sig. 
Poul Erik er pensioneret præst, skal skrive om Grundtvig og have lidt fred 
fra sin kræftsyge kone. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/millamoelgaard/ECE2081785/skriv-noget-om-maend---og-bliv-latterliggjort-og-haanet/">Skriv noget om mænd - og bliv 
latterliggjort og hånet</a></p><p>
Den unge flotte Kevin skal omskrive sin ph.d. om Frankenstein til en 
læsevenlig bog. Svært efter 12 år på humaniora (!). Hans kæreste sidder 
derhjemme med et mongolbarn i maven, som Kevin ikke ønsker. 
</p><p>
Lidt af et persongalleri! Alle har deres grunde til at tage imod tilbuddet om 
fri arbejdstid og frihed fra nuværende problemer. Men de slæber mere med 
sig. Hvad det er, skal naturligvis ikke afsløres. 
</p><h3>
Den alvidende læser 
</h3><p>
Jeg har gjort mig umage med kun at sige så lidt, at læserens interesse er 
blevet vakt for Skovs satiriske blik. 
</p><p>
For hendes roman har ikke bare thrillerens fremdrift, men holder også læseren 
i ånde med en bidende skildring af, hvordan mennesker reagerer, når de er 
løsgjort fra de dagligdags rutiner, der holder tilværelsen sammen. 
</p><p>
De syv skiftende synsvinkler gør, at læseren hele tiden ved, hvordan alle 
tænker om hinanden. Skov ser godt, og hun har sandelig et talent for at 
pille sine personer ned. 
</p><p class=" bl-elem">
Der er vitriol i hendes pen, og skam få den, der tænker ilde derom. For man 
morer sig jo virkelig! 
</p>	
</div>

</div></body></html>
