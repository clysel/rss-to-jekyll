---
layout:     post
title: 	    "Det lugter af priskrig: Snart er der 204 afgange til London hver uge"
post_author:	    
post_date:	    Thu, 19 Feb 2015 09:51:50 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2546313/det-lugter-af-priskrig-snart-er-der-204-afgange-til-london-hver-uge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Londons lufthavne</h4>
<div class="fakta-body" data-buildingblock="embedded_factboxlink">
<p>
Londonområdet har fem lufthavne, der alle benyttes af fly fra Danmark. 
</p><p><b>Heathrow – vest for London</b></p><p>
Transport til centrum: Undergrundstog. Cirka en time til centrum. Pris: 5 pund 
med Oysterkort. 
</p><p>
Heathrow Express: Kører på 15 minutter nonstop til Paddington. Pris: 26,50 
pund. 
</p><p><a href="http://www.heathrowairport.com/" target="_blank">http://www.heathrowairport.com/ 
</a>(Eksternt link) 
</p><p><b>Gatwick – syd for London </b></p><p>
Transport til centrum: Regulært tog kører på 30 minutter til Victoria Station. 
Pris: 20 pund. 
</p><p>
Bus: easyBus kører til centrum til priser fra 2 pund. National Express kører 
på 65 minutter til Victoria Coach Station. Pris: fra 10 pund. 
</p><p><a href="http://www.gatwickairport.com/" target="_blank">http://www.gatwickairport.com/ 
</a>(Eksternt link) 
</p><p><b>Stansted – nordøst for London </b></p><p>
Tog kører til Liverpool Street Station på 47 minutter. Priser starter ved 12 
pund. 
</p><p>
Bus fra National Express kører til Liverpool Street Station på 65 minutter. 
Pris fra 10 pund. 
</p><p><a class=" bl-elem" href="http://www.stanstedairport.com/" target="_blank">http://www.stanstedairport.com/ 
</a></p><p><b>London City Airport – ligger i Docklandsområdet i det østlige London. </b></p><p>
Docklands Light Railway afgår fra lufthavnen og har forbindelse til 
undergrundsnettet. 
</p><p><a href="http://www.londoncityairport.com/" target="_blank">http://www.londoncityairport.com/ 
</a>(Eksternt link) 
</p><p><b>Luton – ligger nordvest for London</b></p><p>
Tog kører til centrum, men det kræver først en 10 minutters bustur til Luton 
Airport Parkway Station. Herfra tager det 21 minutter til centrum. Pris: fra 
17 pund. 
</p><p>
Bus: 1 time og 20 minutter til Victoria Station. Pris: 11 pund. 
</p><p><a class=" bl-elem" href="http://www.london-luton.co.uk/en/" target="_blank">http://www.london-luton.co.uk/en/ 
</a></p><p class=" bl-elem"><i>Research: Allan </i>G<i class=" bl-elem">raubæk</i></p>
</div>
</div><p>
Når flyselskabernes sommerprogram i næste måned træder i kraft, vil der være 
hele 204 afgange mellem danske lufthavne og London om ugen. Det svarer til i 
gennemsnit 29 om dagen. 
</p><p>
Det skriver branchesitet <a href="http://www.check-in.dk/over-200-ugentlige-flyafgange-til-london#.VOSf7517y70" target="_blank">check-in.dk</a>, 
der har lavet opgørelsen. Og de mere end 200 ruter er flere, end der 
nogensinde før har været mellem Danmark og den populære britiske hovedstad. 
De fem flyselskaber, der kæmper om passagererne på strækningerne, er British 
Airways, SAS, Norwegian, easyJet og Ryanair. 
</p><p>
Sidstnævnte flyver allerede i dag mellem Billund og Aarhus og Stansted, mens 
lavprisselskabet åbner en rute mellem København og London-Luton i næste 
måned. 
</p><p>
Ole Stouby, der er direktør for onlinesøgemaskinen travelmarket.dk og som 
følger luftfartsbranchen tæt, mener, at flyselskaberne vil udbyde så billige 
billetter, at der er opstår priskrig. 
</p><p>
»Ryanair er kommet til (i København, red.), og det forhold gør, at priserne på 
billetter kommer under pres. Vinderen er forbrugeren, for der vil helt klart 
være overkapacitet«, siger Ole Stouby. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/ECE2550602/pundet-runder-det-skarpe-hjoerne-paa-10-kroner/">Pundet runder det skarpe 
hjørne på 10 kroner</a></p><p>
Han mener dog også, de mange flyvninger vil trække nye passagerer til. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/nyLondonAfgange300__914450a.gif" alt="" border="0"/></span></p><p>
Den vurdering deler Andreas Krog, der er ansvarshavende på branchesitet 
check-in.dk og som også holder nøje øje med flybranchen. Han vurderer, der 
vil være overkapacitet i starten, men tror på sigt, at effekten af de mange 
ugentlig flyvninger bliver et større marked. 
</p><p>
»Blandt andet vil de lave priser blandt andet få nogen til at flyve, som 
ellers ikke ville tage afsted. Kan man rejse til London for 300 kroner 
retur, vil nogen vælge det frem for en anden destination«. 
</p><h3>
SAS sidder på forretningsrejsende 
</h3><p>
Danskernes lyst til at rejse til London var opadgående allerede sidste år. 
Passagertallet steg ifølge check-in.dk fra 2,1 millioner i 2013 til 2,3 
millioner i 2014 til de fem lufthavne ved London. Altså en stigning på knap 
10 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2526494/ryanair-optrapper-kampen-om-kastrup-inden-foerste-fly-er-lettet/">Ryanair optrapper kampen om 
Kastrup, inden første fly er lettet</a></p><p>
British Airways og SAS har dog visse fordele i forhold til lavprisselskaberne. 
De to netværksselskaber feeder trafik videre ud i verden fra London, de kan 
tilbyde et bonusprogram og har loyale kunder - ikke mindst 
forretningsrejsende - der er villige til at betale en højere pris for at 
lande i Heathrow eller Gatwick, forklarer Ole Stouby. 
</p><p>
»Derfor vil der stadig være et rigtig godt grundlag for SAS og British 
Airways, men de render ikke med fritidsrejsende. Nu kommer Ryanair ind på 
markedet i København og giver priserne et gok nedad. Det niveau kan eller 
vil SAS og British Airways ikke være med på«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2512460/danskere-mister-billig-alternativ-lufthavn/">Danskere mister billig, 
alternativ lufthavn</a></p><p>
Ole Stouby mener, at kampen om fritidsrejsende vil stå mellem easyJet og 
Ryanair. Norwegian kom for nylig med et regnskab, der for første gang i syv 
år leverede røde tal. Selskabets årsresultat før skat lå på minus 1,2 
milliarder danske kroner. Derfor er selskabet ikke interesseret i priskrig, 
mener Stouby. 
</p><p>
»Hvor easyJet har tilpasset sig konkurrence-situationen med de andre 
selskaber, får Norwegian svært ved at komme ned i de to andre selskabers 
priser«, siger Ole Stouby fra Travelmarket. 
</p><h3>
Priskrig vil smitte af på billetpriser 
</h3><p>
København-London er ellers en strækning, som easyJet og Norwegian har stået 
stærkt på, mener Andreas Krog. For eksempel flyver easyJet mellem København 
og tre London-lufthavne. 
</p><p>
»Men Ryanair har med sine lave priser en fordel. Desuden ligger selskabets 
kommende fartplan godt med mulighed for at flyve ud om morgenen og hjem om 
aftenen. Så det er et stærkt produkt, Ryanair kommer med på London«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2438077/ryanair-aabner-13-lavprisruter-fra-koebenhavn/">Ryanair åbner 13 lavprisruter 
fra København</a></p><p>
Og den heftige kamp om kunderne, vil smitte af på billetpriserne, spår Ole 
stouby fra Travelmarket. Han vurderer, at prisen generelt på 
lavprisselskabernes billigste afgange vil falde op til 40 procent. 
</p><p>
»Vi vil se priser fra 300 kroner retur i det billigste niveau, og det er 
markant billigere priser end dem, vi ser nu«. 
</p><p>
Ryanairs indtog i København har ikke været uden sværslag. Det irske 
lavprisselskab vil etablere en base i den danske hovedstad, men har indtil 
nu afvist af tegne overenskomst med medarbejderne. Derfor er der optræk til 
ballade med danske fagforeninger.
</p><p class=" bl-elem">
Flyselskabernes sommerprogram påbegyndes ifølge Andreas Krog den 29. marts. 
</p>	
</div>
</div></body></html>
