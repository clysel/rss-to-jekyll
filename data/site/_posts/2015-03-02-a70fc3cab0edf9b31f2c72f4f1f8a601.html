---
layout:     post
title: 	    "Olsen om ny talentchef: Jeg er ikke blevet hørt"
post_author:	    
post_date:	    Mon, 02 Mar 2015 09:29:49 +0100
post_site:	    politiken.dk 
post_link:	    http://politiken.dk/sport/fodbold/ECE2569509/olsen-om-ny-talentchef-jeg-er-ikke-blevet-hoert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da landstræner Morten Olsen i 2005 forlængede sin kontrakt med Dansk 
Boldspil-Union (DBU), blev det indskrevet, at han skulle sætte sit præg på 
den fremtidige talentudvikling. 
</p><p>
Men nu ser den gamle aftale ikke længere ud til at være gældende. I hvert fald 
er Olsen slet ikke blevet involveret i den igangværende proces med at 
ansætte en talentchef og en elitechef i DBU. Det skriver Ekstra Bladet 
mandag. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/">DBU ansætter trods konflikt: 
Behov for ekstra træner</a></p><p>
»Jeg er ikke blevet informeret og slet ikke blevet spurgt«, siger Morten 
Olsen. 
</p><p>
Olsen har sat sit markante fingeraftryk på DBU's talentudviklingsprogram 'Den 
røde tråd' og har i mange år været fortaler for ansættelsen af en chef for 
talentudviklingen, men hans mening har tilsyneladende ikke været efterspurgt 
i processen. 
</p><h3>
DBU glemte at invitere Olsen til fodbold-show
</h3><p>
DBU's kommunikationschef Jakob Høyer siger, at Olsen - ligesom alle de øvrige 
landstrænere - er blevet orienteret undervejs. 
</p><p>
»Det har været ansættelsesudvalget, der har stået for processen, og alle 
landstrænerne er løbende blevet informeret«, siger Jakob Høyer. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2567482/aarets-fodboldspiller-boykottede-show-hvor-han-blev-fejret/">Årets fodboldspiller 
boykottede show, hvor han blev fejret</a></p><p>
Jobbet som elitechef er blevet besat af Kim Hallberg, mens unionen varsler, at 
den nye talentchef vil blive præsenteret i den kommende uge. 
</p><p>
Forholdet mellem landstræneren og DBU er kommet under lup i den senere tid, 
hvor flere sager har antydet, at der er støj på linjen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2567538/dbu-havde-glemt-morten-olsen-til-dansk-fodbold-award/">DBU havde glemt Morten Olsen 
til Dansk Fodbold-Award</a></p><p class=" bl-elem">
Senest glemte unionen at invitere Olsen til Dansk Fodbold Award, der blev 
afholdt i Odense i weekenden. 
</p>	
</div>
</div></body></html>
