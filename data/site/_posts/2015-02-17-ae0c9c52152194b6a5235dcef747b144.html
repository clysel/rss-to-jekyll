---
layout:     post
title: 	    "Boligejernes fest stopper 19 minutters kørsel fra Roskilde"
post_author:	    
post_date:	    Tue, 17 Feb 2015 07:19:43 +0100
post_site:	    politiken.dk 
post_link:	    http://politiken.dk/oekonomi/bolig/ECE2548434/boligejernes-fest-stopper-19-minutters-koersel-fra-roskilde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De to tårne med de karakteristiske spir på Roskilde Domkirke dukker frem af 
disen. Kun godt en kilometer fra det røde murstenshus i hjertet af Roskilde. 
Et flot syn. 
</p><p>
René Hungerbühler er da også en glad mand. Med et stort smil og et fast 
håndtryk siger han goddag. Endnu er han og kæresten ikke flyttet ind. 
</p><p>
De sorte lædermøbler, lysekronen og håndtegningerne af sejlskibe tilhører den 
ældre kvinde, som har solgt huset, så de kan flytte ind 1. maj. 
</p><p>
Men han har knap sat sig ned ved træbordet i stuen, før han med en tilfreds 
mine slår ud med armene: 
</p><div class="art-fakta article-box">
<h4 class="">
Serie om valutakrigen</h4>
<h5>
Sådan påvirker uroen danskere</h5>
<div class="fakta-body" data-buildingblock="embedded_factboxlink">
<p>
Valutaspekulanter satser på en økonomisk gevinst, hvis det lykkes at ødelægge 
kronens binding til euroen, mens Nationalbanken indædt kæmper for at bevare 
den faste kurs mellem de to valutaer. 
</p><p class=" bl-elem">
Krigen har konsekvenser for den almindelige dansker. Nationalbanken har nedsat 
renten fire gange på en måned for at gøre det mindre attraktivt at investere 
i kronen, og det fører til billige lån.
</p>
</div>
</div><p>»Vi var første gang ude at kigge på huset tirsdag, og vi skrev under 
fredag«. 
</p><p>
Det var nemlig et kapløb med tiden om at komme først. Mange andre var også 
interesserede i at købe de 100 kvadratmeter bolig. I slutningen af januar 
blev huset sat til salg en mandag, og ejendomsmægleren havde annonceret med 
åbent hus seks dage senere om søndagen. 
</p><p>
Men så var det, at René Hungerbühler »snød« de andre, som han udtrykker det. 
Han bad om at se huset tirsdag. 
</p><p>
»Vi kiggede på huset, og jeg sagde til min kæreste: »Det køber vi«. Men hun er 
typen, der lige skal sove lidt på det, så jeg sagde: »Det er fint, gør 
det««. 
</p><p>
Næste morgen var kæresten med på købet på én betingelse: De skulle lige se 
huset en ekstra gang. 
</p><h3>
Pres på sælgeren 
</h3><p>
Da de havde rundet huset på Lindevej endnu en gang, slog de til – og 
erklærede, at de ville købe det røde murstenshus til den udbudte pris på 
2.695.000 kroner. Men på én betingelse: Sælgeren skulle skrive under på 
købsaftalen fredag. Ellers var der ingen handel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2545338/nye-laan-giver-boligejerne-250-millioner-kroner-ekstra-at-snolde-for---hvert-aar/">Nye lån giver boligejerne 250 
millioner kroner ekstra at snolde for - hvert år </a></p><p>
»Jeg ville lægge presset over på sælgeren«, fortæller René Hungerbühler. 
</p><p>
Det virkede. Hun skrev under. René Hungerbühler og kæresten undgik dermed en 
priskrig om huset. 
</p><p>
»Hvis vi havde ventet til det åbne hus, tror jeg, at der var kommet en 
budkrig. Derfor var det vigtigt for os at få en underskrift«, siger han. 
</p><p>
Altså var huset solgt på bare fire dage. 
</p><h3>
Valutakrig fører til travlhed 
</h3><p>
Mads Jetsmar fra ejendomsmæglerfirmaet Ege formidlede salget, og han 
fortæller, at der netop har været en lignende situation med et hus i 
Himmelev, der er en forstad til Roskilde. Men her endte det med en budkrig. 
</p><p>
»Der var mange ude til åbent hus, og det førte til, at folk afgav bud over 
prisen«, fortæller ejendomsmægleren. 
</p><div class="art-fakta article-box">
<h4 class="">
Boligpriser </h4>
<h5>
Niveauet stiger </h5>
<div class="fakta-body" data-buildingblock="embedded_factboxlink">
<p><b>Salgspriserne</b> på villaer steg i januar 2015 på landsplan med 0,6 
procent sammenlignet med måneden før. Priserne ligger nu 4,1 procent over 
niveauet i januar 2014. 
</p><p class=" bl-elem"><b>For ejerlejligheder </b>steg priserne i januar 2015 med 1 procent i forhold 
til måneden før.
</p>
</div>
</div><p>
Ovenstående kunne have været en historie fra det danske boligmarked fra 2007. 
Fra lige før finanskrisen. Men den er anno 2015.</p><p>
Mads Jetsmar oplever, at der igen er kommet mange købere på markedet i 
Roskilde. Det har været på vej det seneste år, men især den seneste måneds 
mange rentesænkninger som følge af valutakrigen har ført til travlhed. De 
billige lån får folk til at se på lejligheder og huse, selv om det stadig er 
vinter: 
</p><p>
»I gennemsnit sælger vi hos os i øjeblikket en lejlighed på 43 dage med et 
afslag på kun 1 procent. Villaer bliver hos os solgt på 113 dage i 
gennemsnit. Så er de væk. Det er helt vanvittigt i forhold til for et år 
siden, hvor det tog langt længere tid og ofte med afslag på prisen«. 
</p><h3 class="tvheader">Hvilket lån skal jeg vælge? Ekspert giver gode råd om boliglån</h3>
<div class="tvplayer">
<p class="tvplayer-container" data-tvarticle-id="2548417">
</p>
<p class="art-imgdesc clip-source">
Kilde: Politiken TV / Sune Worm Mortensen. Producer: Peter Vintergaard
</p>
</div><p/><p>
For René Hungerbühler har valutakrigen og de billige lån en stor indflydelse 
på købet af huset på Lindevej. 
</p><p>
»Det er lige nu og her, at folk skal slå til. De næste par år vil husene kun 
stige. Det vil udligne fordelen ved de billige lån, så lige nu har vi en 
dobbelt fordel: lave priser og billige lån«, siger han, der vil tage et 
20-årigt lån med en rente på 1,5 procent samt afdrag. 
</p><h3>
Tomme huse 
</h3><p>
Men udviklingen når ikke ud på landet. I det såkaldte Udkantsdanmark. Det 
oplever ejendomsmæglerfirmaet Ege også, da firmaet har to andre afdelinger 
uden for Roskilde. 
</p><p>
Kun 19 minutters kørsel fra det populære røde murstenshus på Lindevej i 
Roskilde ligger en stråtækt idyl. Selv om det ligger kun knap 21 kilometer 
væk, er virkeligheden meget anderledes. 
</p><p>
Det hvidkalkede bindingsværkshus med et dannebrogsflag i flagstangen står 
tomt. Bortset fra en sort læderstol i hjørnet, gardiner og en lakeret 
træreol. 
</p><p>
Huset i Holstensminde har stået til salg i næsten et år. Først til 2,5 
millioner kroner, men siden er prisen sat ned et par gange, så den nu er 
1.750.000 kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2543777/danmark-kan-vaere-paa-vej-mod-verdens-laveste-renter/">Danmark kan være på vej mod 
verdens laveste renter</a></p><p>
Men 87-årige Ellen Marie Bahn-Larsen er allerede flyttet til Jylland. Over i 
nærheden af sine børn, børnebørn og oldebørn. Hun har lejet sig ind i en 
lejlighed i Vildbjerg nord for Herning. Midt mellem sin søn og datter. 
</p><p>
»En times kørsel regner vi ikke for noget. Det er nu langt nemmere at besøge 
min mor, end da hun boede på Sjælland«, siger Arne Bahn-Larsen i telefonen 
fra Glyngøre ved Limfjorden. 
</p><p>
»Min mor har stadigvæk udgifterne til huset på Sjælland, så det er med at 
komme af med det«, siger han. 
</p><h3>
Pris på smertegrænsen 
</h3><p>
Ellen Marie Bahn-Larsen blev sidste år enke, og derfor satte hun huset til 
salg for at komme nærmere sin familie. Men allerede før finanskrisen 
begyndte at sætte ind i 2008, havde sønnen spurgt sin mor og far, om de ikke 
ville flytte til Jylland. 
</p><p>
»Men vi kunne ikke få dem til at flytte. De holdt meget af huset og elskede at 
være i haven«, siger Arne Bahn-Larsen, som ikke kan undgå at ærgre sig over, 
at forældrene ikke flyttede dengang. 
</p><p>
»Dengang var vurderingen af huset sat til 3 millioner kroner, og det fik de 
faktisk også tilbudt af en køber. Så det er meget ærgerligt«, siger han og 
tilføjer efter en kort pause: 
</p><p>
»Men penge er selvfølgelig ikke alt«. 
</p><p>
For Arne Bahn-Larsen er den nuværende pris nede på smertegrænsen: 
</p><p>
»Det kan jeg lige så godt være ærlig og sige«. 
</p><p>
Men lige nu er der ikke købere, fortæller ejendomsmægler Mads Ege 
Christiansen, der leder mæglerfirmaets afdeling i Bramsnæs. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har jævnligt en bolig, hvor folk med en fornuftig økonomi vil købe, 
men får nej i banken til at låne pengene
</p>
<p class="sender">
Mads Ege Christiansen, ejendomsmægler 
</p>
</blockquote>
</div><p>
»Nu har jeg stået med det her hus i næsten et år, og det er i øjeblikket ikke 
på vej til at blive solgt, selv om det er billigt, og køberen får idyl for 
alle pengene«, siger han.</p><p>
Han kan ikke undgå at skæve til sin kollega inde i Roskilde, som har langt 
lettere ved at afsætte boligerne. 
</p><p>
»Jeg har kolleger inde fra byerne, og det er helt vildt, hvad de sælger. Det 
kan vi slet ikke genkende herude«, understreger Mads Ege Christiansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2538276/bitter-krig-om-boligmarkedets-selv-saelgere/">Bitter krig om boligmarkedets 
selv-sælgere</a></p><p>
Han har dog oplevet, at 2014 var »noget bedre« end 2013. I hans afdeling er 
der i øjeblikket 35 ejendomme til salg mod 55 i 2013. Men valutakrigen og de 
mange rentesænkninger slår ikke igennem ude hos ham. Han mener, at det 
skyldes, at banker og realkreditinstitutter stiller store krav for at yde 
lån til boliger. 
</p><p>
»Vi har jævnligt en bolig, hvor folk med en fornuftig økonomi vil købe, men 
får nej i banken til at låne pengene«, fremhæver Mads Ege Christiansen. 
</p><h3>
Danmark skævvrides 
</h3><p>
Dermed cementerer de billige lån i øjeblikket skævvridningen mellem land og 
by. For de giver øget travlhed på boligmarkedet i byer som Roskilde, men 
slår ikke igennem i et yderområde som Holtensminde. Heller ikke selv om 
kilometerafstanden er kort mellem de to steder. 
</p><p>
Holtensminde er endda attraktivt, fordi det er nemt at komme på arbejde i 
Roskilde og København. 
</p><p>
»Næsten halvdelen af køberne til de huse, som jeg sælger, er fra Roskilde 
eller byerne længere inde mod København«, fortæller Mads Ege Christiansen. 
</p><p>
Men sekretariatschef Curt Liliegreen fra Boligøkonomisk Videncenter mener, at 
det er en forsimplet forklaring, at banker og realkreditinstitutter ikke 
låner nok ud i Udkantsdanmark. 
</p><p>
»Det er måske en del af forklaringen, men så enkelt er det ikke. Det afgørende 
er, at Danmarks økonomi ikke er inde i et opsving. Landet har stadigvæk en 
lav økonomisk vækst, så det meste af boligmarkedet ligger rimelig fladt. 
Vandringen ind til de større byer har givet dem medvind i nogle år, men uden 
for byerne slår den generelt trætte stemning stadig fuldt igennem«, vurderer 
han. 
</p><h3>
Risiko for en boligboble 
</h3><p>
Curt Liliegreen fremhæver, at der generelt har været en nedadgående rente i 
flere år, så valutakrigen er blot med til at sætte endnu mere fart i den 
tendens. 
</p><p>
»Valutakrigen er med til at accelerere rentenedgangen i en periode, og det 
giver en risiko for en boligboble, hvor der i forvejen er sælgers marked. 
Det er især i København og de nærmeste omegnskommuner samt i Aarhus«, siger 
han. 
</p><p>
I yderområderne vil rentefaldet ikke slå igennem, fordi der er for mange huse 
til salg, mener Curt Liliegreen: 
</p><p>
»De ligger til salg længe, og mange boliger er ikke beboet, selv om de ikke er 
sat til salg. I Syd- og Vestsjælland er det helt oppe på 10 procent af alle 
helårsboliger, der ikke har en tilmeldt husstand. Her betyder renteudsving 
hverken fra eller til, fordi der er for mange huse i forhold til antal 
mennesker, som vil bo der«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2537410/nationalbanken-advarer-om-risikoen-for-boligboble/">Nationalbanken advarer om 
risikoen for boligboble</a></p><p>
Curt Liliegreen er enig i nationalbankdirektør Lars Rohdes advarsel om, at 
billige lån kan føre til en boligboble, fordi øget efterspørgsel skaber 
stigende priser. 
</p><p>
»Husstandsindkomsten stiger ikke i øjeblikket. Så hvis du begynder at låne 
mere ud til folk, fordi renten bliver lavere, øger du gælden i forhold til 
folks indkomst, og det er meget farligt. Huspriserne kan jo falde igen på et 
tidspunkt«, siger Curt Liliegreen og tilføjer: 
</p><p class=" bl-elem">
»Vi bliver ikke rigere af, at renten er faldet. Slet ikke når det skyldes 
valutaspekulation mod Danmark, og den spekulation kan forsvinde igen. Hvis 
priserne stiger, fordi der er valutaspekulation mod kronen, er det meget 
usunde prisstigninger. De er ikke forårsaget af, at Danmark er blevet 
rigere. De skyldes udelukkende en kunstig lav rente«. 
</p>	
</div>
</div></body></html>
