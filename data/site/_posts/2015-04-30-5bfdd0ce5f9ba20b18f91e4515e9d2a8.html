---
layout:     post
title: 	    "Analyse: Dansk Windows 10 kan blive lanceret uden intelligent søgefunktion"
post_author:	    Jesper Stein Sandal
post_date:	    Thu, 30 Apr 2015 09:32:39 +0000
post_site:	    www.version2.dk 
post_link:	    http://www.version2.dk/artikel/dansk-windows-10-kan-blive-lanceret-uden-intelligent-soegefunktion-162382?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsoft risikerer at sende Windows 10 på det danske marked med et alvorligt handikap. Søgemaskinen Bing er nemlig motoren bag den personlige assistent Cortana, og den danske udgave af Bing er stadig ikke klar med de funktioner, der er nødvendige for at få mere end det helt basale ud af Cortana.</p>

<p>Brugere i andre lande har længe haft adgang til den nye udgave af Bing, som er en mere ligeværdig udfordrer til Google, når det kommer til at kunne præsentere mere end blot et råt søgeresultat.</p>

<p>Søger man eksempelvis efter 'Avengers Age of Ultron' på den danske udgave af Bing, får man blot links til websteder såsom imdb.com. Skifter man til den amerikanske udgave, får man et resultat, som ligner det, man får hos Google.</p>

<p><figure class="plugin full zoomable"><img data-original-image="http://www.version2.dk/sites/v2/files/bing_dk_avengers.png" src="http://www.version2.dk/sites/v2/files/styles/article_620px_width/public/bing_dk_avengers.png?itok=s4rTFvlI" alt=""/><figcaption> Den danske udgave af Bing viser blot almindelige webresultater, når man søger efter en film. </figcaption></figure></p>

<p><figure class="plugin full zoomable"><img data-original-image="http://www.version2.dk/sites/v2/files/bing_avengers.png" src="http://www.version2.dk/sites/v2/files/styles/article_620px_width/public/bing_avengers.png?itok=AEuRi747" alt=""/><figcaption> Den samme søgning i den amerikanske udgave af Bing giver langt flere detaljer om filmen. </figcaption></figure></p>

<p><figure class="plugin full zoomable"><img data-original-image="http://www.version2.dk/sites/v2/files/google_avengers.png" src="http://www.version2.dk/sites/v2/files/styles/article_620px_width/public/google_avengers.png?itok=Na2a3F2U" alt=""/><figcaption> Søgeresultatet fra den amerikanske Bing ligner til forveksling det, man får hvis man søger på Google efter den samme film. </figcaption></figure></p>

<p>Den danske udgave mangler således data om biografer, spilletider og anmeldelser, som den amerikanske udgave kan trække på, og det er disse data og ikke mindst Bings analyse af datamaterialet, som Cortana kommer til at mangle på dansk.</p>

<p>Den mere avancerede udgave af Bing har været tilgængelig i USA og en række andre lande siden 2012.</p>

<p>Tilsvarende har Cortana været tilgængelig for amerikanske Windows Phone-brugere siden 2014, men er stadig ikke kommet på dansk.</p>

<p>Det officielle svar fra Microsofts danske afdeling på spørgsmålet om, hvornår Bing og Cortana kommer på dansk, er, at 'den danske afdeling ikke kan oplyse om roadmappet for Bing'. Det er ikke nødvendigvis ensbetydende med, at der ikke sker noget.</p>

<p>Meget af arbejdet med at tilpasse tjenester og software til lokale markeder i eksempelvis de enkelte EU-lande foregår fra afdelinger i eksempelvis Irland. Derfor er det ikke sikkert, at den danske afdeling bliver orienteret om planerne, før en lancering er umiddelbart forestående.</p>

<p>Danmark er de senere år blevet prioriteret lavere end før af Microsoft. Danmark måtte således vente længere på de første Windows Phone-telefoner, på Surface-tabletten og på Xbox One. Spørgsmålet er imidlertid, om Microsoft kan tåle at levere Windows 10 på det danske marked uden den fuldt udbyggede digitale assistent Cortana, som vil være én af de største nyheder i styresystemet.</p>

<p>Konsekvensen af en forsinket dansk Bing-tjeneste kan i yderste konsekvens være en lunken modtagelse af Windows 10 og dermed en endnu større udfordring med at få brugerne til at opgradere. Dermed risikerer Microsoft om få år at stå i samme situation med Windows 7 som for nylig med Windows XP, hvor en stor andel af Windows-brugerne ikke har opgraderet, og Microsoft derfor er tvunget til at supportere en platform, der er forældet i forhold til selskabets strategi.</p>

<p><figure class="plugin full zoomable"><img data-original-image="http://www.version2.dk/sites/v2/files/cortana_build_10061.jpg" src="http://www.version2.dk/sites/v2/files/styles/article_620px_width/public/cortana_build_10061.jpg?itok=BmDt9Ipx" alt=""/><figcaption> Cortana kombinerer Bing med den lokale søgning fra Windows 8 og er tæt integreret med Windows 10 med en fremtrædende placering på proceslinjen. Bemærk at dette skærmdump er fra testversion 10061 af Windows 10, og yderligere tilpasninger af brugerfladen er på vej. </figcaption></figure></p>
  </section>

  
      </div></body></html>
