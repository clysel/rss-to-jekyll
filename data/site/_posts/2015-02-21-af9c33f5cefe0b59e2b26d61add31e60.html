---
layout:     post
title: 	    "Jordanske venner hylder manden bag København-skyderier"
post_author:	    
post_date:	    Sat, 21 Feb 2015 22:33:03 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557613/jordanske-venner-hylder-manden-bag-koebenhavn-skyderier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Sidste weekends angreb i København, hvor den 22-årige Omar Abdel Hamid 
El-Hussein ifølge politiet skød og dræbte filminstruktøren Finn Nørgaard og 
jøden Dan Uzan, vækker jubel i Jordan.
</p><p>
Her tilbragte den formodede gerningsmand tre år af sin barndom, og han vendte 
tilbage i 2013, hvor han var af sted i to en halv måned.
</p><div class="art-quote article-box">
<p class="quote"/>
<blockquote>
<p class="quote-txt">
Det er helligt at tage jødisk blod.
</p>
<p class="sender">
Kammerat til Jyllands-Posten 
</p>
</blockquote>
</div><p/><p>
Morgenavisen Jyllands-Posten har talt med fire af hans tætteste skolevenner, 
der hylder deres afdøde kammerat som martyr.
</p><p>
»I vores øjne er han ikke terrorist«, siger en af vennerne.
</p><p>
»Det er helligt at tage jødisk blod«, siger en anden.
</p><h3>
Mere religiøs af Jordan-ophold
</h3><p>
Vennerne forklarer i øvrigt, at Omar Abdel Hamid El-Hussein skulle være blevet 
mere religiøs under sit ophold i Jordan.
</p><p>
Det bekræftes af Ahmad Alhilwanis, som i modsætning til vennerne er citeret 
ved navn af avisen.
</p><p class=" bl-elem">
»Før gik Omar ikke så meget op i religion, men han blev påvirket af mig, fordi 
jeg bad. Når jeg gik i moskeen, gik han med«, siger Alhilwanis.
</p>	
</div>
</div></body></html>
