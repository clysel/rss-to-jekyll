---
layout:     post
title: 	    "Politiet kræver 415 millioner kroner af JP/Politikens Hus for spilannoncer"
post_author:	    
post_date:	    Thu, 07 May 2015 09:25:00 +0200
post_site:	    politiken.dk 
post_link:	    http://politiken.dk/kultur/medier/ECE2658748/politiet-kraever-415-millioner-kroner-af-jppolitikens-hus-for-spilannoncer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ekstra Bladet har i årevis overtrådt loven, og det skal nu koste dyrt. Det 
hævder Københavns Politi, der i en straffesag ønsker 415 millioner kroner 
konfiskeret af JP/Politikens Hus. 
</p><p>
Helt præcis ønsker politiet, at mediehuset lægger 415.321.922 kroner i 
statskassen, skriver Ritzau. 
</p><p>
Annoncer for spilleudbydere som Betfair, Ladbrokes og Unibet har ifølge 
anklagemyndigheden skaffet Ekstra Bladet ulovlig indtjening, da disse 
selskaber ikke har haft bevilling af Skatteministeriet til at udbyde spil i 
Danmark. 
</p><p>
De 415 millioner kroner skulle angiveligt være det ulovlige udbytte, som 
mediehuset har tjent ved at sælge annoncer til selskaberne i gennem otte år 
fra 2003 til 2011, oplyser advokaturchef Vibeke Thorkil-Jensen fra Københavns 
Politi over for Ritzau. 
</p><p>
Udover den potentielle regning til JP/Politikens Hus kan to chefredaktører 
blive idømt bøder. Det gælder den nuværende Poul Madsen og den forhenværende 
Bent Falbert. Begge nægter sig ifølge Ritzau skyldige og hævder, at den 
danske lov ikke hænger sammen med EU-reglerne, fordi den har sikret Danske 
Spil monopol på spillemarkedet. 
</p><p>
Nu skal Københavns Byret afgøre, om det er nødvendigt at sende dette spørgsmål 
til besvarelse hos EU-domstolen. 
</p><p class=" bl-elem"><b>Opdateres...</b></p>	
</div>

</div></body></html>
