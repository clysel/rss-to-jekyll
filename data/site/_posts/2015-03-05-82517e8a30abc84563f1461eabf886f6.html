---
layout:     post
title: 	    "Årets spiller frygter permanente samarbejdsproblemer mellem DBU og landsholdet"
post_author:	    
post_date:	    Thu, 05 Mar 2015 08:34:47 +0100
post_site:	    politiken.dk 
post_link:	    http://politiken.dk/sport/fodbold/ECE2574239/aarets-spiller-frygter-permanente-samarbejdsproblemer-mellem-dbu-og-landsholdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Christian Eriksen - et af de største navne på det danske fodboldlandshold - 
ytrer sig nu for første gang i den verserende konflikt mellem landsholdet og 
Dansk Boldspil-Union (DBU). 
</p><p>
Det sker i et interview med Jyllands-Posten. 
</p><p>
»Jeg kan da godt forstå den holdning, som det bliver kørt op af DBU, og som 
det bliver behandlet i pressen, men der er ikke nogen af os, som spiller på 
landsholdet for at tjene penge«. 
</p><p>
»Det gør vi af lyst, og fordi vi har mulighed for det«, siger Christian 
Eriksen til avisen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2571666/loesningen-paa-landsholdskrisen-kan-traekke-i-langdrag/">Løsningen på landsholdskrisen 
kan trække i langdrag</a></p><p>
DBU meldte 18. februar ud, at forhandlingerne om en ny, samlet 
landsholdsaftale var brudt sammen. 
</p><p>
Unionen meddelte desuden spillerne, at de derfor hver især skulle give tilsagn 
om, hvorvidt de var klar til at gå 17 procent ned i løn og lave en 
individuel aftale med DBU frem for en fælles ordning. 
</p><p>
Spillerne fik deadline til midnat 2. marts til at indgå på DBU 's betingelser, 
»da vi ellers er nødt til at se bort fra dig på landsholdet til kampene i 
første halvår af 2015«, som DBU skrev til 40-60 spillere. 
</p><p><b class="ext-link">BAGSIDEN</b><a class="embeddedlink" href="http://politiken.dk/bagsiden/ECE2570954/her-er-danmarks-alternative-landshold/">Her er Danmarks alternative landshold</a></p><p>
Det er den melding fra DBU, som Christian Eriksen er chokeret over, og han er 
derfor ikke sikker på, om han fremover får et godt forhold til DBU-ledelsen, 
siger han til avisen. 
</p><p>
Det afhænger af, hvordan konflikten ender. 
</p><p>
DBU og Spillerforeningen sidder ved forhandlingsbordet igen, da DBU's 
ultimatum ikke længere gælder. 
</p><p>
»Vi spiller landskampene, og DBU tjener mange penge på os, og derfor har vi 
fortjent en rimelig andel. Misforstå mig ikke, jeg er stolt af at kunne 
bidrage til DBU, men sådan er det med alt ekstraarbejde«. 
</p><p>
»Det vil man have noget for, men det er jo ikke noget, vi går og tænker over«, 
siger Christian Eriksen. 
</p><p class=" bl-elem">
Konflikten gælder også U21-landsholdet og kvindelandsholdet. 
</p>	
</div>
</div></body></html>
