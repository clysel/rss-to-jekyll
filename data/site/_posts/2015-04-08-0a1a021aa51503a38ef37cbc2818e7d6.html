---
layout:     post
title: 	    "Dansk printerhoved giver 3D i farver"
post_author:	    Bjørn Godske
post_date:	    Wed, 08 Apr 2015 10:10:05 +0000
post_site:	    ing.dk 
post_link:	    http://ing.dk/artikel/dansk-printerhoved-giver-3d-i-farver-175273
---
<html><body><div><section class="body">
			<p>Hvem vil ikke have flere farver på et 3D-print? Men normalt har 3D-print i flere farver været forbeholdt store og ofte meget dyre printere. For de billigere modeller har en enkelt farve været standard. I visse tilfælde, for eksempel med <a href="https://eu.makerbot.com/shop/en/3d-printer/replicator-2/53/makerbot-replicator-2-desktop-3d-printer?c=78">Makebots Replicator 2</a>, er det muligt at printe med to farver via to printhoveder.</p>
			<p>Men nu har virksomheden<a href="http://reprap.me/"> RepRap.me </a>fra Hvidovre uden for København lanceret et printhoved, som kan printe med tre forskellige farver, vel at mærke i samme printhoved. Det er også muligt at blande farver i printhovedet.</p>
			<p>De kalder det for “The Diamond Hotend” og ved hjælp af en kampagne på den danske<a href="https://www.kickstarter.com/projects/wr3d/the-diamond-hotend-single-nozzle-multi-color-3d-pr?ref=users"> Kickstarter</a>-portal, er der finansiering på vej til at sætte printhovedet i produktion.</p>
			<p>Det fortæller Kenneth Weiss, der er administrerende direktør og  ansvarlig for produktionen i den ni mand store virksomhed, som ikke dvæler længe, når de får en god ide:</p>
			<p><figure class="plugin right zoomable"><img data-original-image="http://ing.dk/sites/ing/files/reprap_me_2.jpg" src="http://ing.dk/sites/ing/files/styles/w1120_media_right/public/reprap_me_2.jpg?itok=dYKS3Cup" alt=""/><figcaption> Sådan er printhovedet opbygget. Køletårnene er foret med teflon for at forhindre den smeltede plast i at sætte sig fast, hvis det skulle trænge op i køletårnene fra selve varmeenheden i dysen. <cite>Foto: RepRap.me</cite></figcaption></figure></p>
			<p>»I alt har det vel taget seks måneder fra ide til produktionsklart printhoved,« fortæller han.</p>
			
			<p>Selve printhovedet består af en dyse, hvori der er boret tre huller. Inde i hovedet samles de i et lille kammer, som sender det smeltede plast ud af et enkelt hul. Hver indgang af materiale sker gennem et køletårn, som køles ved hjælp af en lille ventilator.</p>
			<p>Selve printeren hovedet kan installeres på en af de mange RepRap-maskiner som er solgt til hobbyfolk over hele verden. RepRap-maskinerne er kendt for at kræve lidt ekstra snilde af brugerne, og brugerne vil derfor næppe blive skræmt af et ekstra styrekredsløb (for eksempel et RUMBA-motherboard) for at få printhovedet til at fungere.</p>
			
			<p>For RepRap.me har en af udfordringerne været at finde et maskinværksted, som har kunnet klare opgaven med at bore hullerne i selve dysen nøjagtigt nok:</p>
			<p>»Men heldigvis har vi fundet en dansk leverandør som kan klare opgave,« siger Kenneth Weiss.</p>
			<p>Kickstarterkampagnen har allerede indsamlet 234.000 kroner, hvilket er en del over de 150.000, som RepRap.me havde sat som mål. Derfor forventer Kenneth Weiss også, at de første printhoveder vil blive leveret til kunderne i midten af juli. Der er allerede lavet aftaler med nogle af underleverandørerne og en del af komponenterne kan RepRap.me selv producerer på egne 3D-printere.</p>
			<p>Prisen for et Diamond Hotend starter ved 1.120 kroner på Kickstarter.</p>
			<p><section class="video plugin"/></p>
			
			<p/></section>
		
		  </div></body></html>
