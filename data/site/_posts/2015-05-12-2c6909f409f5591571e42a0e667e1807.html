---
layout:     post
title: 	    "Ikea trækker farlige trappegitre tilbage"
post_author:	    
post_date:	    Tue, 12 May 2015 13:50:05 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2666061/ikea-traekker-farlige-trappegitre-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tidligere tilbagekaldelser</h4>

</div><p>
Tre børn er faldet ned af trapper og er kommet til skade, selv om trappen 
øverst var forsynet med et af Ikeas børnegitre, som netop skulle beskytte 
dem mod at styrte ned. 
</p><p>
Det får nu varehuskæden til at trække to næsten identiske fjedermonterede 
børnegitre tilbage, som har vist sig ikke at kunne sidde tilstrækkeligt fast 
for eksempel mellem to vægge. 
</p><p>
Børnegitrene må dog stadig godt bruges nederst på en trappe og for eksempel i 
en døråbning, hvor risikoen for skader er mindre, hvis gitteret løsner sig. 
</p><h3>
Kan ikke sidde fast
</h3><p>
Ikea advarer derfor alle kunder, der har et fjedermonteret børnegitter, om, at 
gitrene ikke må bruges øverst på en trappe. 
</p><p>
De to børnegitre hedder henholdsvis PATRULL KLÄMMA og PATRULL SMIDIG. 
</p><p>
»Ikea har modtaget rapporter om hændelser, der viser, at friktionen mellem 
væggen og det fjedermonterede børnegitter har været utilstrækkelig til at 
holde gitteret fastmonteret. Hvis gitteret er monteret øverst på en trappe, 
er der risiko for at falde og komme alvorligt til skade. Der er rapporteret 
om tre tilfælde, hvor børn er kommet til skade, fordi de er faldet ned ad en 
trappe«, skriver varehuskæden i en pressemeddelelse, som også er indrykket 
som annonce i flere dagblade. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/hjemmet/ECE2366889/praktisk-mere-praktisk-ikea-vi-anmelder-moebelgigantens-nye-katalog/">Praktisk, mere praktisk, Ikea: 
Vi anmelder møbelgigantens nye katalog</a></p><p>
Kunder, der ønsker at beholde deres børnegitter til brug i en døråbning mellem 
to rum eller nederst på en trappe, kan kontakte Ikeas Kundesupport på 7015 
0909, eller henvende sig i et af varehusene og gratis få en opdateret 
brugsanvisning og nye selvklæbende advarselsskilte til at sætte på deres 
børnegitter. 
</p><p>
Ellers kan man returnere gitteret og få pengene tilbage - også uden 
kvittering. 
</p><p>
Det drejer sig om børnegitre solgt før uge 10 i år. Man kan også returnere 
forlængerdele til PATRULL børnegitter og få pengene retur. 
</p><p>
Der er en etiket med produktoplysninger på metalstangen nederst på 
børnegitteret. Datostemplet kan findes på stedet med den røde cirkel. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00935/0_ikea_b_rnegitre1_935636b.jpg" alt="" border="0"/></span></p>	
</div>

</div></body></html>
