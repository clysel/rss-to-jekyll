---
layout:     post
title: 	    "Tog kører galt i amerikansk storby: Fem er dræbt"
post_author:	    
post_date:	    Wed, 13 May 2015 06:13:12 +0200
post_site:	    politiken.dk 
post_link:	    http://politiken.dk/udland/ECE2667167/tog-koerer-galt-i-amerikansk-storby-fem-er-draebt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Derudover er op mod 60 personer kvæstet, efter at toget fra USA's nationale togselskab, Amtrak, kørte helt eller delvist af sporet i en forstad til Philadelphia, der ligger i delstaten Pennsylvania.</p><p>Ifølge den lokale tv-station NBC 10 Philadelphia er mellem otte og ti vogne kørt af skinnerne tirsdag aften lokal tid.</p><p>I alt 243 personer var angiveligt om bord på toget, der var på vej fra Washington D.C. til New York, da det kørte galt på den amerikanske østkyst.</p><p>Tv-stationen har ifølge sin hjemmeside oplysningerne fra embedsmænd, men der er ikke meldinger om, hvor alvorligt passagererne er kommet til skade. Seks skulle dog angiveligt være kørt på hospitalet i kritisk tilstand.</p><p>Billeder på CNN fra en helikopter viser redningsfolk arbejde ved vognene, mens de angiveligt kæmmer toget for passagerer.</p><p>Der er yderligere blevet offentliggjort billeder fra en kupé, hvor redningsarbejdere kravler på tværs af vognen, der ligger på siden.</p><p>Ulykken er sket i en forstad til millionbyen, men det er uvist, hvorfor toget kørte af skinnerne.</p><p class=" bl-elem">Ifølge CNN kører tusindvis af mennesker på togruten mellem de amerikanske storbyer hver dag.</p>	
</div>

</div></body></html>
