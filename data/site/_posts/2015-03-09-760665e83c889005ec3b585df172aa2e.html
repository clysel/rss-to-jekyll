---
layout:     post
title: 	    "Yahya Hassan er skyldig i vold"
post_author:	    
post_date:	    Mon, 09 Mar 2015 14:48:27 +0100
post_site:	    politiken.dk 
post_link:	    http://politiken.dk/indland/ECE2579857/yahya-hassan-er-skyldig-i-vold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Digteren Yahya Hassan er fundet skyldig i vold og idømmes fire måneders 
betinget fængsel ved Retten i Aarhus. 
</p><p>
Yahya Hassan har på stedet anket afgørelsen til landsretten. 
</p><p>
Anklagemyndigheden ved Østjyllands Politi krævede Yahya Hassan fængslet for at 
have slået en mand i ansigtet foran en grillbar i Aarhus. Hændelsen fandt 
sted i forbindelse med en bytur 15. februar, hvor Yahya Hassan var i byen 
med sin kæreste og hendes veninde. 
</p><p>
Yahya Hassan nægtede sig skyldig i anklagerne om vold. Anklageren krævede fem 
måneders ubetinget fængsel, mens forsvareren krævede ham frifundet. 
</p><p>
I retten udtrykte han, at han mente, det var en halvhjertet dom, og at der 
ikke var blevet taget stilling til, om han har begået noget kriminelt. 
</p><p>
»Hvis jeg har begået det, jeg er anklaget for, skal jeg da bare ind og 
brumme«, sagde han. 
</p><h3 class="tvheader">Hør Yahya Hassan læse et digt fra sin nye bog</h3>
<div class="tvplayer">
<p class="tvplayer-container" data-tvarticle-id="2556703">
</p>
<p class="art-imgdesc clip-source">
Kilde: politiken.tv / Producer: Nima Hajarzadeh
</p>
</div><p/><h3>
Det er lillehjernen, der slår til 
</h3><p>
Yahya Hassans to livvagter, der vidnede i retten, fortalte, at han enten 
skubbede eller stødte sin hånd mod en mand, men at han ikke slog. Selv sagde 
den 19-årige digter, at han følte sig truet: 
</p><p>
»Han truer mig, og pludselig foretager han et ryk med kroppen. Jeg reagerer 
med refleks, det er lillehjernen, der slår til«. 
</p><p><b class="ext-link">INTERVIEW I MAGASINET</b><a class="embeddedlink" href="http://politiken.dk/magasinet/interview/ECE2557076/stool-ikke-paa-nogen/">»STOOL IKKE PÅ NOGEN«</a></p><p>
Han fortalte også, at han ofte oplever, at folk kalder ham grimme ting. 
</p><p>
»Det oplever jeg så tit på gaden, på sociale medier, selv i aviserne. Så det 
tager jeg ikke så højtideligt«. 
</p><p class=" bl-elem">
Yahya Hassan er tidligere selv blevet overfaldet, og tilbage i december 2013 
blev en 24-årig mand idømt fem måneders fængsel for at have slået ham i 
forhallen på Københavns Hovedbanegård. 
</p>	
</div>
</div></body></html>
