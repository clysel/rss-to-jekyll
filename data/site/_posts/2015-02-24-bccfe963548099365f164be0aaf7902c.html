---
layout:     post
title: 	    "FN-klimachef trækker sig efter anklage om overgreb"
post_author:	    
post_date:	    Tue, 24 Feb 2015 13:14:53 +0100
post_site:	    politiken.dk 
post_link:	    http://politiken.dk/udland/ECE2560772/fn-klimachef-traekker-sig-efter-anklage-om-overgreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Formanden for FN's klimapanel, inderen Rajendra Pachauri, trækker sig fra 
posten, meddeler organisationen.
</p><p>
Det sker angiveligt efter beskyldninger om, at Pachauri har krænket en 
medarbejder seksuelt. 
</p><p>
Den 74-årige inder har siddet på den vigtige FN-post siden 2002, og hans 
nuværende mandat ville udløbe til efteråret. 
</p><p>
Klimapanelet (IPCC) har indsat næstformanden Ismail El Gizouli midlertidigt på 
formandsposten. 
</p><p>
»Beslutningen om at udpege Gizouli følger Rajendra Pachauris beslutning om at 
træde tilbage fra IPCC i dag«, skriver FN-kontoret i en pressemeddelelse. 
</p><h3>
Henviser til sit helbred 
</h3><p>
Indisk politi har ifølge nyhedsbureauet AFP indledt en sag om seksuelle 
krænkelser efter en anmeldelse mod klimachefen. 
</p><p>
Selv afviser klimachefen disse beskyldninger og henviser til sit helbred som 
årsag til beslutningen om at træde tilbage. 
</p><p>
Pachauri siger blandt andet, at han med sine hjerteproblemer kan få svært ved 
at sikre "»en stærk ledelse«, som er helt nødvendig for panelet. 
</p><p>
»På den baggrund har jeg truffet beslutningen om at træde tilbage fra min post 
som formand for IPCC, nogle måneder før at min embedsperiode efter planen 
skulle slutte«, skriver han i et brev. 
</p><h3>
Modtog fredspris i 2007 
</h3><p>
Rajendra Pachauri besøgte København sammen med FN's generalsekretær, Ban 
Ki-moon, i november sidste år, da en rapport fra klimapanelet blev 
offentliggjort. 
</p><p>
Budskabet fra den indiske formand var dengang, at vi ikke kan vente længere 
med at redde klimaet. 
</p><p class=" bl-elem">
Rajendra Pachauri modtog Nobels fredspris i 2007 på vegne af FN's klimapanel. 
</p>	
</div>
</div></body></html>
