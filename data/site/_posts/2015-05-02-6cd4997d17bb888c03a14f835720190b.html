---
layout:     post
title: 	    "Dagbog fra Nepal: Jeg kan stadig mærke jorden bevæge sig "
post_author:	    
post_date:	    Sat, 02 May 2015 13:38:25 +0200
post_site:	    politiken.dk 
post_link:	    http://politiken.dk/udland/ECE2651865/dagbog-fra-nepal-jeg-kan-stadig-maerke-jorden-bevaege-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fredag morgen boede en familie på seks stadig i et telt på en mark nær mit 
hjem i Sanepa, men ved middagstid var de væk. Måske er de taget hjem?
</p><p>
Efter jordskælvet for en uge siden har det regnet næsten hver nat og nogle 
gange i løbet af dagen, så det har ikke været nemt at bo under en teltdug. 
Men familien var tvunget til det, fordi en fireetagers bygning ved siden af 
deres hus hældede faretruende til den ene side, og de var bange for, at den 
ville styrte sammen. 
</p><p>
Det har været en frygtelig uge. Man skal nok være her for at forstå, hvor 
magtesløs man kan føle sig, når man forsøger at kæmpe mod naturens 
dødbringende kræfter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2643630/voldsomt-efterskaelv-ryster-kathmandu-i-nepal/">Voldsomt efterskælv ryster 
Kathmandu i Nepal</a></p><p>
Og sådan var det i de første tre dage, hvor USA’s geologiske institut målte 57 
skælv, hvoraf 15 var på over 5 på richterskalaen, og det største var på 7,8. 
Ifølge fredagens aviser har der været i alt 110 efterskælv siden lørdag.
</p><p>
Jeg har brugt meget tid på at overbevise mig selv om, at efterskælv er helt 
naturlige, og at der ikke sker noget ved det, men hver gang der er kommet en 
større rystelse, har jeg været rædselsslagen. 
</p><h3>
Nødvendige afledningsmanøvrer
</h3><p>
Som en afledningsmanøvre har jeg forsøgt at holde mig beskæftiget med noget 
andet. Ellers bliver jeg overmandet af magtesløshed og følelsen af, at 
jorden bevæger sig under mine fødder. Jeg har brugt meget tid på at 
kommentere eftervirkningerne af skælvet i forskellige medier, heriblandt 
lokale radiostationer, som kan spille en vigtig rolle i forhold til at redde 
liv under katastrofer – og også koordinere nødhjælps- og 
genopbygningsarbejde.
</p><div class="art-quote article-box">
<p class="quote"/>
<blockquote>
<p class="quote-txt">
Måske er vi også ved at vænne os til rystelserne
</p>
</blockquote>
</div><p>
I tirsdags rykkede min kone og jeg ned i stueetagen i vores hus. Her opholder 
vi os dag og nat, og vi arbejder, spiser og sover for åben dør, så vi 
hurtigt kan komme ud. Det har dog ikke været nødvendigt siden torsdag, fordi 
efterskælvene er blevet mindre voldsomme – måske er vi også ved at vænne os 
til rystelserne.</p><p>
Onsdag fik jeg mit første bad siden det store skælv lørdag. Den dag havde vi 
lys i en times tid og kunne også pumpe vand. Nu er elforsyningen heldigvis 
blevet bedre. 
</p><p>
Onsdag var jeg også en tur forbi Durbar-pladsen i Kathmandu, hvor Nepals 
kulturarv ligger i grus. Redningsarbejdere og frivillige forsøgte at redde 
rester af fint udskåret træ ud fra de sammenstyrtede templer, mens 
journalister og fotografer fra hele verden dækkede de sørgelige 
begivenheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647794/jeg-kaempede-mig-over-til-doerkarmen/">Jeg kæmpede mig over til 
dørkarmen</a></p><p>
Men heldigvis er der også gode nyheder at berette om. Torsdag fandt 
redningsarbejdere to overlevende i ruinerne i Kathmandu: en 15-årig mand og 
en 24-årig kvinde, der havde ligget under murbrokkerne i henholdsvis 120 og 
128 timer. 
</p><p>
Indtil videre har redningshold og nepalesiske sikkerhedsstyrker reddet flere 
end 870 overlevende, men der er stadig hundredvis flere døde end overlevende.
</p><h3>
30 års elendigheder
</h3><p>
Det værste er måske overstået, men forude venter en svær tid med genopbygning 
og følelsesmæssig bearbejdning af alt det, vi har har været vidne til. Det 
blev jeg mindet om torsdag morgen, da jeg talte i telefon med en tekniker, 
fordi der var koks i min Outlook. Midt i samtalen sagde han: »Jeg er nødt 
til at gå nu. Der er jordskælv igen«. Og så lagde han på. 
</p><p>
En halv time senere ringede jeg til ham igen, men han tog ikke telefonen. Det 
viser bare, hvor nervøse mange stadig er. 
</p><p>
Over en halv million mennesker i Kathmandu har forladt byen i de seneste dage 
af frygt for fødevaremangel og epidemier. Det har lettet presset på 
regeringen, hvad angår distribueringen af forsyninger i dalen.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2651790/overlevende-i-nepal-trues-af-smitsomme-sygdomme/">Overlevende i Nepal trues af 
smitsomme sygdomme </a></p><p>
Efterhånden som skaderne gøres op, begynder det at gå op for folk, hvor 
voldsomt jordskælvet har været, og hvor meget det vil påvirke deres liv. Jeg 
har endnu ikke overblik over mine personlige tab. 
</p><p>
I næsten 30 år som journalist i Nepal har jeg været vidne til begivenheder, 
som man ønsker ikke skal overgå nogen. 
</p><p>
Det begyndte med overgangen fra enevælde til konstitutionelt monarki i 1990, 
ti års voldeligt maoistisk oprør, en blodig massakre på kongepaladset, 
bestræbelserne på at indføre et nyt føderalt system efter 2006 – og nu det 
voldsomme jordskælv. Forhåbentlig er det sidste gang, vi har oplevet en 
katastrofe i den størrelsesorden. 
</p><p/><p class=" bl-elem"><i class=" bl-elem">Oversættelse: Helle Albeck</i></p>	
</div>

</div></body></html>
