---
layout:     post
title: 	    "Det nye DBU er i stormvejr for fjerde gang på et år"
post_author:	    
post_date:	    Thu, 19 Feb 2015 13:43:43 +0100
post_site:	    politiken.dk 
post_link:	    http://politiken.dk/sport/fodbold/ECE2554279/det-nye-dbu-er-i-stormvejr-for-fjerde-gang-paa-et-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det her drejer sig alene om, at det at spille på landsholdet er et tilbud, man 
får
</p>
<p class="sender">
Claus Bretton-Meyer 
</p>
</blockquote>
</div><p>
De er ved at være vant til det, lederne i Dansk Boldspil-Union (DBU). Til 
kritik. Siden Claus Bretton-Meyer tiltrådte som direktør ved indgangen til 
2014, og Jesper Møller tog over som formand i marts, har de lagt ører til en 
hel del. 
</p><p>
Nærmere bestemt har DBU været centrum for stormvejr fire gange inden for et år 
– senest meddelte forbundet i går, at det ikke er lykkedes at lave en ny 
lønaftale med landsholdsspillerne, så Morten Olsen risikerer at måtte se 
bort fra Christian Eriksen, Daniel Agger og alle de andre profiler i 
Danmarks næste landskampe. 
</p><p><b class="ext-link">STRID</b><a class="embeddedlink" href="http://politiken.dk/sport/fodbold/ECE2551514/em-kamp-i-fare-fodboldaftale-er-brudt-sammen/">Fodboldaftale er brudt sammen</a></p><p>
»Det er fint, at en ny ledelse udstikker sin retning og gør op med fortiden, 
ligesom konflikter indimellem kan være gode og nødvendige for at skabe 
fremdrift«, siger Kenneth Cortsen, der forsker i sportsledelse ved 
University College Nordjylland: 
</p><p>
»Men problemet er, at hvis man kaster sig ud i eller havner i for mange 
konflikter inden for en kort periode, kan det sende signaler om uro. Det kan 
få visse sponsorer eller andre interessenter til at tænke, at de ikke vil 
røre DBU lige nu«, siger han. 
</p><p>
Ud over lønstriden med landsholdsspillerne har boldunionen befundet sig i 
mediestorme tre gange siden foråret 2014: 
</p><p>
Først da Politiken afdækkede, at DBU-toppen havde tildelt den afgående 
formand, Allan Hansen, 2,25 mio. kr. i bagudrettet pension og 
konsulenthonorar uden at oplyse det brede medlemsdemokrati om det. Så da 
Claus Bretton-Meyer såede tvivl om Morten Olsens fremtid, da direktøren lige 
inden en vigtig kvalifikationskamp slog fast, at landstræneren ikke var 
fredet. Og endelig, da Jesper Møller trods løfter om åbenhed skrev, at »det 
ikke er acceptabelt at give sin mening til kende i medierne« – efter at 
Morten Olsen havde kritiseret, at det økonomisk pressede forbund havde 
aflyst en træningstur med ligalandsholdet. 
</p><h3>
Stormvejr skader missionen 
</h3><p>
Alt sammen vakte det voldsom debat og kritik af den nye ledelse. Og alt sammen 
kom det, mens DBU efter flere magre år kæmper for at skabe fornyet interesse 
for landsholdet, øge sponsorindtægterne og styrke forbundets ry blandt 
danskerne. Netop den opgave bliver kun sværere af de fire omstridte sager, 
mener iagttagere. 
</p><p>
»Uroen har nok været udtryk for en kultur- eller værdikamp i DBU. Samtidig med 
at de har villet genrejse folkets støtte til især landsholdet, har de også 
villet modernisere forbundet internt på godt og ondt. De vil gå fra at være 
forening til forretning. Derfor er der en eller anden kontrast mellem, hvad 
de siger, og hvad de gør – og så kommer der altså sprækker«, siger Bo 
Kampmann Walther, fodboldskribent og lektor i medievidenskab ved Syddansk 
Universitet. 
</p><p>
Kenneth Cortsen er enig: 
</p><p>
»Der er en ny virkelighed i DBU. De tænker, handler og melder anderledes ud 
end tidligere, og det kan give nogle knubs – især i starten og i 
overgangsfasen. Den nye ledelse overtog en biks med et slidt brand og et 
svagt økonomisk fundament. Når det går skidt på det område, kan det være 
svært at skabe positiv forandring fra dag 1. Måske har de villet for meget 
på for kort tid, så de er kommet til at træde nogen over tæerne«, siger 
forskeren. 
</p><h3>
DBU: Havde helst haft mere ro på 
</h3><p>
Også den nye lønstrid med landsholdsspillerne kan meget vel udvikle sig til et 
større stormvejr. I hvert fald mener arbejdsmarkedsforsker og professor 
emeritus Flemming Ibsen fra Aalborg Universitet, at DBU bruger ufine 
metoder. 
</p><p>
Siden efteråret 2014 har forbundet ført samtaler med Spillerforeningen, der 
har repræsenteret landsholdsspillerne i lønforhandlingerne. Men de er altså 
ikke nået til enighed – parterne er både uenige om økonomien og udformningen 
af aftalen. Derfor har DBU i stedet sendt et brev ud til en bruttotrup på 
40-60 landsholdsspillere for at høre, om de vil stå til rådighed for 
landsholdet på de vilkår, som forbundet nu engang tilbyder. 
</p><p>
Altså går boldunionen nu uden om Spillerforeningen – og det er deri, det ufine 
ligger, mener Flemming Ibsen. 
</p><p>
»Man sætter spillerne i en prekær situation. Ved at spørge hver enkelt, om han 
er til rådighed for landsholdet på de tilbudte vilkår, forsøger DBU at 
undergrave solidariteten og svække modparten. Hvis nogle spillere føler sig 
fristet af at gå med på de vilkår, kan det undergrave noget af det vigtigste 
for sådan et landshold: sammenholdet og fællesskabet. Så det er en ufin 
metode at bruge«, siger arbejdsmarkedsforskeren. 
</p><h3>
Landsholdet er et tilbud 
</h3><p>
I DBU afviser Claus Bretton-Meyer, at brevet til landsholdsspillerne handler 
om at skabe splid og svække modparten. 
</p><p>
»Det her drejer sig alene om, at det at spille på landsholdet er et tilbud, 
man får. Sådan er det altid foregået. Derfor er målet ikke at spille nogen 
ud mod hinanden, men at sikre, at de forstår, hvad vi kan tilbyde i den her 
økonomisk pressede situation«, siger direktøren, der helst havde været det 
seneste års stormvejr foruden, men siger: 
</p><p class=" bl-elem">
»Vi er fuldt ud bevidste om, at når vi ønsker at lave forandringer for at 
rette skuden op på den lange bane, kan det på den korte bane godt betyde, at 
der sker noget, som alle ikke er enige i. Det er ikke en situation, vi 
ønsker, men vi har vurderet det nødvendigt for at kunne flytte DBU ind i en 
ny æra«. 
</p>	
</div>
</div></body></html>
