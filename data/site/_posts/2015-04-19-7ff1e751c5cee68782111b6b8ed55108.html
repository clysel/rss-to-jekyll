---
layout:     post
title: 	    "Stærk Carl Nielsen-opera har for ujævnt solistisk niveau"
post_author:	    
post_date:	    Sun, 19 Apr 2015 10:56:46 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2634168/staerk-carl-nielsen-opera-har-for-ujaevnt-solistisk-niveau/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En slagtekrog hejst ned fra loftet, automatvåben og resterne af en bilbombe 
mellem sønderskudte boligblokke. De visuelle effekter fejler ikke noget i 
Det Kongelige Teaters nye operasatsning, der markerer 150-året for Carl 
Nielsens fødsel. 
</p><div class="art-fakta article-box">
<h4 class="">
Opera</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Carl Nielsen: Saul og David. 
</p><p>
Iscen.: David Pountney. Scen.: Robert Innes Hopkins. Johan Reuter (Saul), 
Niels Jørgen Riis (David), Ann Petersen (Mikael), Michael Kristensen 
(Jonathan), Morten Staugaard (Samuel), Leif Jone Ølberg (Abner), Signe Sneh 
Schreiber (Abisaj), Susanne Resmark (Troldkvinden) m.fl. 
</p><p class=" bl-elem">
Det Kongelige Operakor og Det Kongelige Kapel. Operaen. Til 9. juni.
</p>
</div>
</div><p>
Scenen er sat i det krigs- og konflikthærgede Mellemøsten. Allerede tusind år 
inden Kristi fødsel er der ballade på Vestbredden, og mens israelitterne i 
dramaet om kongerne Saul og David selvfølgelig er jøderne, hvem andre er så 
deres modstandere, filistrene, end palæstinenserne? Konflikten i Carl 
Nielsens opera er med andre ord trukket klart op. Og handlingen er simpel i 
forhold til de fleste operaer, for ’Saul og David’ handler slet og ret om en 
svag konge, der ikke vil slippe sin magt, og hans efterfølger, der elsker 
den svage konges datter og ender med at vinde både hende og kongeriget. 
</p><p>
Men den britiske instruktør David Pountney har bevidst valgt at sløre den 
eventyrenkle handling, mens han tilføjer bibeldramaet intensitet og fører 
det frem til i dag. Han gør det mindre klart, hvem der er jøder, og hvem der 
er palæstinensere, og det virker umiddelbart vagt. 
</p><p>
Men der viser sig at være en bagvedliggende pointe i netop denne måde at 
opdatere den gamle beretning om magtkampen mellem den svage learagtige kong 
Saul, den unge David med harpen og den døende profet Samuel, der – som 
Pountney læser dramaet – er spillets virkelige onde magtmand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2590619/forfattere-giver-carl-nielsens-liv-og-musik-levende-ord-med-paa-vejen/">Forfattere giver Carl Nielsens 
liv og musik levende ord med på vejen</a></p><p>
Alt det afsløres til slut, hvor slagtekrogen, der til en begyndelse tjener som 
holdepunkt i kong Sauls blodige ofring af en okse, får en overrumplende ny 
funktion. Davids harpe ser vi til gengæld ingenting til – og man må leve med 
nogle pudsige lån fra andre nyere opsætninger på Det Kongelige Teater. 
</p><h3>
Karsk forspil og ujævn affære 
</h3><p>
Straks fra operaens første takter, mens Saul utålmodigt venter på profeten, 
sidder Ann Petersen som hans datter helt fremme på scenen. Tilsløret på en 
stol. Hvorfor forstår man ikke rigtigt, men man husker, at en anden 
instruktør for kun halvandet år siden lod sopranen gøre præcis det samme, da 
hun sang Desdemona hos Verdi i en stærkt minimalistisk opsætning. Da Kasper 
Holten satte Wagners ’Ringen’ op, tumlede tenoren Stig Fogh Andersen blåøjet 
og naivt rundt som naturens muntre søn Siegfried, og nu, i David Pountneys 
opsætning af ’Saul og David’, gør tenoren Niels Jørgen Riis præcis det 
samme. 
</p><p>
’Saul og David’ har været oppe flere gange på Det Kongelige Teater, hvor Carl 
Nielsen selv dirigerede uropførelsen i 1902. Sidst, i 1980’erne, var det i 
en farverig middelalderkulisse, hvor den svenske instruktør Folke Abenius 
tillod dramaet at hvile på Nielsens stærke antiromantiske musik, mens 
karakterer og kulisser var inspireret af farvestærke kalkmalerier fra 
middelalderen. 
</p><div class="art-quote article-box">
<p class="quote"/>
<blockquote>
<p class="quote-txt">
Problemet er, at Den Kongelige Opera med brug af sine fastansatte solister 
ikke formår at præsentere et samlet cast af sangere på samme niveau
</p>
</blockquote>
</div><p/><p>
Det oratorieagtige ved operaen, som den altid er blevet kritiseret for, 
overvinder David Pountney. Han får den til at forløbe som levende nutidigt 
musikteater. Under det karske forspil til anden akt danser seks dansere ved 
et stumt møde i FN, mens en storskærm viser fotos fra flygtningelejre. Men 
med Ann Petersen i samme blufærdige og generte instruktion, som da hun sang 
mobbeofferet Senta i Wagners ’Den Flyvende Hollænder’, bliver hendes Mikael 
og Niels Jørgen Riis’ siegfriedagtige David et utroværdigt par. Og stemmerne 
er en mildt sagt blandet, for ikke at sige pinligt ujævn affære. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2573099/hipsterkvartet-fremhaevede-knaster-og-splinter-i-carl-nielsens-musik/">Hipsterkvartet fremhævede 
knaster og splinter i Carl Nielsens musik</a></p><p>
Den store triumf og den klare grund til at gå i Operaen er Johan Reuters 
mesterlige præstation i det store parti som Saul. Fra start til slut forener 
han rå og flot heltebarytonklang med overlegen frasering og en 
menneskeliggørelse af figuren, der spænder over hele dens ustabile register. 
Fra oprigtigt kærlige følelser over for Mikael og David til vrede, angst og 
kontroltab. Problemet er, at Den Kongelige Opera med brug af sine 
fastansatte solister ikke formår at præsentere et samlet cast af sangere på 
samme niveau. 
</p><h3>
Karismatisk krumtap 
</h3><p>
Mens Reuter sagtens tåler at måles mod en tidligere wagnersanger som Leif Roar 
i samme parti, er Niels Jørgen Riis som David med kalot og sneakers ikke 
rette sanger på rette sted. Hippieafslappet vælger han sin slynge som 
kampvåben mod Goliat. Ikke bare frem for Sauls sværd, som han får tilbudt, 
men også frem for de mange automatgeværer omkring ham på scenen. 
</p><div class="art-quote article-box">
<p class="quote"/>
<blockquote>
<p class="quote-txt">
Til gengæld er Susanne Resmark som cyklende troldkvinde med smøg i kæften en 
gave til forestillingen
</p>
</blockquote>
</div><p>
Men ved premieren havde tenoren meget vanskeligt ved at mønstre det vokale 
overskud og det spænd fra lyrisk Carl Nielsen-sang til dramatisk 
højtplaceret heltetenorindsats, som partiet kræver, og i den mindre 
tenorrolle som Sauls søn Jonathan viste også tenorkollegaen Michael 
Kristensen begrænsninger. </p><p>
Til gengæld er Susanne Resmark som cyklende troldkvinde med smøg i kæften en 
gave til forestillingen. Ann Petersen, der i de senere år er gået fra triumf 
til triumf, er en lykkelig tilføjelse til Det Kongeliges Operas 
solistensemble, men fredag havde hun overraskende ligesom flere af sine 
kollegaer problemer med at få stemmen ud over det godt 70 mand store 
orkester. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2191470/carl-nielsen-blaeser-igen-saa-det-blafrer-i-trommehinderne/">Carl Nielsen blæser igen, så 
det blafrer i trommehinderne</a></p><p>
Bassen, den tidligere skuespiller og musicalsanger Morten Staugaard, er et 
andet nyt medlem af Den Kongelige Operas solistensemble, og hans stemme er 
både stor og flot, men har slet ikke forgængeren Stephen Millings overlegne 
smidighed og præcision. En velfungerende truende ayatollahfremtoning gør det 
ikke alene. 
</p><p>
Ikke desto mindre er Staugaards Samuel en karismatisk krumtap i en 
forestilling, hvor det ved slutningen går op for en, at den gamle profet i 
denne nytolkning af Nielsens første forsøg i operagenren slet ikke dør i den 
hospitalsseng, hvor han med drop køres ind af to sygeplejere. Han fingerer 
bare sin egen død som led i et kynisk magtspil, hvor den til enhver tid 
siddende konge er en marionet, han som fundamentalistisk ypperstepræst 
brutalt kan skubbe til side. 
</p><h3>
Seværdigt, trods alt 
</h3><p>
Netop for at kunne gennemføre denne tolkning er det nødvendigt for Pountney at 
sløre parterne i konflikten – og det fungerer. Både på egne dramatiske 
præmisser og i forlængelse af Nielsens intentioner, der faktisk indbefattede 
overvejelser om at kalde operaen for ’Profeten’. 
</p><p><b class="ext-link">DANSK HOVEDROLLE I UDSKÆLDT RUSSISK OPERA </b><a class="embeddedlink" href="http://politiken.dk/kultur/scene/ECE2614177/dansk-hovedrolle-i-udskaeldt-russisk-opera-deres-reaktion-er-helt-overdrevet/">»Deres 
reaktion er helt overdrevet«</a></p><p>
Iscenesættelsens rygrad er med andre ord stærk, og med Det Kongelige Kapel 
dirigeret af deres tidligere musikchef, Carl Nielsen-eksperten Michael 
Schønwandt, forløses Nielsens noder på et niveau, så de snildt tåler 
sammenligning med den mere populære holbergkomedie ’Maskarade’. Det 
Kongelige Operakor som anonyme mellemøstbeboere, der følger magtkampen oppe 
i deres slumlejligheder på gammeldags tv-apparater, yder den intense 
indsats, der kræves af koret som bærende kraft i denne opera. 
</p><p class=" bl-elem">
Man bør derfor af flere grunde gribe chancen for at opleve en opdatering af et 
Carl Nielsen-værk, der ofte undervurderes. Også selv om det solistiske 
niveau er for svingende til at gøre dette til en samlet set international 
oplevelse af den slags, Den Kongelige Opera for bare få år siden var 
leveringsdygtig i. 
</p>	
</div>

</div></body></html>
