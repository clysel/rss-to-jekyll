---
layout:     post
title: 	    "Museum beklager udskældt Björk-flop"
post_author:	    
post_date:	    Mon, 13 Apr 2015 20:31:44 +0200
post_site:	    politiken.dk 
post_link:	    http://politiken.dk/kultur/kunst/ECE2625736/museum-beklager-udskaeldt-bjrk-flop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>MoMA </p><p>Fakta </p>
<div class="fakta-body" data-buildingblock="embedded_factboxlink">
<p><b>MoMA, Museum of Modern Art. </b>Grundlagt i 1929 i New York. Ti år senere 
blev dørene åbnet til den bygning, der i dag huser museet på Manhattan. I 
2004 genåbnede museet efter opførelsen af en tilbygning, der 
næsten fordoblede udstillingsarealet, designet af den japanske arkitekt 
Yoshio Taniguchi. 
</p><p><b>Museet rummer</b> nogle af verdens førende samlinger af moderne kunst inden 
for maleri og skulptur, tegning og grafik såvel som fotografi, film, video, 
arkitektur, industriel design og scenekunst fra 1885 til i dag.
</p><p class=" bl-elem"><b>Besøgstal: </b>3.066.337 (2013). Det mest besøgte museum i verden er 
det franske museum Louvre med et besøgstal på 9.334.435 (2013).
</p>
</div>
</div><p>
En bygning på West 53rd Street i New York er under voldsom beskydning. 
</p><p>
Heldigvis kun verbalt. Men det kan også være brutalt nok, når det er en enig 
flok af internationale kunstkritikere, der plaffer løs. 
</p><p>
Det er MoMa – vel nok verdens førende museum for moderne kunst – som er under 
angreb for sin store udstilling med den islandske sanger, komponist, 
producer og skuespiller Björk. 
</p><p>
Det er ikke Björk, der er noget galt med, pointerer kritikerne. Og sådan set 
heller ikke de kostumer, musikvideoer, håndskrevne notater og sære 
instrumenter, der udstilles. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2522132/bjrk-genopstaar-i-ruinen-efter-sin-forliste-familie/">Björk genopstår i ruinen efter 
sin forliste familie</a></p><p>
Det er måden, det er gjort på, som er uden hoved og hale. 
</p><p>
Og ansvaret placeres i høj grad på museets chefkurator, en af kunstverdenens 
mest visionære, selvbevidste og forkætrede skikkelser, tyskeren Klaus 
Biesenbach, også kendt som Hr. Zeitgeist. En mand, der har gjort en karriere 
ud af at tage chancer og udfordre traditioner. 
</p><div class="art-quote article-box">
<p class="quote"/>
<blockquote>
<p class="quote-txt">
Vi indrømmer, at visse projekter måske ikke lever op til vores egne forventninger 
</p>
<p class="sender">
</p><p class=" bl-elem">Glenn Lowry, MoMa-direktør</p> 

</blockquote>
</div><p>
Det er ikke første gang, anmelderne har skumlet over Biesenbach, men denne 
gang synes kritikken at have nået smeltepunktet.</p><p>
Jerry Saltz fra New York Magazine skal ligefrem have brændt et gammelt årskort 
til MoMa i en slags protestaktion mod udstillingen. 
</p><p>
»Det er noget forvirrende rod«, sammenfattede Jerry Saltz i sin anmeldelse. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/kunst/ECE2595209/anmelderne-hader-bjrks-udstilling-paa-moma/">Anmelderne hader Björks udstilling 
på MoMA</a></p><p>
Klaus Biesenbach har ikke villet kommentere angrebene, men nu har MoMas 
direktør, Glenn Lowry, brudt museets månedlange tavshed og udtalt, at man 
tager kritikken alvorligt og vil bestræbe sig på at tage ved lære af den, 
når man i fremtiden skal udvikle udstillingskoncepter for 
grænseoverskridende kunstnere. 
</p><p>
»Som et museum, der understøtter kunstnere af alle slags, accepterer vi den 
risiko, som følger med rollen, selv om vi indrømmer, at visse projekter 
måske ikke lever op til vores egne forventninger«, siger Glenn Lowry til 
Wall Street Journal. 
</p><h3>
Kunstens svar på Gøg og Gokke 
</h3><p>
Björk-showet er blot det seneste og hidtil mest uhyrlige eksempel på, at Klaus 
Biesenbach og Glenn Lowry er godt i gang med at forvandle MoMa til en en 
forlystelsespark, mener kritikerne. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/kultur_bj_rk_1_927821w.jpg" alt="" border="0"/><span class="caption"><span class="f-img-caption">Spraglet. 
</span>Björk har optrådt i et hav af kostumer, og en del af dem kan frem til 7. juni opleves på MoMas udstilling i New York. Det gælder for eksempel ovenstående kjole, der er udformet som en svane. Foto: Jonathan Muzikar/Andrew Thomas Huang, Wellhart Ltd &amp; One Little Indian</span></span>
På det punkt adskiller MoMa sig ikke fra de fleste andre af klodens 
kunstmuseer, der gerne vil vise samtidskunst. For at sælge billetter nok til 
at kunne finansiere udstillinger med moderne klassikere som Matisse eller 
Picasso prøver museerne at lokke folk ind med virkemidler, man nok i højere 
grad forbinder med Hollywood end med et museum for moderne kunst. 
</p><p>
Inden for de seneste år har MoMa for eksempel udstillet skuespilleren Tilda 
Swinton liggende i en glaskiste. Og man har inviteret folk ind til en art 
stirrekonkurrence med den serbiske performancekunstner Marina Abramovic. 
</p><p>
Disse udstillinger har været med til at fyre op under debatten om, hvor langt 
et museum som MoMa kan bevæge sig ind i underholdningsindustrien uden at 
miste sin faglige troværdighed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/kultur/ECE2594404/smk-vinder-aarets-kunstoplevelse/">SMK vinder Årets Kunstoplevelse</a></p><p>
Det er ingen nyhed, at 48-årige Klaus Biesenbach har en svaghed for mode, 
popkultur og berømtheder. Hans flittigt opdaterede Instagram-side er fyldt 
med billeder af ham selv fotograferet sammen med Lady Gaga, Courtney Love, 
Kylie Minogue og andre med den samme kendthedsfaktor. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke til at tro, at én mand kan fejle så meget med én udstilling af én 
god kunstner
</p>
<p class="sender">
Alanna Heiss, MoMa PS1 Queens 
</p>
</blockquote>
</div><p>
Men måske er han med Björk-udstillingen blevet en tand for 
populistisk.</p><p>
’Björk’ kritiseres ikke bare for at være elendigt præsenteret, men også for at 
mangle kunstnerisk tyngde. Og for at det ikke skal være løgn, må publikum 
tit stå i lange køer for at komme ind og se på rodebutikken. 
</p><p>
Udstillingen vil være med til at udødeliggøre både Björks, MoMas og 
Biesenbachs <i>brand</i>, mener kunstneren Michelle Grabner, som var 
medkurator på sidste års Whitney Biennale i New York. Men det er ikke på den 
gode måde. 
</p><p>
»De tre stilles her op til parade og fremstår alle som tarvelige 
kulturprodukter«, siger Michelle Grabner ifølge The Wall Street Journal. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2520483/bjrk-kvinder-faar-ikke-aeren-for-deres-egen-musik/">Björk: Kvinder får ikke æren 
for deres egen musik</a></p><p>
Kritikeren Michael Miller fra ArtNet News sammenligner Lowry og Biesenbach med 
Gøg og Gokke og kalder ’Björk’ for »spild af tid«. Miller følte sig 
»bedrøvet og pinligt berørt«, da han forlod udstillingen. ArtNet News 
opfordrer MoMa til at fyre Biesenbach. 
</p><p>
»Det her minder om en flok bøller i skolen«, udtaler Alanna Heiss, som er 
stifter og tidligere direktør for MoMa-filialen MoMa PS1 i Queens – og en af 
Klaus Biesenbachs nære venner. 
</p><p>
»Det er ikke til at tro, at én mand kan fejle så meget med én udstilling af én 
god kunstner«, siger Alanna Heiss. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00927/kultur_bj_rk_3_927823y.jpg" alt="" border="0"/><span class="caption"><span class="f-img-caption">Billedet 
</span>fra videoen ’Mutual Core’ fra 2012. Foto: Jonathan Muzikar/Andrew Thomas Huang, Wellhart Ltd &amp; One Little Indian</span></span></p>	
</div>

</div></body></html>
