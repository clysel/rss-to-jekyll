---
layout:     post
title: 	    "Færge sejlede fra bilister med pladsreservation"
post_author:	    
post_date:	    Fri, 10 Apr 2015 13:00:33 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2621023/faerge-sejlede-fra-bilister-med-pladsreservation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En pladsreservation til en færge skulle gerne betyde, at man kommer med den 
afgang, man har bestilt den til. Men det lykkedes ikke for Nanna Bjargum, da 
hun i marts skulle med Scandlines’ rute fra Puttgarden til Rødby. 
</p><p>
Hun fik den forklaring i færgehavnen, at biler uden pladsreservation kunne 
komme med færgen før de bilister, der rent faktisk havde reserveret plads 
til en bestemt færge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2484779/billigere-faerge-skal-lokke-flere-turister-til-bornholm/">Billigere færge skal lokke 
flere turister til Bornholm</a></p><p>
Den forklaring afvises dog af Scandlines’ hovedkvarter i Danmark. 
</p><h3>
Nåede ikke færgen 
</h3><p>
Nanna Bjargum skulle med færgen onsdag 18. marts kl. 14.40, men måtte bare se 
til fra landjorden, da den færge, hun havde købt billet til, sejlede uden 
hende om bord. Det samme ramte en række andre trafikanter, der også troede, 
at de havde købt billet til lige præcis den afgang. De kom heller ikke med. 
</p><p>
Det gjorde til gengæld et større antal trafikanter, der ikke havde købt billet 
til lige præcis den afgang. Det var Nanna Bjargum ikke tilfreds med: 
</p><p>
»Vi var en række passagerer, der henvendte os til Scandlines-medarbejderen på 
pladsen, men han forklarede bare, at når der var pres på, tog man kun én 
bane reserverede biler med. Resten af pladserne var forbeholdt biler uden 
pladsreservation«, forklarer Nanna Bjargum. Hun tilføjer, at hun har 
undervist i tysk i 40 år, så der er ikke tale om, at hun misforstod 
beskeden. 
</p><h3>
Tysk personale beklagede situationen 
</h3><p>
Nanna Bjargum opsøgte en overordnet medarbejder i færgehavnen, og han 
beklagede, men konstaterede, at sådan var det. 
</p><p>
Rent praktisk skete der det på dagen, at Nanna Bjargum holdt i spor 3 med 
billet til færgen kl. 14.40. De første biler, der kørte om bord, holdt i 
spor 4, og de havde også reserveret billetter. Derefter kørte biler fra spor 
6 og 7 uden reservation om bord. De biler, der ankom til færgehavnen i 
sidste øjeblik, kørte også om bord gennem spor 6 og 7, mens bilister i spor 
3 og 5, der alle havde reservationer, bare måtte holde og vente på næste 
færge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2439674/maise-njor-tager-paa-cruise-og-genoplever-blandt-andet-vagn-med-de-tre-ben/">Maise Njor tager på cruise og 
genoplever blandt andet Vagn med de tre ben</a></p><p>
Da Nanna Bjargum kom med den næste færge, fik hun fat i en overordnet, der bad 
hende klage til Scandlines’ direktion. 
</p><p>
Hun sendte brevet 20. marts, men hun fik først svar fra Scandlines i denne 
uge, da Politiken var gået ind i sagen. Samtidig har Scandlines tilbudt 
Nanna Bjargum en kompensation for besværet. 
</p><h3>
Færge taget ud af drift 
</h3><p>
Scandlines’ kommunikationschef Anette Ustrup Svendsen siger, at der var tale 
om en usædvanlig situation: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE2284883/laeserne-her-faar-du-de-bedste-oe-oplevelser-i-danmark/">Læserne: Her får du de bedste 
ø-oplevelser i Danmark</a></p><p class=" bl-elem">
»Da en af de fire passagerfærger, der normalt betjener ruten Rødby-Puttgarden 
blev beskadiget midt i marts, måtte vi med meget kort varsel ændre vores 
sejlplan fra 30 minutters drift til 40 minutters drift og derfor ombooke et 
stort antal passagerer. I den forbindelse opstod der desværre en fejl i 
vores booking- og billetsystem, så passagerer med reservationer fejlagtigt 
blev guidet i de forkerte opmarchbaner ved check-in i havnen«. 
</p>	
</div>

</div></body></html>
