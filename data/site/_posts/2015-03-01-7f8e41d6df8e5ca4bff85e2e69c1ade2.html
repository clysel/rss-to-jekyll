---
layout:     post
title: 	    "Ekstremt tidevand lokker turister til fransk kyst"
post_author:	    
post_date:	    Sun, 01 Mar 2015 13:53:36 +0100
post_site:	    politiken.dk 
post_link:	    http://politiken.dk/rejser/sologstrand/ECE2567176/ekstremt-tidevand-lokker-turister-til-fransk-kyst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I slutningen af marts kan man opleve ’århundredets tidevand’ ved Mont Saint 
Michel ud for Frankrigs nordvestlige kyst. 
</p><p>
Det betyder, at vandet stiger og falder med op til 14 meter, og det er par 
meter end normalt. 
</p><p>
Det er dog lidt af en overdrivelse at tale om ’århundredets tidevand’, da det 
er noget, der sker hvert 18. år, anfører nyhedstjenesten france24.com. 
</p><h3>
Trækplaster for turister 
</h3><p>
Noget tyder på, at det ekstreme tidevand tiltrækker turister på samme måde som 
solformørkelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2340103/hoteltjek-fransk-luksus-med-britisk-tilsaetning/">Hoteltjek: Fransk luksus med 
britisk tilsætning</a></p><p>
I hvert fald oplyser <a target="_blank" href="http://www.ot-montsaintmichel.com/en/maree-montsaintmichel-march2015.htm">Mont 
Saint Michaels turistkontor</a>, at alle hotelværelser i området er udsolgt 
i de dage i slutningen af marts, hvor tidevandet topper. 
</p><p>
En søgning på hotels.com efter ledige hoteller i Saint-Malo, der ligger ca. 30 
kilometer fra Mont Saint Michel viser, at der plads på fire ud af ca. 120 
hoteller i de nævnte dage. 
</p><p>
Tidevandet bliver ifølge turistkontoret mest ekstremt 22. marts kl. 8.38 om 
morgenen med en højde på 13,45 meter. 
</p><h3>
Livsfarligt når vandet ruller ind 
</h3><p>
Turistkontoret advarer om, at det er livsfarligt at opholde sig i det 
lavtliggende område omkring Mont Saint Michel, når tidevandet er på vej ind. 
Man kan opleve, at vandet trækker sig helt væk i en afstand af 15 kilometer 
af Mont Saint Michel, og det kommer lynhurtigt ind igen, når vandstanden 
stiger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2439430/derfor-er-verdens-mest-besoegte-turistland-saa-populaert/">Derfor er verdens mest besøgte 
turistland så populært</a></p><p>
Højderne på tidevandet fremgår af en tabel på turistkontorets hjemmeside. Her 
kan man se, at man ikke skal udskyde besøget til mellem 25. marts og 4. 
april. Her er der nemlig ingen forskel på flod og ebbe. 
</p><p>
Det er solens og månens bevægelser, der styrer tidevandet. 
</p><h3>
Frygt for oversvømmelser 
</h3><p>
Ikke alle lokale beboere deler glæden over det ekstreme tidevand. 
</p><p>
De frygter nemlig, at det kan falde sammen med storm ude fra Atlanterhavet. 
Det kan give oversvømmelser, og mange har derfor allerede opbygget lagre af 
sandsække i de nærliggende byer. 
</p><p class=" bl-elem">
Mont Saint Michel har en pendant på den engelske side af Kanalen – nemlig St. 
Michael’s Mount ud for Cornwalls kyst. <a target="_blank" href="http://www.stmichaelsmount.co.uk/">Hjemmesiden</a> 
rummer ingen oplysninger om tidevandets kommen og gåen på denne side af 
kanalen. 
</p>	
</div>
</div></body></html>
