---
layout:     post
title: 	    "Aarhus løfter sløret for 2017-planer som europæisk kulturhovedstad"
post_author:	    
post_date:	    Wed, 15 Apr 2015 13:13:57 +0200
post_site:	    politiken.dk 
post_link:	    http://politiken.dk/kultur/ECE2628595/aarhus-loefter-sloeret-for-2017-planer-som-europaeisk-kulturhovedstad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en udstilling i Ridehuset i denne uge præsenterer sekretariatet for Aarhus 
2017 borgerne for 30 procent af de begivenheder, der vil fylde Aarhus om 2 
år, når byen bliver europæisk kulturhovedstad. 
</p><p>
Programmet strækker sig fra en stor børnelitteraturfestival til litterære 
tekster på byens bænke. Fra gadekær i baggårdene til <i>landart 
</i>på ARoS og fra teater i de midtjyske kirker til installationskunst midt 
i byen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2621691/guide-saadan-skal-du-tilbringe-en-weekend-i-aarhus/">Guide: Sådan skal du tilbringe 
en weekend i Aarhus</a></p><p>
Der laves animerede dokumentarfilm, og 28 instruktører, en fra hvert 
EU-medlemsland, er i færd med at skabe hver sin film om en person med det 
almindeligste europæiske navn, Maria. 
</p><p>
Komponister skaber Aarhus’ særlige lyd, børn kommer på camp om globale 
problemer og opfører en kæmpemodel af deres idealby, og tre Susanne 
Bier-film bliver til henholdsvis ballet, opera og musikdrama. 
</p><p class=" bl-elem">
Kulturbyårets fire hovedbegivenheder, en for hvert kvartal, holdes endnu 
hemmelige. 
</p>	
</div>

</div></body></html>
