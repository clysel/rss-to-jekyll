---
layout:     post
title: 	    "DF: »De her oplysninger sætter jo PET-chefens exit i et andet lys«"
post_author:	    
post_date:	    Sat, 09 May 2015 14:31:28 +0200
post_site:	    politiken.dk 
post_link:	    http://politiken.dk/indland/ECE2662691/df-de-her-oplysninger-saetter-jo-pet-chefens-exit-i-et-andet-lys/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Forløbet</h4>
<h5>
Sikkerhed</h5>
<div class="fakta-body" data-buildingblock="embedded_factboxlink">
<p>
PET vidste på forhånd, at der skulle være konfirmation i synagogen i 
Krystalgade lørdag 14. februar 2015. Sidst på eftermiddagen kontaktede det 
mosaiske trossamfund desuden PET for at minde om det. 
</p><p class=" bl-elem">
Klokken 17.50 mindede PET Københavns Politi om arrangementet. Klokken 18.42 
meddelte PET, at man anbefalede fast bevogtning ved synagogen hurtigst 
muligt. Klokken 19.05 blev tre politibetjente sendt til fast bevogtning ved 
synagogen. Klokken 19.22 var en patruljevogn fremme ved synagogen.
</p>
</div>
</div><p>
Onsdagen bød på et sammenfald af de mere sjældne. 
</p><p>
Først annoncerede regeringen, at chefen for Politiets Efterretningstjeneste 
(PET), Jens Madsen, trådte tilbage efter kun halvandet år på posten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2657918.ece">PET-chefs fratrædelse falder 
sammen med terror-redegørelse.</a></p><p>
Få timer efter præsenterede justitsminister Mette Frederiksen (S) 
Rigspolitiets evaluering af terrorangrebet på København i februar, hvor 
politiet på den ene side blev rost for at pågribe gerningsmanden. 
</p><p>
Men hvor PET på den anden side fik hård kritik for, at der gik næsten fire 
timer, fra første skud blev løsnet ved Krudttønden, til der blev etableret 
fast bevogtning ved synagogen i Krystalgade. 
</p><h3>
»Utilfredsstillende« 
</h3><p>
Da Omar el-Hussein den nat i midten af februar skød og dræbte Dan Uzan foran 
synagogen, var politibevogtningen blevet etableret. 
</p><p>
Men den lange periode uden beskyttelse var kritisabel, sagde justitsministeren 
onsdag. Hun tilføjede, at den lange responstid heller ikke stemte overens 
med det billede, regeringen havde fået af PET’s respons på angrebet. 
</p><p>
»Jeg har ikke noget behov for at gå i detaljer med, hvilke diskussioner og 
dialog der er i regeringens Sikkerhedsudvalg. Jeg kan bare konstatere, at 
det billede, vi kan se tegne sig med evalueringen, som er det korrekte, ikke 
umiddelbart er det, der er bibragt regeringen«, svarede hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Ministeren bekræftede på pressemødet, at det var PET, der informerede 
regeringen om beskyttelsen af det jødiske samfund i Danmark, og at det var 
»utilfredsstillende«, at de oprindelige oplysninger om synagogebevogtningen 
ikke viste sig at holde vand. 
</p><h3>
En mulig forklaring 
</h3><p>
Med kritikken af PET gav justitsministeren samtidig en mulig forklaring på, at 
statsministeren to dage efter terrorangrebet fejlagtigt fortalte den 
internationale presse, at sikkerheden ved synagogen blev øget 
»øjeblikkeligt« efter angrebet ved Krudttønden. 
</p><p>
Da Mette Frederiksen i onsdags blev spurgt til, at hun havde fået forkerte 
oplysninger fra PET, svarede hun ukonkret, men antydningsvist bekræftende: 
</p><p>
»Det står klart, når man læser evalueringen, at der går lang tid, i mine øjne 
også for lang tid, før der etableres fast bevogtning uden for synagogen. Og 
det var ikke det billede, som vi blev bibragt«, sagde Mette Frederiksen. Hun 
blev så spurgt, hvad hun tænkte om, at PET-chefen gav et forkert billede. 
</p><p>
»Det siger sig selv, at alle, og det er ligegyldigt, om det er offentligheden 
eller os som regering, så har vi behov for at have de rigtige oplysninger«, 
svarede hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2662227/central-terrorforklaring-angribes/">Central terrorforklaring 
angribes</a></p><p>
At en anonym kilde tæt på forløbet i dag i Politiken modsiger 
justitsministerens forklaring om, at PET skulle have givet indtryk af 
øjeblikkelig bevogtning ved synagogen, får den borgerlige opposition til at 
spekulere i, om Mette Frederiksen i realiteten har fabrikeret en falsk 
historie om PET’s oplysninger for at komme statsministeren til undsætning. 
</p><p>
»De her oplysninger sætter jo PET-chefens exit i et andet lys«, siger 
gruppeformand Peter Skaarup (DF) og nævner, at man ikke kan forstå 
afskedigelsen af PET-chefen umiddelbart før pressemødet på anden måde, end 
at den skyldtes de forkerte oplysninger. 
</p><p>
»Den anonyme kildes oplysninger tyder jo på, at han ikke har givet forkerte 
oplysninger, men at ministrene måske har misforstået det og ikke har været 
tilstrækkelig opmærksomme på, hvad der foregik«, siger Skaarup. 
</p><h3>
Krav ved samråd 
</h3><p>
Han anser det for sandsynligt, at den nye påstand er sand: 
</p><p>
»Man giver naturligvis ikke forkerte oplysninger, fordi det vil være for 
kritisk, hvis man så bagefter kan konstatere, at det var forkerte 
oplysninger«. 
</p><p>
Venstres retsordfører, Karsten Lauritzen, vil på de kommende samråd i 
Folketinget kræve, at statsministeren fremlægger solid dokumentation for, 
hvad der rent faktisk er blevet sagt i dialogen mellem PET og politiet på 
den ene side og regeringen på den anden. 
</p><p>
»Justitsministeren siger, at de fejlagtige oplysninger om, at der var 
bevogtning af synagogen med det samme, beror på fejlinformation fra PET, må 
man forstå. Nu har I så en anonym kilde, der påstår det modsatte. Det 
fortjener offentligheden og danskerne klarhed omkring, og den kan 
statsministeren tilvejebringe ved at fremlægge dokumentation for, hvordan 
regeringen har ageret i den her sag. Det må vi bede om at se«, siger Karsten 
Lauritzen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2660298/joeder-efterlyser-garanti-for-bevogtning/">Jøder efterlyser garanti for 
bevogtning </a></p><p>
Også Enhedslisten afkræver justitsministeriet svar. Men partiets retsordfører, 
Pernille Skipper, mener ikke, at den anonyme kildes udsagn hverken gør til 
eller fra i den forbindelse. 
</p><p>
»Vi har allerede stillet spørgsmål til, hvad der sker i informationen mellem 
PET og regeringen. Hvad er det for oplysninger, som regeringen får, som 
viser sig at være fejlagtige? Det må man redegøre for fra 
Justitsministeriets side. At der er en anonym person, som siger, at nogle 
ord er faldet forkert i forhold til, hvad der blev sagt på møder, men ikke 
vil fortælle, hvad der i øvrigt er blevet sagt, ændrer ikke noget«, siger 
Pernille Skipper. 
</p><p class=" bl-elem">
Hverken statsministeren eller justitsministeren har ønsket at kommentere, hvad 
der konkret gav statsministeren det forkerte billede af sandheden om 
sikkerhedsniveauet ved synagogen i de kritiske første timer efter angrebet 
på Krudttønden. 
</p>	
</div>

</div></body></html>
