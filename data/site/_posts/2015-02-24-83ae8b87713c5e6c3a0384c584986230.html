---
layout:     post
title: 	    "Klarlund: Sådan skyller du frugt og grønt 'grundigt'"
post_author:	    
post_date:	    Tue, 24 Feb 2015 08:00:11 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2555738/klarlund-saadan-skyller-du-frugt-og-groent-grundigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Politikens sundhedsekspert, Bente Klarlund Pedersen, er som klummeskribent og 
bestyrer af motions- og sundhedsbrevkassen i Lørdagsliv. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Danmarks Grundsforskningsfonds Center for 
Inflammation og Metabolisme, der forsker i, hvordan fysisk aktivitet gavner 
sundheden. 
</p><p>
Udgangspunktet er, hvordan holder vi raske mennesker raske. 
</p><p class=" bl-elem">
Spørg løs om alt inden for forebyggelse – kost, motion, alkohol, rygning på <a class=" bl-elem" href="mailto:bente.klarlund@pol.dk">bente.klarlund@pol.dk</a></p>
</div>
</div><h3>
Spørgsmål fra Margrete Jordt: 
</h3><p>
Jeg er ikke sikker på, at jeg henvender mig til den rette, men jeg beundrer 
altid dine grundige svar om fysisk aktivitet og sundhed, hvilket jeg i flere 
år har haft lyst til at fortælle dig! (er pensioneret fysioterapeut), så nu 
spørger jeg alligevel dig om følgende, som gennem årene har optaget mig: 
Hvad vil det sige at skylle frugt og grønt grundigt (jeg henviser til 
analysen omtalt i Politiken 5.2. vedrørende fødevarer, skrevet af Signe 
Thomsen)? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2532678/fem-slags-frugt-og-groent-er-de-vaerste-sygdomsbaerere/">Fem slags frugt og grønt er de 
værste sygdomsbærere</a></p><p>
Ofte er det indlysende, at stilktomaterne skal vaskes, de er jo helt støvede. 
Andre grøntsager er nærmest fedtede (af sprøjtemidler?). Vi /jeg køber slet 
ikke økologisk hele tiden, jo, dog helt sikkert, hvis det drejer sig om 
dyrevelfærd! Et par eksempler på skylning: Peberfrugter, tomater, agurk, 
mango gnider/gnubber jeg et stykke tid med fingrene under rindende vand, 
rucolasalat lægger jeg i opvaskebaljen et stykke tid og slynger det så. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2518567/saadan-undgaar-du-farlig-e-coli-bakterie/">Sådan undgår du farlig 
e-coli-bakterie</a></p><p>
Vi, min mand og jeg, gør tingene lidt forskelligt; jeg synes ikke, han vasker 
nok! Men tilbage står, at vi aldrig har været syge hverken af hans eller min 
mad. 
</p><p>
Min kæphest er nok også, at man skal vaske hænder med sæbe, før man går i gang 
med madlavningen og imellem grøntsager og råt kød. 
</p><h3>
Bente Klarlund Pedersen: 
</h3><p>
Hvis man skyller frugt og grønt grundigt, kan man forebygge unødige timer på 
toilettet. Det er især vigtigt, hvis man f.eks. spiser krydderurter fra 
lande med en lavere hygiejnestandard end i Danmark. Når man skyller grønt 
grundigt, herunder krydderurter og salat, kan man fjerne op til 80 procent 
af bakterier og virus. Man kan også fjerne de vandopløselige pesticider, 
mens andre er umulige at fjerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2482344/meget-af-supermarkedernes-frugt-er-fyldt-med-giftstoffer/">Meget af supermarkedernes 
frugt er fyldt med giftstoffer</a></p><p>
Jeg kan forstå, at der ikke er ægteskabelig overensstemmelse på skyllefronten 
hjemme hos jer, men det er nu heller ikke helt nemt at kvantificere 
skylning. Jeg skal imidlertid forsøge at give nogle tips her, specielt hvad 
angår salat og krydderurter, der kan være særlig vanskelige at skylle: Fjern 
beskidte og beskadigede blade, skil salat fra stokken så bladene er frie, 
klip krydderurter fra stilken, skyl bladene grundigt i rindende koldt vand, 
og lad dem dryppe af i et rent viskestykke eller brug en salatslynge. 
</p><p class=" bl-elem">
Kæphesten med at vaske hænderne grundigt i sæbe er helt på sin plads. 
</p>	
</div>
</div></body></html>
