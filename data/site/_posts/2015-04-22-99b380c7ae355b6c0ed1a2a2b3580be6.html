---
layout:     post
title: 	    "Svenskerne er begyndt at flytte en hel by"
post_author:	    
post_date:	    Wed, 22 Apr 2015 22:49:06 +0200
post_site:	    politiken.dk 
post_link:	    http://politiken.dk/udland/ECE2638994/svenskerne-er-begyndt-at-flytte-en-hel-by/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De svenske myndigheder begyndte i dag at rive byen Kiruna ned for at kunne 
gennemføre en historisk flytning af den nordlige by, som risikerer at styrte 
i et stort hul, da en enorm malmmines årer går ind under det bebyggede 
område.
</p><p>
Mange af indbyggerne i Kiruna, der tidligere havde 18.000 indbyggere, er 
allerede flyttet, men der findes stadig få tilbageværende beboere samt et 
ukendt antal personer, der har lejet sig ind midlertidigt- blandt andet 
studerende og ingeniører.
</p><p>
I alt skal 3.000 lejligheder rives ned i forbindelse med flytningen af Kiruna. 
Det gamle rådhus skal væk, og der skal bygges et helt nyt. Det måtte opgives 
at flytte det gamle, og det nye skal stå færdigt i 2017.
</p><h3>
Jorden er flere steder sunket ti meter
</h3><p>
Også selve bykernen rives ned og flyttes tre kilometer mod øst.
</p><p>
»Helst ville vi kunne lukke centrum på fredag og åbne igen mandag med et nyt, 
men der er mange ting at ordne og tage stilling til«, siger Christer Winsa 
fra Kirunas kommune til SVT.
</p><p>
Det er ikke gjort op, hvad det vil koste at flytte byen.
</p><p class=" bl-elem">
Den store mine, der ligger 500 meter fra Kirunas centrum, er verdens største 
jernmalmsmine. Flere steder er jorden sunket med 10 meter, hvilket har 
efterladt store kratere, og byen kan bryde sammen.
</p>	
</div>

</div></body></html>
