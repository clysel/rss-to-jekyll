---
layout:     post
title: 	    "Hov: Unge mænd smadrer uerstattelig statue"
post_author:	    
post_date:	    Tue, 05 May 2015 18:57:37 +0200
post_site:	    politiken.dk 
post_link:	    http://politiken.dk/kultur/kunst/ECE2655432/hov-unge-maend-smadrer-uerstattelig-statue/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indtil i dag har byen Cremona i Lombardiet mest været kendt for 
Stradivarius-violiner og nougat. 
</p><p>
Nu kan byens indbyggere takke et par turister for, at de også bliver kendt for 
at være stedet, hvor en uvurderlig statue blev ødelagt på grund af en 
selfie. 
</p><p>
Statuen forestiller Cremonas byvåben med en krone over, som på begge sider er 
flankeret af halvguden Herkules, der ifølge myten opdagede byen. 
</p><p>
Statuen, der er fra 1700-tallet, stod oprindeligt på byens port, men er siden 
blevet rykket til torvet Piazza San Antonio Maria Zaccaria, hvor den 
fungerer som en af byens hovedturistattraktioner. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/selfieboevl_933778a.png" alt="" border="0"/><span class="caption"><span class="f-img-caption">Foto: 
</span>Affotografering fra Twitter</span></span></p><p>
Ifølge den italienske avis <a target="_blank" href="http://milano.corriere.it/notizie/cronaca/15_maggio_02/salgono-statua-un-selfie-distruggono-corona-2-ercole-0f8c4c6c-f0b6-11e4-a840-81cad89c3055.shtml">Corriere 
della Serra</a> skete der fredag aften det, at to unge mænd ville tage en 
ekstrablæret selfie, altså et billede, man tager af sig selv, ved at kravle 
op på statuen. 
</p><p>
Den er lavet af marmor, og kronen, som de to ungersvende åbenbart fandt det 
belejligt at trække sig op i, knækkede under deres vægt. Om der kom en 
selfie ud af ulykken er uvist, men det italiensk politi fik i hvert fald fat 
i nakken på de to, der forsøgte at tage billedet, skriver Corriere della 
Serra. 
</p><p class=" bl-elem">
Over de senste år har der været en række uheldige episoder med mennesker 
manglende forståelse for gamle ting. For nylig kom en medarbejder ved museet 
i Kairo til at <a target="_blank" href="http://politiken.dk/kultur/kunst/ECE2519877/rengoeringsfolk-knaekker-skaegget-af-tutankhamons-guldmaske/">knække 
skægget af Tutankhamons gyldne dødsmaske,</a> og i 2013 ville en 
amerikansk turist lige holde Jomfru Maria lidt i hånden i Firenze, men kom 
til at <a target="_blank" href="http://politiken.dk/kultur/kunst/ECE2040804/amerikansk-turist-braekker-fingeren-af-statue-fra-1397/">brække 
hendes lillefinger af</a>. 
</p>	
</div>

</div></body></html>
