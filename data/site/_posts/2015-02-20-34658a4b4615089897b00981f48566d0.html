---
layout:     post
title: 	    "Sportsdøgnet: Chelsea overvejer livstidskarantæner efter racisme i metroen"
post_author:	    
post_date:	    Fri, 20 Feb 2015 10:07:50 +0100
post_site:	    politiken.dk 
post_link:	    http://politiken.dk/sport/ECE2555196/sportsdoegnet-chelsea-overvejer-livstidskarantaener-efter-racisme-i-metroen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold:</b> Chelsea har forbudt tre personer at komme på klubbens stadion, 
Stamford Bridge, mens deres rolle bliver undersøgt i sagen om racisme mod en 
mand i metroen i Paris tirsdag aften, da Chelsea mødte Paris Saint-Germain i 
Champions League. Chelsea meddeler på klubbens hjemmeside, at de tre 
personer vil blive idømt karantæne på livstid fra klubbens hjemmebane, hvis 
det bliver bevist, at de var involveret i episoden. <a target="_blank" href="http://www.theguardian.com/football/2015/feb/19/police-complaint-victim-of-racist-chelsea-fans-souleymane-paris">En 
video viser</a>, hvordan en gruppe Chelsea-tilhængere skubbede til en sort 
mand og forhindrede ham i at komme ind i en togvogn. 
</p><p>
De sportslige aspekter fra PSG-Chelsea-kampen kan du høre meget mere om i 
podcasten Politikens Fodboldmagasin. 
</p><p class="art-ext-other">

</p><p/><p><b>Ishockey: </b>Jannik Hansen fik to minutter i straffeboksen, men leverede 
også to assist i Vancouvers 5-4-sejr efter straffeslag i NHL på udebane mod 
NY Rangers. Der var også assist og sejr Frans Nielsen og NY Islanders efter 
5-2 hjemme over Nashville, mens Lars Eller og Montreal blev slået på 
hjemmebane af Florida. Frans Nielsen lagde på til Islanders' 1-0-scoring 
efter blot 60 sekunders spil. 
</p><p><b>Fodbold:</b> 1. divisionsklubben AC Horsens har ansat ny administrerende 
direktør. 31-årige Kristian Nielsen begynder i jobbet 23. februar, fortæller 
klubben i en børsmeddelelse. Kristian Nielsen har i en årrække arbejdet i 
Sydbank Horsens, men har også en stor fodboldfaglig baggrund som både 
spiller og ungdomstræner i AC Horsens. Senest har han arbejdet som 
ungdomstræner i AC Chievo i Italien. 
</p><p><b>Håndbold: </b>Tyske THW Kiel lukkede CL-gruppe A med en niende sejr af 
ti mulige, da Meshkov Brest fra Hvideruland blev slået 33-22. Rasmus Lauge 
scorede tre gange for Kiel, mens René Toft Hansen bidrog med et mål. 14 af 
16 hold er dermed klar til næste fase. Kun i gruppe D er der drama. Her 
kæmper Aalborg og tre andre klubber om to pladser. 
</p><p><b class="ext-link">Tennis:</b> »Jeg er nødt til at spørge min far om nogle råd. Simona er jo 
åbenlyst en rigtig god spiller. Hun tager bolden tidligt, og hun kan lide at 
finde de skarpe vinkler. Jeg tror på en måde, at semifinalen kan komme til 
at minde lidt om kampen mod Pennetta. Men helt ærligt, jeg har ikke spillet 
mod hende i lang tid, så jeg kan egentlig ikke helt huske, hvordan hun 
spiller, selv om jeg selvfølgelig har set hende på tv«, <a href="http://politiken.dk/sport/tennis/ECE2555019/wozniacki-gaar--klassisk-vej-foer-semfinale/">forklarer 
Caroline Wozniacki</a> inden semifinalen fredag kl. 16 mod Simona Halep i 
Dubai. Wozniackis form er fin - se bare tv-klippet nedenunder. 
</p><h3 class="tvheader">Se Wozniacki give Pennetta et 'æg'</h3>
<p/><p><b>Golf:</b> Den amerikanske golfstjerne Tiger Woods har meldt fra til Honda 
Classic i Florida. Afbuddet kommer ikke som den store overraskelse eftersom 
han tidligere i februar meddelte, at han ville tage en turneringspause på 
ubestemt tid for at finde tilbage til sit gode spil. 
</p><p><b class="ext-link">BAGGRUND OM WOODS</b><a class="embeddedlink" href="http://politiken.dk/sport/golf/ECE2543787/portraet-saaret-tiger-naermer-sig-et-farvel-til-den-store-scene/">Såret Tiger nærmer sig et 
farvel til den store scene</a></p><p><b>Atletik: </b>Genzebe Dibaba fra Etiopien satte torsdag aften verdensrekord 
på 5.000 meter indendørs. Det skete, da hun ved et stævne i Globen i 
Stockholm løb i tiden 14.18,86 minutter. Tiden var cirka fem et halvt sekund 
hurtigere end den tidligere rekord, som landsmanden Meseret Defar satte i 
2009. 
</p><p class=" bl-elem"><b>Fodbold:</b> Den svenske superstjerne Zlatan Ibrahimovic og danske Daniel 
Wass har mindst én ting til fælles, ud over at de begge optræder i den 
bedste franske række. Torsdag blev de begge idømt tre spilledages karantæne 
af den franske fodboldliga, hvoraf den ene spilledag er gjort betinget. 
Daniel Wass blev lørdag udvist kort før tid, da hans klub, Evian, vandt 2-0 
ude over Lens. Zlatan Ibrahimovic slap i første omgang med et gult kort, da 
han i sidste måned var involveret i en episode kort før tid i Paris 
Saint-Germains 1-0-sejr ude over Saint-Etienne. Nu bliver han imidlertid 
straffet med karantæne. 
</p>	
</div>
</div></body></html>
