---
layout:     post
title: 	    "Mordmistænkt tjetjener sætter pres på Putin"
post_author:	    
post_date:	    Sun, 08 Mar 2015 08:42:13 +0100
post_site:	    politiken.dk 
post_link:	    http://politiken.dk/udland/ECE2578233/mordmistaenkt-tjetjener-saetter-pres-paa-putin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de fire mænd fra det nordlige Kaukasus, som er blevet anholdt som 
mistænkte for mordet på den russiske oppositionsleder Boris Nemtsov, ser ud 
til at blive en pinlig affære for præsident Vladimir Putin. 
</p><p>
Manden, ’SD’, tilhører tilsyneladende en paramilitær styrke under Tjetjeniens 
præsident Ramzan Kadyrov, der er ’Putins mand’ i den urohærgede, delvis 
selvstyrende republik i det sydlige Rusland. Han skal også have fået en 
russisk æresmedalje i 2010, mens Dmitrij Medvedev var præsident og Putin 
formelt kun nummer to i regimet som premierminister. 
</p><p>
SD’s mor har over for russiske medier forsikret, at hendes søn umuligt kan stå 
mordet på Nemtsov for godt en uge siden. Blandt andet har hun henvist til, 
at han har tjenestegjort i de tjetjenske sikkerhedsstyrker i 10 år. 
</p><p>
Hans navn, som er offentliggjort af talrige russiske medier, og er relativt 
usædvanligt, svarer til en af de mænd fra den tjetjenske styrke Sever 
(’Nord’), som i 2010 fik den fine udmærkelse af Medvedev. 
</p><p><b class="ext-link">RUSSISK FORFATTER </b><a class="embeddedlink" href="http://politiken.dk/debat/debatindlaeg/ECE2577111/putin-er-en-ny-stalin/">Putin er en ny Stalin</a></p><p>
En femte mistænkt i mordsagen blev i nat dræbt af en håndgranat, som han skal 
have forsøgt at kaste mod politifolk, der forsøgte at arrestere ham i en 
lejlighed i Tjetjeniens hovedstad Grosnyj. 
</p><h3>
Putin-loyal præsident tæt på mordmistænkt 
</h3><p>
Severs leder er Adam Delimkhanov, der står Ramzan Kadyrov nær. Kadyrov har i 
en årrække været Putins håndgangne mand i Tjetjenien, kendt som uberegnelig 
og excentrisk, men udadtil altid 100 procent loyal over for den russiske 
præsident. 
</p><p>
På den baggrund er afsløringen af SD’s mistænkte indblanding i mordet på 
Nemtsov en stor overraskelse. Ikke så meget at tjetjenske sikkerhedsstyrker 
kunne være indblandet, men at dette mere eller mindre officielt kommer ud i 
de statskontrollerede russiske medier. 
</p><p><b class="ext-link">REKONSTRUKTION </b><a class="embeddedlink" href="http://politiken.dk/udland/ECE2571662/rekonstruktion-de-sidste-timer-i-den-kendte-putin-kritikers-liv/">De sidste timer i den kendte 
Putin-kritikers liv</a></p><p>
I Moskva begyndte Putin-kritiske røster omgående at spekulere om en magtkamp i 
Putins cirkler, hvor præsidentens mål kan være at skille sig af med Kadyrov, 
der har handlet mere og mere egenrådigt i de senere år. Teoretisk kan 
affæren også kræve endnu større politiske ofre, inklusive Dmitrij Medvedev, 
der nu er premierminister og ifølge nogle iagttagere har siddet løst i 
forvejen. 
</p><h3>
Var SD dobbeltagent? 
</h3><p>
Det er højst usandsynligt, at Putin selv falder, men hans ry som en mand med 
kontrol over situationen kan tage skade. 
</p><p>
Samtidig advarer iagttagere i Moskva om at drage forhastede konklusioner, 
eftersom meget endnu er uklart. Dels er det ikke endeligt dokumenteret, at 
det virkelig handler om den samme SD. Dels kan han og de tre andre anholdte 
tænkes at være uskyldige og blive løsladt. 
</p><p>
Og endelig kan det tænkes, at Kadyrov og andre i den russiske magtelite vil 
forsøge at ’vaske hænder’ og hævde, at SD og de øvrige har fungeret som 
dobbeltagenter, måske købt af ukrainske sikkerhedstjenester eller af CIA, 
som Kadyrov forleden beskyldte for at stå bag mordet på Nemtsov. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2576488/kaereste-til-draebt-russisk-politiker-er-truet-paa-livet/">Kæreste til dræbt russisk 
politiker er truet på livet</a></p><p class=" bl-elem">
Statskontrollerede russiske medier har med henvisning til anonyme kilder 
skrevet, at der er en ’udenlandsk forbindelse’ til de fire mænd fra det 
nordlige Kaukasus, som blev anholdt i går og sigtet for mordet. 
</p>	
</div>
</div></body></html>
