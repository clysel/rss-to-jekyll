---
layout:     post
title: 	    "Facebook sporer selv brugere uden facebook-konto"
post_author:	    
post_date:	    Tue, 31 Mar 2015 18:22:13 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2611812/facebook-sporer-selv-brugere-uden-facebook-konto/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
En cookie er en lille fil, der placeres på en brugers computer af en 
hjemmeside, som brugeren besøger. 
</p><p>
Cookien gemmer indstillinger, tidligere aktiviteter og andre små mængder af 
informationer. 
</p><p>
Oplysningerne sendes til cookiens udsteder, hver gang brugeren besøger et 
websted, og de kan derfor bruges til at identificere en brugers computer og 
spore brugerens bevægelser på tværs af internettet. <br/></p><p><b>Se også</b></p><p>
Den belgiske rapport er lavet i et samarbejde mellem Centre of 
Interdisciplinary Law and ICT (ICRI) og Computer Security and Industrial 
Cryptography department (Cosic) på University of Leuven, og medie-, 
informations- and telecommunicationsafdelingen (Smit) på Vrije Universiteit 
Brussels. 
</p><p class=" bl-elem"><b class="ext-link">LINK:</b><a class=" bl-elem" href="http://www.law.kuleuven.be/icri/en/news/item/icri-cir-advises-belgian-privacy-commission-in-facebook-investigation" target="_blank">Download 
rapporten (på engelsk)</a></p>
</div>
</div><p>
Facebook sporer al net-trafik fra brugere, der besøger en af Facebooks 
hjemmesider, også selv om brugeren ikke har en Facebook-konto og/eller har 
frabedt sig sporing i EU-lande. 
</p><p>
Det har de belgiske datamyndigheder afsløret i forbindelse med en omfattende 
forskning, skriver flere udenlandske medier. 
</p><p>
Forskningen blev gennemført, efter at det viste sig i en foreløbig rapport, at 
Facebook’s privatlivspolitik er i strid med europæisk lov. (Link til 
rapporten i faktaboksen) 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/debat/kroniken/ECE2053429/privatlivet-er-den-sidste-nye-forretningsmodel/">Privatlivet er den sidste nye 
forretningsmodel</a></p><p>
Sporingen har en økonomisk forklaring, fordi Facebook sporer webbrugerne for 
at kunne målrette reklamer til dem, fremgår det af rapporten. 
</p><p>
Sporingen foregår for eksempel ved, at brugeren for placeret en cookie på sin 
computer, som sender oplysninger tilbage til Facebook, hvis han eller hun 
besøger en hjemmeside med en Facebook 'Like' knap. Og det sker ifølge 
rapporten selv om brugeren ikke klikker på 'Like', og selvom brugeren ikke 
selv har en Facebook-konto. 
</p><p>
Facebooks 'Like' knap er ifølge rapporten placeret på mere end 13 millioner 
både private og offentlige hjemmesider inklusive officielle sundheds- og 
regeringshjemmesider. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2425688/ny-teknologi-goer-facebook-i-stand-til-at-genkende-dit-ansigt---og-fbi-misundelige/">Ny teknologi gør Facebook i 
stand til at genkende dit ansigt - og FBI misundelige</a></p><p>
Facebook placerer også cookies på brugernes computere, når de besøger en af 
hjemmesiderne under domænet facebook.com - også fansider og andre sider, som 
ikke kræver et Facebook-login for at besøge. 
</p><p>
Det er i strid med EUs persondatalove, der for det første siger, at brugeren 
skal gøres opmærksom på, når en hjemmeside anvender cookies, og for det 
andet skal have samtykke fra brugeren, inden der placeres cookies på 
brugerens computer eller smartphone. 
</p><p>
Facebook’s cookie-politik, som er blevet opdateret i 2015, konstaterer, at 
Facebook stadig anbringer cookies på netbrugernes computere, selvom brugerne 
ikke har en Facebook-konto eller er logget ud af deres Facebook-konto. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2335620/tusindvis-af-cpr-numre-paa-unge-lige-til-at-plukke/">Tusindvis af cpr-numre på unge 
lige til at plukke</a></p><p>
»EU-lovgivningen er helt klar på dette punkt. For at være juridisk gyldig, 
skal en person samtykke, før en adfærdsbaseret annoncering kan foretages«, 
siger Brendan Van Alsenoy, forsker ved ICRI og en af rapportens forfattere. 
</p><p>
»Facebook kan ikke stole på Facebook-brugernes manglende handling (dvs. at de 
ikke fravælger cookie-sporing på en tredjeparts hjemmeside) og dermed 
udlede, at brugeren giver et samtykke. Og for så vidt angår ikke-brugere er 
det bekymrende, for Facebook har virkelig ikke noget retsgrundlag 
overhovedet for at retfærdiggøre sin nuværende sporingspraksis«, tilføjer 
han. 
</p><p>
Forskerne fandt også ud af, at selv om brugerne kan frabede sig for eksempel 
Facebooks sporing gennem samarbejdende net-reklamebureauer som Digital 
Advertising Alliance i USA, Digital Advertising Alliance of Canada i Canada 
eller European Digital Advertising Alliance i EU, så placerer Facebook blot 
efterfølgende en ny cookie på brugernes computere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2288636/jurist-google-dom-vil-faa-vidtraekkende-konsekvenser/">Jurist: Google-dom vil få 
vidtrækkende konsekvenser</a></p><p>
For netbrugere, som er bekymret over sporingen, findes der tilføjelser til 
browserne, som kan blokere for sporingen. Man kan finde dem under navne som 
Privacy Badger, Ghostery og Disconnect. 
</p><p>
Facebook er i øjeblikket i de hollandske datamyndigheders søgelys. Hollænderne 
undersøger blandt andet lovligheden af Facebooks egne persondata-regler. 
</p><p class=" bl-elem">
Facebook har ikke reageret på henvendelser om en kommentar til de belgiske 
afsløringer. 
</p>	
</div>

</div></body></html>
