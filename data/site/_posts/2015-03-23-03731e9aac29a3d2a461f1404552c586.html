---
layout:     post
title: 	    "Skrap Contador-rival slået ud af sygdom før nyt gigantopgør"
post_author:	    
post_date:	    Mon, 23 Mar 2015 09:04:55 +0100
post_site:	    politiken.dk 
post_link:	    http://politiken.dk/sport/cykling/ECE2599748/skrap-contador-rival-slaaet-ud-af-sygdom-foer-nyt-gigantopgoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>For en måned siden udkæmpede de to tidligere Tour de France-vindere og formodet kommende hovedrivaler i sommerens udgave af verdens skrappeste etapeløb, spanieren Alberto Contador (Tinkoff-Saxo) og briten Chris Froome (Sky) en forrygende duel i Ruta del Sol.</p><p>Fra i dag tørner de atter sammen på de spanske landeveje, men noget længere nordpå, idet de giver sig i kast med det syv dage længe WorldTour-løb Volta a Catalunya, og med tanke på de medrivende opgør, der udspillede sig i Andalusien, næres der store forventninger til dette andet akt i giganternes møde.</p><h3>Rodriguez er slået ud af maveonde</h3><p>Egentlig skulle det allerede have fundet sted i begyndelsen af denne måned i Tirreno-Adriatico, men da sendte Froome sygemelding, og Contador måtte se sig stødt fra tronen af colombianeren Nairo Quintana (Movistar), der ikke har den aktuelle begivenhed på sit program.</p><p>Det havde derimod oprindelig sidste års vinder af Volta a Catalunya, spanieren Joaquim Rodriguez (Katusha), men han har i 11. time måttet sende afbud på grund af et maveonde og satser nu i stedet på at genoptage aktiviteterne i Baskerlandet Rundt i begyndelsen af april.</p><p>Rodriguez sejrede i 2014 i Volta a Catalunya fire sekunder foran Contador, mens amerikaneren Tejay Van Garderen (BMC), franskmanden Romain Bardet (Ag2r-La Mondiale), Quintana og Froome fulgte på de næste pladser med minus på henholdsvis 7, 10, 10 og 17 sekunder.</p><h3>Contador en smule forkølet efter Tirreno-Adriatico</h3><p>»Jeg synes, jeg har fået hvilet godt ud efter Tirreno-Adriatico, men jeg møder også op her i Kataloninen en lille smule forkølet som følge af de vejrmæssigt meget barske dage, vi havde i Italien«, siger Alberto Contador.</p><p>»Nu må vi se, hvilken indflydelse det har på min form, men jeg stiler da efter det samlede klassement, selv om det overordnet stadig er arbejdet frem mod Giro d’Italia, der er det vigtigste«.</p><p>»Meget kommer i dette løb til at afhænge af torsdagens etape til La Molina, det er den eneste rigtigt svære udfordring I bjergene, så ud over at skulle forsøge at klare sig så godt som muligt dér, kan bonussekunderne også komme til at spille en stor rolle, fordi der ikke er så mange andre måder at skabe en forskel på«.</p><h3>Den danske mester med i truppen</h3><p>Den danske mester Michael Valgren, der gjorde et stærkt indtryk I Paris-.Nice, er ligesom i Ruta del Sol ved Contadors side, og truppen består desuden af den australske veteran Michael Rogers, der ikke har kørt løb siden Tour Down Under i slutningen af januar, italieneren Ivan Basso, den polske Tour de France-bjergkonge Rafal Majka, kroaten Robert Kiserlovski, portugiseren Sergio Paulinho samt Contadors vante følgesvend, landsmanden Jesus Hernandez.</p><p>Også Chris Froome kan mønstre et uhyre slagkraftigt mandskab anført af en af de dominerende skikkelser i sæsonens første måneder, øjeblikkets australske førstemand på WorldTour-rangglisten Richie Porte.</p><p>Desuden stiller Team Sky med spanieren David Lopez, hviderusserne Vasil Kiryienka og Kanstantin Siutsou, ireren Nicolas Roche, tjkekken Leopld König og hollænderen Wout Poels.</p><h3>Valverde kommer direkte fra Milano-Sanremo</h3><p>I Ruta del Sol nedkæmpede Contador som bekendt Froome på kongeetapen, men briten tog revanche allerede dagen efter ved at distancere Tinkoff-Saxo-kaptajnen på færden til Alto de Allenadas, hvilket betød, at Froome sejrede sammenlagt to sekunder foran Contador.</p><p>Ved den lejlighed var spanieren Benat Intxausti (Movistar) 2.38 minutter efter på tredjepladsen.</p><p>Kandidater til de endelige topplaceringer i Volta a Catalunya er ud over Contador og Froome også eksempelvis sidste års nr. 1 i WorldTour-hierarkiet, spanieren Alejandro Valverde (Movistar), der vandt løbet i 2009 og kommer direkte fra Milano-Sanremo, hvor han i går kæmpede sig igennem de 293 km på en 20.-plads.</p><p>Med i feltet er også blandt andre colombianeren Rigoberto Uran (Etixx-Quicxk Step), der blev nr. 3 i Tirreno-Adriatico, Tejay Van Garderen, det unge italienske håb Fabio Aru (Astana) og ireren Dan Martin (Cannondale-Garmin), der sluttede på førstepladsen i 2013.</p><h3>Første etape tegner til en sag for sprinterne</h3><p>Løbet indledes i dag med 182,5 km,. der har start og mål I Calella, og selv om etapen byder på tre bjergspurter undervejs, forventes det at blive an affære for srpinterne.</p><p class=" bl-elem">De er ikke valfartet i hobetal til det nordlige Spanien, men startlisten omfatter dog skarppe afsluttere som italienerne Matteo Pelucchi (IAM) og Roberto Ferrari (Lampre-Merida), sloveneren Luka Mezgec (Giant-Alpecin), spanieren José Joaquin Rojas (Movistar) samt de to unge løver australieren Caleb Ewan (Orica-GreenEdge) og franskmanden Bryan Coquard (Europcar).</p>	
</div>
</div></body></html>
