---
layout:     post
title: 	    "Landstræneren holder blikket på den helt korte horisont"
post_author:	    
post_date:	    Sat, 02 May 2015 12:19:44 +0200
post_site:	    politiken.dk 
post_link:	    http://politiken.dk/sport/ishockey/ECE2652039/landstraeneren-holder-blikket-paa-den-helt-korte-horisont/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>DANSK VM-TRUP</p><p>FAKTA</p>
<div class="fakta-body" data-buildingblock="embedded_factboxlink">
<p><b>Målmænd:</b> Patrick Galbraith, Karlskrona (Sve), Simon Nielsen, Lørenskrog (Nor), Sebastian Dahm, Rødovre Mighty Bulls</p><p><b>Backs: </b>Mads Bødker, SønderjyskE, Daniel Nielsen, Blue Fox Herning, Bjørn Uldall, Blue Fox Herning, Markus Lauridsen, Lake Erie Monsters (USA), Oliver Lauridsen, Leigh Valley Phantoms (USA), Emil Kristensen, Oskarshamn (Sve), Jesper B. Jensen, Färjestad (Sve), Nicholas B. Jensen, Aalborg Pirates</p><p><b>Forwards: </b>Frederik Storm, Malmø (Sve), Patrick Bjorkstrand, SaiPa (Fin), Morten Green, Schwenninger Wild Wings (Tys), Kiril Starkov, Red Ice (Schweiz), Kim Staal, Tohoku Free Blades (Jap), Morten Madsen, Hamburg Freezers (Tys), Julian Jakobsen, Hamburg Freezers (Tys), Anders Poulsen, Oskarshamn (Sve), Morten Poulsen, Oskarshamn (Sve), Jesper Jensen, Rögle (Sve), Nichlas Hardt, Linköping (Sve), Mathias Bau Hansen, Frederikshavn White Hawks, Thomas Spelling, SønderjyskE</p><p class=" bl-elem">(Tre spillere kan få VM-debut: Nicholas B. Jensen, Mathias Bau Hansen og Bjørn Uldall)</p>
</div>
</div><p>
Det danske ishockeylandsholds femte svenske træner, Janne Karlsson, forsøger 
at nedtone presset på spillerne og sig selv op til VM, men selvfølgelig 
forventes det, at hans hold for 13. gang på stribe sørger for, at Danmark 
også er med i A-gruppen, når der næste år spilles VM i Rusland. Det plejer 
jo at lykkes. 
</p><p>
Landstræneren vil helst ikke tale om, hvilke mål han har sat, men én ting er 
dog sikkert – skulle Danmark i eftermiddag vinde sin åbningskamp mod de 
tidligere verdensmestre fra Slovakiet, så bliver han for en stund ’Karlsson 
på Taget’, for glæden vil ikke kunne holde ham nede i nærheden af isen i CEZ 
Arena i Ostrava. Og en sådan VM-start vil samtidig ligne den omtalte billet 
til næste års topmøde.
</p><p>
»Det er umuligt at forudsige, hvad der kommer til at ske ved dette VM, og jeg 
vil slet ikke tænke på noget så negativt som for eksempel nedrykningskamp. 
Jeg tager ikke engang en kamp ad gangen, som mange siger – jeg tager kun et 
bytte ad gangen«, understreger Janne Karlsson over for Politiken.
</p><p>
»Det er hårdt at blive i A-gruppen, og i vores første kamp får vi det måske 
ekstra svært, da jeg ved, at billetterne til opgøret blev udsolgt på meget 
kort tid. Ostrava ligger jo meget tæt på grænsen til Slovakiet, så de fans 
kommer vi bestemt til at høre«. 
</p><h3>
NHL-stjerner mangler
</h3><p>
Karlssons trup er god, men ikke prangende, for selvfølgelig ville spillere som 
Philip Larsen, Frederik Andersen, Jannik Hansen, Frans Nielsen, Lars Eller, 
Mikkel Bødker, Peter Regin og Nicklas Jensen have pyntet gevaldigt. Det er 
imidlertid ikke noget, træneren kan tillade sig at gruble for meget over. 
</p><p>
»Truppen har den kvalitet, som den nu engang kunne få, og vi ved jo heller 
ikke, hvor friske gutterne fra NHL overhovedet ville være til en 
VM-turnering. Vi må benytte de tilgængelige spillere, og syv mand fra den 
hjemlige liga er helt fint. Egentlig er jeg ligeglad med, hvilken liga 
spillerne kommer fra, men det er da klart, at det ville have været rart at 
have nogle af NHL-spillerne med. Det er dog svært, når der for eksempel 
kommer et afbud fra Jannik Hansen. Vi vidste jo slet ikke, at han var 
skadet«, fortæller Janne Karlsson.
</p><p>
»Det er ens for alle landstrænerne, selv om man jo kan pege på, at de større 
hockeynationer har et større udvalg. I Danmark har vi 4.500 spillere, mens 
man i Sverige har 65.000, så der er da flere svenske spillere i NHL at tage 
af. Men jeg er overbevist om, at der også kommer flere danske spillere til 
NHL i de nærmeste år. Drengene på ungdomsholdene er virkelig lovende«.
</p><p>
»Alligevel vil det være sådan, at vi hvert år kommer til at spille VM uden en 
del af vores bedste spillere, og det er blevet en naturlig del af vores 
forberedelser. Men kan vi få en god start på dette VM, så tror jeg også, at 
holdet kan skabe et fint resultat«.
</p><p>
I danskernes gruppe B regnes Danmark af mange for en oplagt deltager i 
nedrykningsdramaet, som også vil kunne omfatte nationer som Norge, Slovenien 
og måske Hviderusland. Det kan blive en nervefræser i Danmarks sidste 
gruppekamp, når holdet møder oprykker Slovenien mandag 11. maj. Regerende 
verdensmester Rusland, USA og Finland er gruppens store hold. 
</p><p>
I gruppe A regnes oprykker Østrig for sikker deltager i nedrykningsspillet, 
hvor Tyskland, Frankrig og Letland også kan få en rolle. Topholdene er her 
den olympiske mester Canada, Sverige og Tjekkiet. Sidstnævnte er under pres 
på hjemmebane efter de seneste par års tynde VM-præstationer, og man kan på 
en af de tidligere helt store tjekkiske stjerner, Vladimir Martinec, 
fornemme, at nutidens massive mediedækning næsten er skræmmende.
</p><p>
»Da vi spillede, var presset på os ikke særligt stort. Dengang var der i 
Tjekkoslovakiet kun tre aviser og en enkelt tv-kanal. Alting var mindre, men 
alle kendte hinanden, og vi var næsten som en familie. Ingen var 
overraskede, hvis de mødte Nedomansky eller mig i Prags gader. Det var 
nemmere for os, end det er for de tjekkiske spillere i dag«, fortæller 
1970’ernes frygtede højre wing til iihf.com. Martinec var med til endelig at 
bryde Sovjetunionens totale dominans og sende sin nation til tops tre gange 
i 1972, 1976 og 1977.
</p><p>
Tjekkiet skal altså levere som VM-vært ved det 79. VM i ishockey, men Sverige 
vil også som altid have store forventninger at leve op til. Janne Karlsson 
er blandt dem, der sætter deres lid til svenskerne, når han et øjeblik ikke 
skal snakke dansk ishockey.
</p><p>
»Sverige kommer med en rigtig stærk trup denne gang, men det er ikke altid, at 
de stærkeste spillere danner det bedste hold. Får de NHL-spillerne til at 
fungere med resten, så tror jeg dog på guld til Sverige«, kommer det stille 
fra Karlsson.
</p><p class=" bl-elem">
Det er vel okay, bare han har sikret Danmarks status, før han synger med på 
’Du gamla, Du fria, Du fjällhöga nord ...’.
</p>	
</div>

</div></body></html>
