---
layout:     post
title: 	    "Ny Ai Weiwei-udstilling er som et jordskælv fanget i bevægelsen"
post_author:	    
post_date:	    Sat, 04 Apr 2015 10:42:12 +0200
post_site:	    politiken.dk 
post_link:	    http://politiken.dk/kultur/kunst/ECE2616052/ny-ai-weiwei-udstilling-er-som-et-jordskaelv-fanget-i-bevaegelsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Ai Weiwei: Ruptures</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Faurschou Foundation, Klubiensvej 11, Nordhavn, København. 
</p><p class=" bl-elem">
Til 22. december.
</p>
</div>
</div><p>
73 tons rustramt armeringsstål bugter sig nærmest naturstridigt blødt og 
brutalt gennem rummet. Det ligner en seismografisk aftegning, en topografi 
med tektoniske brudflader, et jordskælv, fanget midt i sin egen bevægelse. 
</p><p>
Og det er det på en måde også, for Ai Weiweis værk ’Straight’ (2008-2012) 
består af armeringsstål, der ikke kunne modstå naturkræfterne, da den 
kinesiske provins Sichuan for syv år siden blev ramt af et jordskælv. 
</p><p>
Men det er sådan set ikke selve naturkatastrofen, det handler om, og da slet 
ikke i sublim forstand, sådan som man kender det fra romantikken. 
</p><h3>
Monument over byggesjusk 
</h3><p>
Det sublime består af nogenlunde lige dele frygt og ærefrygt og opleves derfor 
typisk, når mennesket står ansigt til ansigt med naturens overmagt. Men selv 
om Ai Weiwei sådan set godt kunne skildre Sichuan-katastrofen, der kostede 
omkring 90.000 mennesker livet, fra den synsvinkel, så er hans ærinde et 
andet. 
</p><p>
’Straight’ er nemlig i stedet en slags skamstøtte over den korruption, der 
førte til det byggesjusk, som betød, at mange skolebygninger i området ikke 
kunne klare jordskælvet, men brød sammen og dræbte flere end fem tusind 
skoleelever. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2451625/jelved-faar-haard-kritik-for-manglende-moede-med-ai-weiwei/">Jelved får hård kritik for 
manglende møde med Ai Weiwei</a></p><p>
Deres navne står skrevet på væggen ved siden af de omhyggeligt genudrettede 
ståldragere, som et ekko af Washington D.C.’s verdensberømte og spejlblanke 
monument over Vietnamkrigen. 
</p><p>
De kinesiske myndigheder forsøgte ellers at lægge låg på skandalen, men Ai 
Weiwei åbnede sin blog for indsamling af data om de dræbte, hvilket for 
alvor bragte ham på kollisionskurs med styret. 
</p><h3>
Kroppens kamp med materialet 
</h3><p>
Et andet ikonisk Ai Weiwei-værk, ’Sunflower Seeds’ (2010), har næsten præcis 
samme udstrækning som ’Straight’ og fungerer således som en form for 
spejlbillede i Faurschou Foundation. Tilbage i 2010 fyldte Ai Weiwei 
Turbinehallen på Tate Modern i London med hundrede millioner af disse 
håndlavede porcelænssolsikkefrø, som det tog 1.600 arbejdere to et halvt år 
at udføre. En tiendedel ligger lige nu som et tykt og velafgrænset tæppe hos 
Faurschou, der også ejer det 15 tons tunge værk. 
</p><p>
For begge værker gælder det, at udtrykket ved første øjekast er rent og 
renset, hvilket yderligere understøttes af de næsten klinisk rene rum, 
værkerne vises i. Men udtrykket står i kontrast til forhistorierne, og 
dermed også til den minimalisme, de kan minde om, for hvor minimalisterne i 
1960’erne stræbte efter et udtryk, der på ingen måde afslører håndens 
arbejde, er Ai Weiweis værker dybt forankret netop i kroppens kamp med 
materialet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2403895/ai-weiwei-laver-nyt-kaempevaerk-med-12-millioner-lego-klodser/">Ai Weiwei laver nyt kæmpeværk 
med 1,2 millioner Lego-klodser</a></p><p>
Desuden er Ai Weiwei næsten altid ude i et politisk ærinde med sine værker, 
sådan som man også ser det i hans temmelig hårdhændede omgang med krukker, 
som han hævder er adskillige årtusinder gamle. 
</p><p>
Det gør ondt dybt ned i maven, når han over tre fotografier smadrer en af 
disse tusindårige krukker. Eller når han overhælder dem med hæslig maling. 
</p><p>
For kan man virkelig tillade sig, sådan at gøre sig selv og sin samtid til 
herre over historien? Noget tyder på, at Ai Weiwei mener, det kinesiske 
styre opfører sig præcis sådan. 
</p><h3>
Nye forhindringer 
</h3><p>
Samtidig sender Ai Weiwei en hilsen til sin store helt, Marcel Duchamp 
(1887-1968), der opfandt begrebet ready-made og blev berømt for at udstille 
alt fra cykelhjul til en pissoirkumme. 
</p><p>
Duchamp spøger også i et andet værk på udstillingen, nemlig skulpturen 
’Grapes’ (2014), der udgøres af taburetter i cirkelslag omkring sig selv og 
hinanden. Dels fordi taburetterne ligesom de fine krukker fandtes i forvejen 
og nu får en anden betydning efter kunstnerens indgriben. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2513625/kinesisk-mediekunstner-fremstiller-vilde-posthumane-vaerker/">Kinesisk mediekunstner 
fremstiller vilde posthumane værker</a></p><p>
Og dels fordi jeg, i alle tilfælde, kommer til at tænke på Duchamps maleri 
’Nude descending a Staircase, No. 2’ fra 1912, hvor kubismen bliver sat i 
bevægelse. Og så dukker Duchamp sandelig også op som profil formet af 
solsikkefrø på et af de sort/hvide fotografier, Ai Weiwei tog tilbage i 
1980’ernes New York. 
</p><p>
Det lille udvalg af fotografier ligger langt fra resten af udstillingens 
værker. Her kommer man en smule om bag ved Vestens store helt, dissidenten 
Ai Weiwei, og møder i stedet en ung og fattig kunstner, der kæmper for at 
overleve. 
</p><p class=" bl-elem">
Kæmpe gør han stadig, Ai Weiwei, men det er på en anden måde og med andre 
midler – og forhindringer – end før.<br/><span class="img-contimg-fl-right"><img class="image inlineLightBox" src="http://multimedia.pol.dk/archive/00925/kul_WeiweiSkamler2__925888y.jpg" alt="" border="0"/><span class="caption"><span class="f-img-caption">Træ. 
</span>Der er en anden lethed over 'Grapes', hvor gamle skamler i ny konstellation sender en hilsen til Duchamp. Foto: Faurschou Foundation</span></span></p>	
</div>

</div></body></html>
