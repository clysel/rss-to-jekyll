---
layout:     post
title: 	    "Rød kernevælger: Det piner mig, at regeringen jagter os"
post_author:	    
post_date:	    Thu, 05 Mar 2015 09:22:19 +0100
post_site:	    politiken.dk 
post_link:	    http://politiken.dk/oekonomi/ECE2574091/roed-kernevaelger-det-piner-mig-at-regeringen-jagter-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Keld Caspersen er 66 år og har arbejdet i 42 år som typograf, indtil han blev 
pensioneret. Han er gift med en sygehjælper og har altid stemt 
»socialistisk«, som han siger.
</p><p>
Han har været med til at bringe den nuværende regering til magten, men er nu 
både forundret og harm over, at regeringen med stadig stigende 
ejendomsskatter er ved at beskatte ham og hans kone ud af det lille hus på 
97 kvadratmeter i Brønshøj, som de købte i 1992.
</p><p>
»Jeg har stemt socialistisk for at få gode arbejdsforhold, og det har jeg også 
fået gennem en aktiv fagforening og solidariske kammerater. Men det piner 
mig alligevel lidt, at regeringen jagter mig sådan som pensionist. Jeg 
synes, det er meget, vi betaler for den lille grund«, siger Keld Caspersen.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2574035/boligejere-snydes-efter-skattefejl/">Boligejere snydes efter 
skattefejl</a></p><p>
Han og hans kone betaler 36.000 kroner om året i grundskyld for deres grund, 
som de købte i 1992. Dertil kommer ejendomsværdiskatten på cirka 12.000 
kroner om året.
</p><h3>
Stort indhug i pensionen
</h3><p>
Samlet 48.000 kroner, der gør et godt indhug i pensionen, og beløbet vil kun 
stige i de kommende år, hvor grundskylden må stige med 7 procent om året.
</p><p>
»Jeg har kun min pension, og vi kan jo ikke blive boende i huset, hvis 
himmelflugten fortsætter«.
</p><p>
Skatteminister Benny Engelbrecht (S) har betegnet grundskylden som en 
retfærdig skat, der betales af velstillede borgere, der har »været så 
heldige« at få et hus i hovedstaden. Det argument gør ikke indtryk på den 
tidligere typograf.
</p><p>
»Det gør mig harm at høre sådan noget«, siger Keld Caspersen.
</p><p>
»Jeg har været 42 år på arbejdsmarkedet, og vi har spinket og sparet for at få 
et hus i Brønshøj. Det har været hårdt økonomisk, men når man sparer, kan 
man komme langt, og vi har været meget glade for at bo her. Men nu er det 
ved at blive for hampert«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2574089/skattekoks-paa-villavejen-i-broenshoej/">Skattekoks på villavejen i 
Brønshøj</a></p><p>
Keld Caspersen er en af de husejere på og omkring Sonnerupvej i Brønshøj, som 
i øjeblikket betaler mere i grundskyld, end de egentlig skulle, efter at 
Skats grundvurderinger i området blev underkendt af Landsskatteretten for et 
år siden. 
</p><h3>
Lovning fra to skatteministre
</h3><p>
Det fik han kun at vide, fordi den nabo, der havde ført sagen, tilfældigvis 
fortalte ham det, da de mødtes på vejen.
</p><p>
»Jeg synes jo, at Skat burde have informeret os og de andre naboer om 
afgørelsen. Det har to skatteministre lovet os«.
</p><p>
Keld Caspersen skrev til Skat og fik svar for tre uger siden.
</p><p class=" bl-elem">
»Skat skrev, at de havde modtaget mit brev, og at jeg ville få svar inden for 
seks måneder. Det er lidt lang tid at bruge på at læse en afgørelse fra 
Landsskatteretten, synes jeg«. 
</p>	
</div>
</div></body></html>
