---
layout:     post
title: 	    "Pharrell og Robin Thicke nægter at bøje sig i retsopgør med Marvin Gayes arvinger"
post_author:	    
post_date:	    Wed, 11 Mar 2015 16:31:12 +0100
post_site:	    politiken.dk 
post_link:	    http://politiken.dk/kultur/musik/ECE2582380/pharrell-og-robin-thicke-naegter-at-boeje-sig-i-retsopgoer-med-marvin-gayes-arvinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en udtalelse fra Pharrell Williams og Robin Thicke efter dommen på 7,4 
millioner dollar i erstatning til Marvin Gayes arvinger for plagiering lyder 
det: 
</p><p>
»Pharrell skabte 'Blurred Lines' med sit hjerte, sind og sjæl, og sangen var 
ikke taget fra nogen anden eller noget andet sted. Vi studerer dommen, 
overvejer vores muligheder, og I vil snart høre mere fra os om denne sag«. 
</p><p>
Og de to stjerners advokat Howard E. King satte i følge <a target="_blank" href="http://www.nydailynews.com/entertainment/music/marvin-gaye-daughter-speaks-court-decision-article-1.2144974">Daily 
News</a> efterfølgende tyk streg under pointen: 
</p><p>
»I har lang fra hørt det sidste i denne sag«
</p><p>
En appelsag synes altså at være på vej efter stjernerne bag forrige sommers 
frække hit 'Blurred Lines' tirsdag fik ikke bare et lille rap over fingrene, 
men et ordentligt slag. 
</p><p>
Retten i Los Angeles har dømt Robin Thicke og Pharrell Williams til at betale, 
hvad der svarer til omkring 51 millioner danske kroner i erstatning til 
Marvin Gayes arvinger for at have plagieret soullegendens 'Got To Give It 
Up' 1977. Et beløb, der rækker pænt ud over den indtjening på omkring 35 
millioner kroner, som de vurderes at have haft på hittet. 
</p><p class="art-ext-other">

</p><p/><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2118700/marvin-gayes-arvinger-aarets-sommerhit-er-et-plagiat/">Marvin Gayes arvinger: Årets 
sommerhit er et plagiat</a></p><h3>
Lytterne afgør - ikke juraen 
</h3><p>
Advokat Erik Nyborg, der er specialiseret i ophavsret, forklarer, at det i 
sager om plagiering inden for musik er svært at afgøre, hvor grænsen går 
mellem inspiration og kopi. 
</p><p>
»Det er svært at sætte grænser, hundesvært. Og det er i virkeligheden ikke 
noget, som jurister er særligt gode til, for vi er jo ikke nødvendigvis 
musikalske. Der skal musikfaglig bedømmelse til for at vurdere, om der er 
sket en krænkelse, for der findes ikke en grænse på for eksempel seks 
akkorder eller andre objektive kritierier, man kan lægge til grund for en 
vurdering. Det kan være et enkelt guirarriff, der giver grundlag for en dom 
om plagiering«. 
</p><p>
Det er dog et tydeligt tegn på, at en musiker er gået for tæt på et forlæg, 
hvis lyttere umiddelbart genkender inspirationskilden, mener han. 
</p><p>
»Hvis det er sådan, at lytteren identificerer det nye nummer med det 
oprindelige, så er der oplagt et krænkelsesproblem, for så rider man på 
skuldrene af det oprindelige nummer, og det er det overordnede kriterium, 
man må se på«. 
</p><p>
Efter dommen udtalte afdøde Marvin Gayes datter Nona Gaye, som selv sang kor 
under indspilningen af 'Got To Give It Up' og genkendte den som forlæg 
første gang, hun hørte 'Blurred Lines', i følge The Daily News: 
</p><p>
»Jeg føler mig befriet fra smerte. Det har føltes som en smertelig vittighed i 
de to år, hvor vi vidste, at vores sang var blevet kopieret, og vi ikke fik 
noget seriøst svar fra deres side. Det er vores far, det er hvad, han 
efterlod os, vores arv«. 
</p><p class="art-ext-other">

</p><p/><h3>
Inspireret af 1970'erne 
</h3><p>
Robin Thicke og Pharrell Williams skrev i deres fælles udtalelse efter dommen, 
at sagen kan få frygtelige konsekvenser for fremtidens sangskrivning. 
</p><p>
»Vi respekterer den juridiske proces, men vi er utroligt skuffede over dagens 
dom, som skaber en frygtelig præcedens for musik og kreativitet frem over«. 
</p><p>
Under afhøringen indrømmede Robin Thicke, at der er samme slags stemning i 
'Blurred Lines' og Marvin Gayes nummer. »Jeg må have været inspireret af den 
stemning, den der sen-1970'er-stemning«. 
</p><p>
I interviews forud for retstvisten har Robin Thicke direkte fortalt - blandt i 
Rolling Stone - at han var inspireret af 'Got to Give It Up', men de 
udtalelser har han efterfølgende lagt afstand til ved at forklare, at han 
var høj på smertestillende medicin og alkohol under de pågældende 
interviews. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Blurred_Lines-Song__919778y.jpg" alt="" border="0"/><span class="caption"><span class="f-img-caption">Arvinger. 
</span> Marvin Gayes datter Nona Gaye, til venstre, og hans ekskone Jan Gage svarede på pressens spørgsmål uden for retten i Los Angeles, hvor der faldt dom tirsdag i sagen om 'Blurred Lines'. Foto: AP</span></span></p><p>
Sangen blev til i studiet, hvor Pharrell og Robin Thicke i flere dage havde 
forsøgt at få ideer. På tredjedagen arbejdede Pharrell sideløbende med 
rapperen Earl Sweatshirt i et studie og popstjernen Miley Cyrus i et andet, 
før Robin Thicke dukkede op. Og det var her, han begyndte at sammensætte de 
markante rytmer til 'Blurred Lines'. 
</p><p>
»Jeg var i gang med en masse country-lignende musik med Miley«, forklarede 
Pharrell i retten, så han havde efter eget udsagn bluegrass og jodlen i 
hovedet. 
</p><p>
»Det var som at blande countrylyden med den her up-tempo groove«, fortalte han 
om tilblivelsen af 'Burred Lines'. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/roskildefestival/ECE2439202/roskilde-booker-happy-mand/">Roskilde booker 'Happy'-mand</a></p><h3>
Sam Smith indgik forlig 
</h3><p>
Sagen er seneste eksempel på, at kunstnere ofte går tæt på eller over grænsen 
mellem inspiration og plagiering. 
</p><p>
I 2014 var også den mangedobbelte Grammy-vinder Sam Smith i søgelyset, fordi 
hans nummer 'Stay With Me' <a href="https://www.youtube.com/watch?v=qkcZV97O3pw" target="_blank">minder 
rigtigt meget om</a> Tom Pettys 'I Won't Back Down'. Sagen kom dog aldrig 
for retten, da parterne indgik et forlig, sådan Tom Petty og hans 
sangskriverkollega Jeff Lynne nu også bliver krediteret for Smiths' sang og 
dermed får del i indtjeningen. Det blev resultatet selv om Sam Smith stadig 
fastholder, at ligheden mellem hans sang og Pettys fra 1989 »er helt 
tilfældig«. 
</p><p>
Herhjemme er grandprix-numre som Emmelie de Forests vindersang 'Only 
Teardrops' og Basims 'Cliche Love Song' begge blevet anklaget for at være 
plagiater - uden det dog er kommet til retslige tvister.
</p><p>
Tommy Seebach blev med hittet 'Disco Tango' beskyldt for at plagiere Rolling 
Stones' 'Paint it black' i 1979, og selveste Tjajkovskij bruger i 
'1812'-ouverturen temaet fra den franske nationalhymne 'Marseillaisen'. For 
blot at nævne få af de talrige eksempler fra musikhistorien. 
</p><h3>
Kun få eksempler i Danmark 
</h3><p>
For nogle er der ligefrem gået sport i at påvise kopiering, sampling og 
plagiering, og på sitet <a href="http://www.whosampled.com/" target="_blank">whosampled.com</a> 
kan man lytte sig igennem eksempler samlet af brugere. Men herhjemme er det 
sjældent, at den slags overdreven inspiration kommer til retsopgør. 
</p><p>
Faktisk kan Anne Sophie Gersdorff Schrøder, afdelingschef i Koda, som 
udbetaler royalties til danske komponister og musikere, kun komme i tanke om 
ganske få eksempler på dette. 
</p><p>
»Det er faktisk overraskende sjældent, at vi støder på tilfælde, hvor danske 
kunstnere ryger i sådan en tvist. Det sker et par gange om året, men ikke 
mere. Men der kan jo naturligvis være sager, som vi ikke engang hører om, 
fordi kunstnerne selv løser det, før det kommer til etablering af spærring 
for udbetaling, som er Kodas primære 'værktøj' i sådanne sager«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/Blurred_Lines-Song__919777y.jpg" alt="" border="0"/><span class="caption"><span class="f-img-caption">Stjerne. 
</span>Pharrell Williams skal optræde på Roskilde Festival den kommende sommer, men om han vil optræde med det omstridte hit 'Blurred Lines' vides ikke sikkert. Foto: AP</span></span></p>	
</div>
</div></body></html>
