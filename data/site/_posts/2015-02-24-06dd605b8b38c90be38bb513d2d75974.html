---
layout:     post
title: 	    "Hormonforstyrrende stof skal ud af solcremen"
post_author:	    
post_date:	    Tue, 24 Feb 2015 17:44:17 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/forbrugerkemi/ECE2560450/hormonforstyrrende-stof-skal-ud-af-solcremen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vores solcremer tilsættes UV-filtre for at beskytte os mod solens skadelige 
stråler. Men et UV-filter, som EU nu forbyder, gør mere end bare at 
beskytte. 
</p><p>
Det drejer sig om UV-filteret 3-Benzylidene Camphor, som mistænkes for at være 
hormonforstyrrende. 
</p><p><b class="ext-link">GUIDE</b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2287278/saadan-undgaar-du-hormonforstyrrende-stoffer/">Sådan undgår du hormonforstyrrende stoffer</a></p><p>
Normalt forbyder man ikke stoffer på baggrund af mistanke alene, men man 
fjerner 3-Benzylidene Camphor, fordi kosmetikindustrien ikke har kunnet 
bevise, at stoffet er ufarligt. Derfor træder et forbud i kraft i 2016. 
</p><p>
Miljøminister Kirsten Brosbøl er tilfreds med EU’s beslutning: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2405399/industrien-skal-selv-teste-for-hormonforstyrrende-stoffer/">Industrien skal selv teste for 
hormonforstyrrende stoffer</a></p><p>
»Det er meningen, at solcreme skal beskytte os - ikke udsætte os for skadelig 
kemi. Det er meget vigtigt for mig, at især vores børn trygt kan bruge 
solcreme uden at blive udsat for hormonforstyrrende stoffer. Derfor er jeg 
tilfreds med, at EU nu har forbudt UV-filteret«, siger Kirsten Brosbøl. 
</p><p>
Solcremer bliver ikke mindre effektive, når 3-Benzylidene Camphor 
forbydes. Der findes en række tilladte UV-filtre, der kan benyttes i stedet. 
Desuden oplyser Miljøstyrelsen, at 3-Benzylidene Camphor ikke er blandt 
de mest anvendte UV-filtre. 
</p><h3>
Ud med flere hormonforstyrrende stoffer 
</h3><p>
Kirsten Brosbøl mener desuden, at man i EU skal sætte yderligere fokus på 
hormonforstyrrende stoffer i forbrugerprodukter. 
</p><p>
Først og fremmest mener miljøministeren, at der skal opstilles klare kriterier 
for, hvornår et stof betegnes som hormonforstyrrende. På den måde vil man i 
fremtiden bedre kunne forbyde potentielt skadelige stoffer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2287026/forbrugerraad-hormonforstyrrende-stoffer-skal-helt-forbydes/">Forbrugerråd: 
Hormonforstyrrende stoffer skal helt forbydes</a></p><p>
»Arbejdet må ikke gå i stå, mens vi venter på, at EU får lavet kriterier for 
hormonforstyrrende stoffer. Denne type stoffer bekymrer mig meget, og det er 
vigtigt for mig at beskytte borgerne, indtil kriterierne er på plads«, siger 
Kirsten Brosbøll. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2449784/ingen-gaar-fri-hormonforstyrrende-stoffer-rammer-os-alle/">Ingen går fri: 
Hormonforstyrrende stoffer rammer os alle</a></p><p class=" bl-elem">
Anbefalingen fra miljøministeren lyder, at man som forbruger går efter 
kosmetikprodukter med Svanemærket. De må nemlig ikke indeholde stoffer, hvor 
man har mistanke om en hormonforstyrrende effekt. 
</p>	
</div>
</div></body></html>
