---
layout:     post
title: 	    "Dansk bjergbestiger flygtede fra lavine efter jordskælv"
post_author:	    
post_date:	    Sat, 25 Apr 2015 15:52:47 +0200
post_site:	    politiken.dk 
post_link:	    http://politiken.dk/udland/ECE2643047/dansk-bjergbestiger-flygtede-fra-lavine-efter-jordskaelv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sagen kort</h4>
<h5>
Jordskælv i Nepal</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Lørdag klokken 11:56 ramte et jordskælv Nepal. Det målte 7,9 på skalaen og 
havde epicentrum cirka 75 kilometer nordvest for hovedstaden Kathmandu. </li><li>Dødstallet er endnu ikke endeligt opgjort, men op mod tusind mennesker menes 
at være dræbt.</li><li>I Kathmandu styrtede stribevis af bygninger sammen, og folk blev fanget under 
murbrokkerne. En række templer og andre bygninger, der står på Unesco's 
liste over verdensnaturarv, er styrtet sammen.</li><li class=" bl-elem">Skælvet kunne mærkes i flere lande omkring Nepal. Både Tibet, Indien, Kina og 
Bangladesh mærkede rystelserne. Der var også omkomne i Tibet og Indien.</li></ul>
</div>
</div><p>
Den danske bjergbestiger Carsten Lillelund Pedersen reddede sig i sidste 
øjeblik i sikkerhed, da en lavine udløst af jordskælvet i Nepal rumlede ned 
over bjergsiden mod den lejr, som danskeren opholder sig i for at bestige 
Mount Everest. 
</p><p>
Verdens højeste bjerg befinder sig cirka 200 kilometer fra epicentrumet af 
jordskælvet, der har kostet op mod tusinde menneskeliv i Nepal. Skælvet 
kunne mærkes flere hundrede kilometer væk i den indiske hovedstad New Dehli 
og altså også mod øst i Himalaya-bjergkæden. Det målte 7,9 på skalaen. 
</p><h3>
Jorden rystede voldsomt 
</h3><p>
Flere bjergbestigere skriver på Twitter om laviner i det sneklædte og 
uvejsomme bjergområde, hvor der ifølge de nepalesiske myndigheder er 
omkommet mindst otte personer og såret et tocifret antal. 
</p><p>
Danskeren opholdt sig i Everest Base Camp på sydsiden af bjerget. Lejren 
består af omkring 500 telte, og han beskriver på Facebooksiden <a href="https://www.facebook.com/pages/Use-The-World/1424937741134408" target="_blank">Use 
The World</a>, hvordan han oplevede lavinen. Sammen med en rejsefælle - den 
belgiske bjergbestiger Jelle Veyt - befandt han sig lidt fra lejren, da 
jorden begyndte at ryste voldsomt, og sneen kom væltende ned ad bjergsiden. 
</p><p>
»Vi kunne ikke nå teltene«, skriver Carsten Lillelund Pedersen og uddyber, at 
han derfor søgte skjul bag en stensætning, der fungerer som et 
tilbedelsessted for hinduer. Han skriver, at lejrens sherpaer er bekymrede 
for, at mange personer kan være fanget i snemasserne i telte i en anden 
lejr, som ligger betydelig tættere på der, hvor lavinen begyndte. 
</p><h3>
Brækkede begge ben i lavinen 
</h3><p class=" bl-elem">
En af bjergbestigerne er læge, og han har omdannet spiseteltet i lejren til et 
lille hospital med brikse, hvor der er begyndt at komme tilskadekomne ind. 
Folk kommer ind med brækkede lemmer og hovedskader. Carsten Lillelund 
Pedersen beskriver, hvordan en person blev fejet væk af lavinen og brækkede 
begge ben. Flere mindre laviner har ramt området siden den første, skriver 
han. 
</p>	
</div>

</div></body></html>
