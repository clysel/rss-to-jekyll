---
layout:     post
title: 	    "Børsting: Stem på rød blok, hvis du vil have nye dagpengeregler"
post_author:	    
post_date:	    Fri, 01 May 2015 07:59:02 +0200
post_site:	    politiken.dk 
post_link:	    http://politiken.dk/indland/politik/ECE2651168/boersting-stem-paa-roed-blok-hvis-du-vil-have-nye-dagpengeregler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsminister Helle Thorning-Schmidt (S) og resten af rød blok er de rette til 
at sikre en løsning på det omstridte dagpengesystem. 
</p><div class="art-quote article-box">
<p class="quote"/>
<blockquote>
<p class="quote-txt">
Og vi ved, hvem der vil sikre, at der kommer en ny løsning på situationen om 
dagpengene
</p>
<p class="sender">
Harald Børsting, formand for LO 
</p>
</blockquote>
</div><p>
Sådan lyder det fra LO's formand, Harald Børsting, der i sin 1. maj-tale 
fremhæver, at et nyt dagpengesystem bør bygge på de ni principper, som LO i 
samarbejde med FTF har spillet ud med. </p><p>
»Venner, vi kender forskellen på rød og blå blok. Vi ved, hvem der vil gøre 
noget for lønmodtagerne. Vi ved, hvem der vil sikre vækst, investeringer og 
job. Vi ved hvem, der vil sikre uddannelse og efteruddannelse«. 
</p><p>
»Og vi ved, hvem der vil sikre, at der kommer en ny løsning på situationen om 
dagpengene«, siger Harald Børsting. 
</p><p><b class="ext-link">THORNINGS 1. MAJ-TALE </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Der kommer ikke et fikst og 
færdig dagpengeforslag</a></p><p>
Statsminister Helle Thorning-Schmidt har tidligere fastslået, at hun ønsker et 
nyt dagpengesystem, hvor færre fremover opbruger deres dagpengeret. 
</p><h3>
Thorning flugter med LO og FTF 
</h3><p>
I sin 1. maj-tale lagde hun lidt til med budskabet om, at reglerne for 
genoptjening ikke fungerer godt nok og derfor skal »nytænkes«. 
</p><p>
I en mail til socialdemokratiske folketingsmedlemmer forud for 1. maj fastslog 
Thorning samtidig, at lønmodtagerne skal have incitament til at tage kortere 
ansættelser, så det kan betale sig for dagpengemodtagere at tage et job 
uanset længde. 
</p><p><b class="ext-link">LÆS NYHED</b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer dagpengeudspil 
med indrømmelser</a></p><p>
Det flugter med principperne hos LO og FTF. 
</p><div class="art-quote article-box">
<p class="quote"/>
<blockquote>
<p class="quote-txt">
Det er godt, at hun fokuserer på genoptjening og forlængelse af dagpengeretten
</p>
<p class="sender">
Dennis Kristensen, formand for FOA 
</p>
</blockquote>
</div><p>
LO og FTF har i deres udspil til et nyt dagpengesystem blandt andet lagt vægt 
på, at langt færre fremover skal opbruge deres dagpengeret. At det bliver 
nemmere at genoptjene dagpengeretten, at reglerne bliver mere 
gennemskuelige. </p><p>
Og at det gøres attraktivt at tage kortvarige og atypiske job. 
</p><h3>
FOA roser også 
</h3><p>
Også fra FOA høster Helle Thorning-Schmidt ros for sin udmelding om 
genoptjeningskravet til dagpenge. 
</p><p>
»Det er godt, at hun fokuserer på genoptjening og forlængelse af 
dagpengeretten, når man får kortere beskæftigelse - eksempelvis vikariater - 
men der er brug for også at gøre noget ved den periode, man ved start på 
arbejdsmarkedet skal igennem«, <a href="https://www.facebook.com/photo.php?fbid=10153512232167580&amp;set=a.10150096979802580.285883.628892579&amp;type=1&amp;theater" target="_blank">skriver 
formand Dennis Kristensen på Facebook</a> . 
</p><p>
Han kalder udmeldingen »rigtigt glædelig« og indrømmer, at han måtte ændre et 
afsnit i sin 1. maj-tale, hvor han efterlyste en konkret dagpengemelding fra 
statsministeren inden valget. 
</p><h3>
Ikke flere penge på dagpenge 
</h3><p>
Men selvom Thorning har løftet lidt af sløret for Socialdemokraternes 
dagpenge-planer, afliver hun alle drømmerier i fagbevægelsen og hos SF og 
Enhedslisten om at komme tilbage til noget, der minder om det gamle 
dagpengesystem, hvor genoptjeningsperioden var seks måneder og 
dagpengeperioden fire år. 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2648268/overblik-her-taler-toppolitikerne-1-maj/">Her taler toppolitikerne 1. maj</a></p><p>
Helle Thorning-Schmidt fastslår nemlig, at en ny S-ledet regering ikke vil 
bruge flere penge på dagpengesystemet. Men andre ord bliver der ikke flere 
penge end dem, som det nuværende udskældte dagpengesystem koster. 
</p><p class=" bl-elem">
Dermed skal der findes besparelser andre steder i dagpengesystemet, hvis 
eksempelvis genoptjeningsperioden skal halveres, som fagbevægelsen ønsker. 
</p>	
</div>

</div></body></html>
