---
layout:     post
title: 	    "Nyt jordskælv i Nepal: Folk var lige begyndt at flytte ind i deres huse igen"
post_author:	    
post_date:	    Tue, 12 May 2015 12:49:48 +0200
post_site:	    politiken.dk 
post_link:	    http://politiken.dk/udland/ECE2666173/nyt-jordskaelv-i-nepal-folk-var-lige-begyndt-at-flytte-ind-i-deres-huse-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
NEPAL SKÆLVER</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00935/Nepal_Earthquake_935710w.jpg" alt="" border="0"/><span class="caption"><span class="f-img-caption">Ødelæggelser 
</span>i Kathmandu. Foto: AP/Niranjan Shrestha</span></span></p><p><b>Lørdag 25. april</b> ramte et jordskælv med en styrke på 7,8 i Nepal. 
</p><p>
Det <b>kostede 8.000 mennesker livet </b>og sårede omkring 18.000.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Nepal-Jordsk_lv-300_931793a.gif" alt="" border="0"/></span></p><p><b>Skaderne</b> var enorme: Huse i hovedstaden Kathmandu og i landsbyer landet 
over kollapsede eller blev begravet af jordskred. 
</p><p>
På grund af den dårlige infrastruktur i landet viste det sig hurtigt <b>vanskeligt 
at få hjælpen frem</b> til de mennesker, hvis hjem var ødelagte. 
</p><p class=" bl-elem"><b>Tirsdag 12. maj</b> ramte endnu et skælv - denne gang med en styrke på 7,3. 
</p>
</div>
</div><p>
Utryghed og ængstelse. 
</p><p>
Sådan beskriver øjenvidner situationen i Nepal, efter endnu et jordskælv har 
rystet landet og sendt tankerne et par uger tilbage i tiden, hvor landet 
senest blev ramt af et voldsomt skælv, der kostede over 8.000 mennesker 
livet. 
</p><p>
Det jordskælv, der i dag har ramt landet, målte 7,3 på Richterskalaen, og 19 
personer er indtil videre bekræftet omkommet. Derudover er 981 personer 
såret. I Indien, hvor skælvet også kunne mærkes, og et hus kollapsede, har 
to personer mistet livet. 
</p><p>
»Det var et meget kraftigt jordskælv. Jeg sad og arbejdede i en stor 
kontorbygning, og alle løb med det samme ud af bygningen. Alle var i chok, 
og flere begyndte at græde. Mange af de lokale medarbejdere tog hjem for at 
se, om deres pårørende er i live, og om deres huse stadig står«, siger den 
norske nødhjælpsarbejder Britt Celinem til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2665963/endnu-et-voldsomt-jordskaelv-rammer-nepal/">Endnu et voldsomt jordskælv 
rammer Nepal</a></p><p>
Hun befinder sig i en mindre by lidt uden for hovedstaden Kathmandu. 
Jordskælvet ramte 83 kilometer fra hovedstaden og havde epicenter ved foden 
af Mount Everest 19 kilometer under jordens overflade. 
</p><p>
»Jeg har ikke overblik over, hvor mange skader det nye jordskælv har lavet, 
men jeg er meget bekymret. De seneste dage var mange begyndt at flytte ind i 
deres huse igen, selv om der var store revner i husene fra det første 
jordskælv. Jeg frygter, at nogle af de huse måske nu er styrtet sammen«, 
siger Britt Celinem. 
</p><h3>
Folk er rædselsslagne 
</h3><p>
Niels Hjortdal, programkoordinator for Danida i Nepal, er i øjeblikket i 
Kathmandu, hvor han mærkede jordskælvet. 
</p><p>
»Det var kraftigt nok til at gøre folk rædselsslagne, og den smule ro, der var 
kommet, er afløst af utryghed og ængstelse. Bygninger, der i forvejen var 
beskadiget, fik endnu et gok, og mange må være styrtet sammen«, skriver han 
i en mail til Politiken. 
</p><p>
Han har mærket flere efterskælv, fortæller han, og ifølge USA's Geologiske 
Tjeneste (USGS) målte det hidtil kraftigste 6,3 på richterskalaen. 
</p><p>
»Vi er blevet opfordret til at holde os på åbne pladser, og der har været seks 
til otte efterskælv, som kan mærkes på undergrunden og ses på antennen på 
vores kontor. Alle forsøger at få kontakt til familiemedlemmer for at få 
vished om deres skæbne«, skriver han. 
</p><p>
Han fortæller videre, at flere af de bygninger, der blev beskadiget ved det 
seneste jordskælv, nu er styrtet sammen. 
</p><h3>
Bygningskollaps og støvskyer 
</h3><p>
Efter jordskælvet i april blev Nicolai Rauhe Kristensen sendt til Kathmandu 
som teamleder for Beredsskabsstyrelsen. Han fortæller til Ritzau, at der 
ikke umiddelbart er store synlige skader i hovedstaden. 
</p><p>
»Men i landsbyen, hvor mine kollegaer fra Beredskabsstyrelsen befinder sig, 
melder de om bygningskollaps, store støvskyer og flere sårede som følge af 
efterskælvet«, siger han og understreger, at alle kollegaerne er i 
sikkerhed. 
</p><p>
På Twitter beretter flere øjenvidner om store menneskemængder på åbne pladser. 
Nogle steder gør folk sig allerede nu klar til at sove under åben himmel, 
fordi de ikke tør opholde sig indendørs. Reporter på Channel NewsAsia var i 
lufthavnen i Kathmandu, da jorden begyndte at ryste, og han filmede, hvordan 
folk flygtede ud af bygningen. 
</p><p/><p>
Den danske ambassade i Nepal arbejder i øjeblikket på at danne sig et overblik 
over de danskere, der befinder sig i Nepal, men indtil videre er det 
begrænset med oplysninger. 
</p><p>
»Vi ved ikke nøjagtigt, hvor mange danskere der er i landet, men de fleste 
rejste efter det første jordskælv for nogle uger siden. Så dem der er 
tilbage, regner vi med snart at have et overblik over«, siger den fungerende 
ambassadør i Nepal, Gert Meinecke, til Ritzau. 
</p><p>
På kortet herunder kan du se alle jordskælv over 4,5 i regionen gennem den 
seneste måned, og billedet er meget klart: Nepal har været særdeles hårdt 
ramt. 
</p><p class="art-ext-other">

</p><p/><p class=" bl-elem"><b>Kort: </b>Kristian Jensen. 
</p>	
</div>

</div></body></html>
