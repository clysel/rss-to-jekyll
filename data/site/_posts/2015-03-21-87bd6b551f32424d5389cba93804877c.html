---
layout:     post
title: 	    "Ukendt lillesøster kaster nyt lys over Karen Blixen"
post_author:	    
post_date:	    Sat, 21 Mar 2015 21:39:35 +0100
post_site:	    politiken.dk 
post_link:	    http://politiken.dk/kultur/boger/ECE2597957/ukendt-lillesoester-kaster-nyt-lys-over-karen-blixen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks legendariske eventyrer, helten fra 1864, kaptajn Dinesen, levede 
stærkt og døde mystisk, da han hængte sig 28. marts 1895 for altså næsten 
120 år siden. Men først nu er motivet bag det selvmord, der kom til at 
betyde så meget for Danmarks største <i>storyteller,</i> Karen 
Blixen, opklaret. 
</p><p>
»Wilhelm Dinesen, der var noget af en forfører, havde lovet sin puritanske 
svigermor, ’Mama’ Mary Lucinde Westenholz, at han ville holde sig på måtten 
efter indgåelsen af ægteskabet med hendes datter Ingeborg«, siger historiker 
Tom Buk-Swienty, der efter fem års research har gravet historien frem: »Men 
det løfte holdt han ikke, og dermed er den gåde, der har hvilet over hans 
selvmord, og som kastede en mørk skygge over hans familie, løst«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2081661/tom-buk-swienty-skriver-faengslende-bog-om-karen-blixens-far/">Tom Buk-Swienty skriver 
fængslende bog om Karen Blixens far</a></p><p>
Det var altså skamfølelse, der skubbede Wilhelm Dinesen det sidste stykke. Da 
han hængte sig, var Anna Rasmussen, en ung tjenestepige hos den moralsk 
anlagte svigerfamilie, seks måneder henne og synligt gravid, mener 
historikeren. 
</p><h3>
Først sikker nu 
</h3><p>
I sit prisbelønnede tobindsværk om kaptajn Dinesen berør Tom Buk-Swienty sin 
hypotese om affærens betydning og det barn, der kom ud af det. Men først nu 
er han sikker: 
</p><p>
»Karen Blixen havde en hemmeligholdt lillesøster. Else Ulla Elida Spange, som 
hun hed, var fuldt vidende om, at hendes far var kaptajn Dinesen, og at hun 
havde tre søstre og to brødre på Rungstedlund. De vidste til gengæld intet 
om hendes eksistens«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2383562/karen-blixen-frikendes-for-racisme/">Karen Blixen frikendes for 
racisme</a></p><p>
Det var oplysninger fra en advokat Ole Brøns, der fik historien til at falde 
på plads. Til Politiken fortæller Ole Brøns, at han i forbindelse med Elida 
Spanges testamente mødte hende i 1976 i hendes store lejlighed i Malmøgade i 
København. Hun var adopteret, og her i barndomshjemmet havde hun boet hele 
sit liv. 
</p><p>
»Frøken Spange fortalte, at hun var datter af kaptajn Dinesen og dermed 
halvsøster til Karen Blixen, og jeg husker, at jeg med det samme tænkte Ja, 
selvfølgelig er hun Karen Blixens søster, det kan tydeligt ses. Det var ikke 
noget, jeg skulle bringe videre, og det har jeg heller ikke gjort før nu, 
hvor jeg bliver spurgt«, siger Ole Brøns, der i dag er 80 år og pensioneret. 
</p><p>
Wilhelm Dinesens ’uægte’ datter blev født i dølgsmål 30. juni 1895 og var 
altså ti år yngre end sin berømte søster. Hun døde 8. juli 1982 – så ensom, 
at eventuelle pårørende måtte efterlyses. Ingen meldte sig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2437190/levende-biografi-om-kendt-krigsveteran-tilbyder-ny-teori-om-gaadefuldt-selvmord/">Levende biografi om kendt 
krigsveteran tilbyder ny teori om gådefuldt selvmord</a></p><p>
»Tilbage står denne sørgelige skæbnehistorie, i bedste Blixen-stil om Elida 
Spanges liv i skyggen. Hendes historie fortjener at blive fortalt og hun 
posthumt at komme ’hjem’ til Rungstedlund«, siger Tom Buk-Swienty. 
</p><h3>
Repræsenterer ’bastarden’
</h3><p>
Blixen-ekspert Lasse Horne Kjældgaard, professor ved institut for kultur og 
identitet på RUC vurderer, at afsløringen er »en verdensnyhed«. 
</p><p><i class=" bl-elem">Men har opdagelsen relevans i forhold til læsningen af Karen Blixens 
forfatterskab?</i></p><p>
»Det er unægtelig interessant, hvordan spørgsmålet om ægte og uægte børn 
rumsterer i Blixens forfatterskab. Hele spørgsmålet om, hvad der udgør et 
menneskes identitet og familiens rolle står helt centralt«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2383394/knagende-god-afhandling-giver-fornyet-indsigt-i-blixens-verden/">Knagende god afhandling giver 
fornyet indsigt i Blixens verden</a></p><p>
Karen Blixen Museets direktør Catherine Lefebvre er enig: 
</p><p>
»Det er jo interessant at konstatere, at denne nye ’Blixen-fortælling’ kan 
have ligget immanent i Karen Blixens bevidsthed. Det bliver spændende at 
følge en litteraturhistorisk læsning af de nye oplysninger i kommende 
Blixen-tolkninger«. 
</p><p>
Tom Buk-Swienty mener også, at Elida Spanges liv fortjener at blive set, fordi 
hun repræsenterer ’bastarden’. 
</p><p class=" bl-elem">
»Der har været titusinder af hendes slags. På den måde er Karen Blixens 
ukendte søster repræsentant for et stykke vigtig social- og kulturhistorie«. 
</p>	
</div>
</div></body></html>
