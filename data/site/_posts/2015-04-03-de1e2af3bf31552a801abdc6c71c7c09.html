---
layout:     post
title: 	    "Nyt album fra Frank Zappa er også det sidste"
post_author:	    
post_date:	    Fri, 03 Apr 2015 19:08:57 +0200
post_site:	    politiken.dk 
post_link:	    http://politiken.dk/kultur/musik/ECE2615919/nyt-album-fra-frank-zappa-er-ogsaa-det-sidste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mere end 20 år efter hans død sendes det sidste album fra rock- og 
multimusikeren Frank Zappa på gaden, oplyser hans familiestiftelse. 
</p><p>
Der er allerede ved at blive afgivet bestillinger på 'Dance Me This', der 
er Zappas album nummer 100. 
</p><p>
Musikerens officielle hjemmeside lagde nyheden på nettet 1. april, og det fik 
mange til at gætte på, at der var tale om en aprilsnar. Men familien 
bekræfter, at albummet handles nu og vil blive sendt ud til køberne i juni. 
</p><p>
Zappa, der døde i 1993 af prostatakræft, havde nævnt albummet inden sin død og 
havde fortalt, at der på numrene bruges et synclavier - en syntheziser fra 
1970'erne - og at det i overensstemmelse med titlen indeholder dansemusik. 
</p><p>
Siden Zappas død har familiestiftelsen nærmest hvert år udgivet et nye album 
med musikeren og hans band, Mother of Invention. 
</p><h3>
En hård og eksperimenterende rockmusiker 
</h3><p>
Zappa var en populær skikkelse i den californiske modkultur, men han var ikke 
altid på bølgelængde med tidens hippier og flippere og deres narkoforbrug. 
</p><p>
Han blev ofte beskrevet som en hård og eksperimenterende rockmusiker, men der 
var i hans værker også inspiration fra jazz og samtidige klassiske 
komponister. 
</p><p class=" bl-elem">
Han gjorde sig kendt som en kompromisløs fortaler for ytringsfrihed, og en af 
hans største fans var den senere tjekkoslovakiske præsident, Vaclav Havel, 
som - uofficielt - gjorde ham til sit lands kulturambassadør efter 
kommunismens fald. 
</p>	
</div>

</div></body></html>
