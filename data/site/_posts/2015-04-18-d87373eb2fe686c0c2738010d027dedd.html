---
layout:     post
title: 	    "Sådan ser pladesamlernes ønskeliste ud"
post_author:	    
post_date:	    Sat, 18 Apr 2015 11:39:27 +0200
post_site:	    politiken.dk 
post_link:	    http://politiken.dk/kultur/musik/ECE2633402/saadan-ser-pladesamlernes-oenskeliste-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Ti udenlandske:
</h3><p><b>1. Foo Fighters: ’Songs From The Laundry Room’.</b> Årets 
Record Store Day-ambassadør, Dave Grohl, lægger selv for med en 10"-vinyl-udgivelse, 
der indeholder en lille håndfuld Foo Fighters’ sange. 
</p><p><b>2. Courtney Barnett: ’Kim's Caravan’/’Close Watch’.</b> 
En 12"-vinyl, hvor A-siden er hentet fra Barnetts aktuelle album, 
’Sometimes I Sit and Think and Sometimes I Just Sit’, mens B-siden er en 
coverversion af Velvet Undergrounds John Cales ’Close Watch’.
</p><p><b>3. Brian Eno: ’My Squelchy Life’. </b>Albummet, som Brian Eno 
trak tilbage kort før dets udgivelse i 1991. 
</p><p><b>4. Sun Ra: ’Planets of life or Death: Amiens ’73’’.</b> 
En hel koncert-lp med den spirituelle jazzastronaut Sun Ra og hans Arkestra 
fra en søndag eftermiddag i den franske by Amiens i 1973.
</p><p><b>5. Doug Hream Blunt: ’Gentle Persuasion (remiks)’.</b> Efter 
succesen med at genopdage nigerianske William Onyeabors glemte electro 
psych-sange fra 1970’erne er David Byrnes pladeselskab, Luaka Bop, i gang 
med at relancere Doug Hream Blunt. Vi taler sovekammerboogie fra 1980’erne. 
</p><p><b>6. White Stripes: ’Get Behind Me Satan’.</b> Den store 
vinylentusiast Jack White er på banen igen i år. Denne gang med en 
genudgivelse af albummet ’Get Behind Me Satan’ i både rød og hvid vinyl. 
Naturligvis.
</p><p><b>7. Father John Misty: ’I Love You Honeybear’.</b> Titelnummeret 
på Father John Mistys seneste kærlighedsbrusende og tvistede album, ’I Love 
You, Honeybear’ udgives som 7"-vinyl – men i en akustisk version 
og trykt i rødt vinyl formet som et hjerte.
</p><p><b>8. Red House Painters: ’Red House Painters’.</b> Under navnet 
Red House Painters udgav Sun Kil Moon alias den amerikanske gnavpot Mark 
Kozelek i 1990’erne sine intense og personlige sange. De fire plader i det 
navn udgives samlet – i bronzefarvet vinyl.
</p><p><b>9. J Dilla: ’Fuck the Police’.</b> Frem til sin død i 2006 var 
J Dilla en af de mest toneangivende producere inden for hiphop. I stil med 
Kanye West i dag. Nu genudgives hans 2001-single ’Fuck the Police’ på vinyl 
formet som et ovalt politiskilt og skriver sig dermed ind i det aktuelle 
spændingsforhold mellem politik og den afroamerikanske befolkning.
</p><p><b>10. Metallica: ’No Life ’til Leather’.</b> Metallica har 
gravet det 1982-demobånd frem, ’No Life ’til Leather’, der lå til grund for 
debutalbummet, ’Kill ’Em All’, og udgiver det så tæt på originalen som 
muligt, nemlig som et kassettebånd. 
</p><h3>
Tre Danske:
</h3><p><b>1. Kim Larsen &amp; Kjukken: ’Ind i mørket’.</b> Kim 
Larsens sang til Erik Clausen-filmen ’Mennesker bliver spist’ udgives i et 
mindre, nummeret oplag
</p><p><b>2. Steppeulvene: ’Du skal ud, hvor du ikke kan bunde’. </b>I 
året, hvor ’Hip’ er blevet genoptrykt på vinyl, genudgives denne yderst 
sjældne 7"-single, der har været et eftertragtet samlerobjekt i 
mange år, i 500 nummererede eksemplarer.
</p><p class=" bl-elem"><b>3. Baby In Vain/Electric Elephants: ’The One Eye Only’.</b> En 
10"-split-ep med fire helt nye sange. To fra Baby In Vain, to fra 
Electric Elephants. Udgives på 300 stykker gennemsigtig vinyl.
</p>	
</div>

</div></body></html>
