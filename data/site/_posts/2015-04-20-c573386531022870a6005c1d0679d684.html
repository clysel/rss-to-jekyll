---
layout:     post
title: 	    "Historisk: Engang kunne du flyve uden sikkerhedskontrol"
post_author:	    
post_date:	    Mon, 20 Apr 2015 19:24:58 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2635539/historisk-engang-kunne-du-flyve-uden-sikkerhedskontrol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag har København haft en lufthavn i 90 år. 
</p><p>
20. april 1925 kunne passagerer begynde at flyve fra en terminal, der hed 
’Træslottet’. Det var får, der klippede græsset på den bane, som flyene 
brugte til afgang og landing. 
</p><p>
Først i 1939 fik lufthavnen forhold, der minder om dem, man kender i dag. 
Nemlig i form af Vilhelm Lauritzen-terminalen, der stadig bruges ved 
statsbesøg og store begivenheder som klimatopmødet i København i 2009. 
</p><h3>
Uskyld virker helt fremmed i dag 
</h3><p>
Luftfarten har været gennem en kolossal udvikling i de 90 år, der er gået, 
siden København fik en rigtig lufthavn. 
</p><p>
Helt op til 1970’erne var luftfarten præget af en uskyld, der virker totalt 
virkelighedsfjern i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2579909/lufthavn-tilbyder-sove-skaller-til-traette-rejsende/">Lufthavn tilbyder sove-skaller 
til trætte rejsende </a></p><p>
Op til omkring 1970 var der ikke krav om, at man skulle vise personlig id til 
en flyvetur. Man kunne også tage bagage med, som ikke tilhørte én selv. 
</p><h3>
Et hav af stramninger 
</h3><p>
Siden er der kommet et hav af stramninger, og for nutidens unge rejsende kan 
det måske virke absurd, at man engang kunne stige ind i et fly uden egentlig 
sikkerheds- eller identitetskontrol. 
</p><p>
Politiken har herunder fundet en række årstal, som på forskellig vis har sat 
aftryk i luftfartsbranchen: 
</p><p><b>1931:</b> Første flykapring fandt sted i Peru. En pilot med et Ford 
Tri-Motor-fly blev tilbageholdt i 10 dage af en revolutionær gruppe. Piloten 
nægtede at flyve dem nogen steder hen. Efter 10 dage blev der fundet en 
fredelig løsning på kapringen. 
</p><p><b>1952:</b> Første jetdrevne passagerfly gik på vingerne i England, et De 
Havilland DH 106 Comet. Det kunne flyve op til 740 km/t og havde plads til 
maks. 44 passagerer. Der blev bygget 114 eksemplarer. 
</p><p><b>1969:</b> Overlydsflyet Concorde gennemførte sin første flyvning. 
</p><p><b>1970:</b> Jumbojetten Boeing 747 gennemførte første ruteflyvning fra New 
York til London. 
</p><p><b>1971:</b> United Airlines i USA var første selskab, der indførte et 
ikke-rygerområde i flyene. Den amerikanske advokataktivist Ralph Nader havde 
i årevis krævet rygeforbud, men flyselskaberne strittede voldsomt imod. 
</p><p><b>1988: </b>Generelt rygeforbud indføres på alle amerikanske flyvninger på 
under to timer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2505114/lufthavnstjek-god-sikkerhedskontrol---daarlig--wifi/">Lufthavnstjek: God 
sikkerhedskontrol - dårlig wi-fi</a></p><p><b>1988: </b>Angrebet på Pan Am-flyet, der styrtede ned over Lockerbie i 
Skotland, medførte i den kommende tid elektronisk scanning af al indtjekket 
bagage ved flyvninger i USA, Europa og Mellemøsten. Desuden blev det et 
krav, at bagagens ejermand skulle være med på samme fly som bagagen. 
</p><p><b>2001:</b> Sikkerhedskontrollen i lufthavne skærpes efter terrorangrebet i 
New York 11. september. 
</p><p><b>2005:</b> Kastrup Lufthavn står klar med teknik, der gør det muligt for 
passagererne selv at printe boardingkort i lufthavnen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2621578/superjumboen-byder-paa-uanet-luksus/">Superjumboen byder på uanet 
luksus</a></p><p><b>2007:</b> Forbud mod de fleste væsker om bord i flyet. Det skyldes et 
terrorforsøg fra en person med eksplosive stoffer i skoene. Han ville 
sprænge et fly fra Paris til Miami i luften. 
</p><p><b>2011:</b> Norwegian begynder at indføre wi-fi i deres flyflåde. Ingen andre 
flyselskaber i Europa kan tilbyde noget tilsvarende. Norwegians direktør 
Bjørn Kjos sagde ved lanceringen, at det i starten skulle være gratis, men 
senere ville der komme betaling. Det er dog aldrig sket. 
</p><p><b>2012:</b> Billund Lufthavn gør det muligt at printe boardingkort og 
bagagesedler derhjemme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2467710/lufthavnens-overvaagning-ser-det-meste-hjemloese-boede-i-juletrae/">Lufthavnens overvågning ser 
det meste: Hjemløse boede i juletræ</a></p><p><b>2013:</b> Lufthavnen i Kastrup indfører selvbetjening ved kontrol af 
boardingkort i sikkerhedskontrollen. 
</p><p class=" bl-elem"><i class=" bl-elem">Kilder: Diverse lufthavnes hjemmesider, wikipedia, Politiken, FAA m.fl. </i></p>	
</div>

</div></body></html>
