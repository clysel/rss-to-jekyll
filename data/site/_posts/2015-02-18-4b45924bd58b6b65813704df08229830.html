---
layout:     post
title: 	    "Schalke 04: Disciplinen skaber håb trods problemer"
post_author:	    
post_date:	    Wed, 18 Feb 2015 17:53:37 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551938/schalke-04-disciplinen-skaber-haab-trods-problemer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Første sæson med Roberto Di Matteo i spidsen for Schalke 04 har været en 
blandet oplevelse, siden italieneren overtog roret i oktober. 
</p><p>
Så sent som i weekenden tabte holdet til Eintracht Frankfurt, men den tyske 
storklub er på fjerdepladsen i ligaen. 
</p><p>
Heller ikke i gruppespillet har præstationerne været overbevisende. En kneben 
1-0-sejr mod upåagtede NK Maribor fik med nød og næppe tyskerne videre fra 
gruppen, og nu venter så mægtige Real Madrid, der i sidste års 1/8-finaler 
fejede Schalke af banen med sammenlagt 9-2. 
</p><h3>
Træneren har vundet Champions League
</h3><p>
Schalke-fans kan dog finde lidt håb i Di Matteos historik i netop de 
afsluttende faser af verdens fineste klubturnering. I foråret 2012 overtog 
italieneren et kriseramt Chelsea-hold og førte dem højst uventet til 
klubbens første Champions League-trofæ nogensinde – bl.a. efter sejre over 
storhold som Barcelona og Bayern München. 
</p><p>
At forvente en gentagelse af den bedrift er nok på den optimistiske side, men 
især Di Matteos defensive disciplin kunne godt gå hen og gøre det svært for 
Real Madrids forsvarende Champions League-mestre. 
</p><ul class=" bl-elem"><li><b>Senest:</b> Skuffende nederlag på 1-0 til midterklubben Eintracht Frankfurt. 
7 point i de seneste 5 kampe. </li><li><b>Gruppespillet: </b>Fik på yderste mandat en 2.-plads efter en vital 
sejr på sidste spilledag. Tabte undervejs 5-0 til Chelsea. </li><li class=" bl-elem"><b>Hjemme:</b> Nummer 4 og en del af et 4 hold stort subtopfelt under Wolfsburg 
og Bayern München.</li></ul></div>
</div></body></html>
