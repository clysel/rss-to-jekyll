---
layout:     post
title: 	    "Svenske medier: Dansk mand anholdt med våben i Göteborg"
post_author:	    
post_date:	    Fri, 20 Mar 2015 18:59:15 +0100
post_site:	    politiken.dk 
post_link:	    http://politiken.dk/udland/ECE2597635/svenske-medier-dansk-mand-anholdt-med-vaaben-i-gteborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Svensk politi anholdt i nat tre mænd i Göteborg, efter at den bil, de kørte i, 
blev stoppet. 
</p><p>
I bilen fandt politiet våben, og de tre er nu mistænkt for grov overtrædelse 
af våbenloven, bekræfter svensk politi over for flere svenske medier, 
herunder Aftonbladet og Expressen. 
</p><p>
Begge aviser skriver, at en af de anholdte er en 27-årig dansk statsborger, 
der ifølge medierne er dømt for flere lovovertrædelser tidligere. 
</p><p>
Endnu har politiet ikke officielt koblet anholdelserne til skudepisoden i den 
svenske by i onsdags, hvor to unge mænd blev dræbt. Men politiet vil heller 
ikke udelukke en forbindelse. 
</p><p>
»Vi udelukker ikke, at trioen kan have forbindelser til mordforsøget på 
Hisingen. Når tre mænd kører rundt i en bil med våben på sig, kan der være 
noget i det, som kan være interessant for os. Men endnu har vi ikke lykkes 
med at finde sammenhængen«, siger politiets talsmand Björ Blixter til <a href="http://www.aftonbladet.se/nyheter/article20500624.ab" target="_blank">aftonbladet.se</a>. </p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Flere_personer_skud_922655y.jpg" alt="" border="0"/><span class="caption"><span class="f-img-caption">FOTO: 
</span>AP</span></span></p><h3>
Aftonbladet: De to øvrige anholdte er 20 og 18 år 
</h3><p>
Anholdelsen af de tre mænd fandt sted mindre end et døgn efter, at bevæbnede 
mænd i onsdags affyrede adskillige skud med Kalasjnikov-geværer på en 
restaurant på Vårväderstorget i Göteborg. 
</p><p>
Skudangrebet, der foruden de to dræbte også sendte otte personer på 
hospitalet, menes at have relationer til bandemiljøet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2596240/skyderiet-i-gteborg-gerningsmaend-filmede-ofre-med-mobiltelefoner/">Skyderiet i Göteborg: 
Gerningsmænd filmede ofre med mobiltelefoner </a></p><p>
Ifølge svenske medier er politiets teori, at det primære mål for skyderiet var 
en 25-årig mand, der betragtes som en fremtrædende figur i det kriminelle 
miljø i Bispegården, der er et socialt boligbyggeri i området. 
</p><p>
Ifølge Aftonbladet er de to øvrige anholdte hendholdsvis 20 og 18 år. Den ene, 
den ældste af de to, er tidligere blevet dømt for grov overtrædelse af 
våbenloven. Det var i 2014, hvor han fik fem måneders fængsel. 
</p><h3>
Politiet afviser over for Ekstra Bladet at bekræfte, at en dansker er anholdt 
</h3><p>
Ifølge den svenske avis Expressen er den anholdte dansker tidligere dømt for 
narkosmugling. Det skriver <a href="http://www.expressen.se/gt/narkotikasmugglare-en-av-de-tre-anhallna/" target="_blank">Expressen</a>. </p><p>
Han fik ifølge avisen to et halvt års fængsel i 2011. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2594131/skyderi-i-gteborg-to-personer-draebt-og-op-mod-15-saarede/">Skyderi i Göteborg: To 
personer dræbt og op mod 15 sårede</a></p><p>
Over for Ekstra Bladet siger Thomas Fuxborg, der er talsmand for politiet i , 
at han ikke kan bekræfte, at en af de anholdte er dansk statsborger. 
</p><p class=" bl-elem">
»Det er ikke nogen oplysninger, som vi er gået ud med. Det vil jeg desværre 
ikke kommentere, siger Thomas Fuxborg til <a href="http://ekstrabladet.dk/112/27-aarig-dansker-anholdt-med-skydevaaben-i-goteborg/5490962" target="_blank">Ekstra 
Bladet</a>. 
</p>	
</div>
</div></body></html>
