---
layout:     post
title: 	    "Gigantisk vindmøllepark på 2,4 GW får grønt lys i Nordsøen"
post_author:	    Sanne Wittrup
post_date:	    Wed, 18 Feb 2015 11:48:39 +0000
post_site:	    ing.dk 
post_link:	    http://ing.dk/artikel/gigantisk-vindmoellepark-paa-24-gw-faar-groent-lys-i-nordsoeen-174202
---
<html><body><div><section class="body"><p>Med en dugfrisk godkendelse fra de britiske myndigheder kan fire store energiselskaber nu gå videre frem mod bygningen af det, der til den tid bliver verdens største havmøllepark, beliggende på Dogger Banke i Nordsøen.</p>
			<p><a href="http://www.statkraft.com/globalassets/documents/en/media/forewind_general-factsheet_february-2015.pdf">Projektet</a>, som hedder Dogger Bank Creyke Beck, er på intet mindre end 2,4 GW, fordelt på etape A og B med tilsammen op til 400 vindmøller. Effektmæssigt svarer det til seks Anholtparker.</p>
			
			<p>Parkerne vil årligt kunne producere 8 TWh  – svarende til en fjerdedel af det danske elforbrug – eller fem procent af det britiske elforbrug.</p>
			<p><figure class="plugin full"><img src="http://ing.dk/sites/ing/files/styles/article_inline/public/doggerbank_0.png?itok=AO5eN0B4" alt=""/><figcaption>Området på Dogger Banke, hvor gigant-parken på 2,4 GW skal bygges. </figcaption></figure></p>
			<p>Ifølge planen skal byggeriet af første etape starte i 2017, og den første strøm produceres her fra 2018.</p>
			<p>De fire selskaber bag projektet er tyske RWE, skotske SSE, norske Statkraft og norske Statoil, samlet i selskabet <a href="http://www.forewind.co.uk/">Forewind</a>. Statoil er et af de selskaber, som er prækvalificeret til at byde på den danske Horns Rev 3 havmøllepark.</p>
			
			<p>Ved annoncering af godkendelsen i går lagde den britiske klima- og energiminister, Ed Davey, stor vægt på kæmpeprojektets betydningen for lokalområdet:</p>
			<p>»Dette er en stor saltvandsindsprøjtning til Yorkshire og Humberside. Projektet har potentiale til at skabe hundredvis af grønne job og strøm til op til 2 millioner hjem,« sagde han.</p>
			<p>Ifølge Forewinds egne beregninger vil projektet skabe 4750 nye job og tilføre den britiske økonomi 15,4 mia. kroner.</p>
			<p>Havmøllerne skal som nævnt bygges på det relativt lavvandede Dogger Banke – i en afstand af minimum 131 kilometer fra den britiske østkyst, hvor vanddybderne ligger mellem 18 og 63 meter.</p>
			<h2>2840 kilometer kabler</h2>
			<p>Ud over de op til 400 vindmøller omfatter projektet 8 offshore opsamlingsstationer, to transformerstationer, 2840 km kabler, fire offshore beboelseplatforme med helikopterlandingplads og 10 offshore vindmåle-master.</p>
			<p>Forewind har foreløbig brugt mere end en halv milliard kroner på geofysiske, geotekniske, meteorologiske og oceanografiske undersøgelser, som hovedsagelig er udført af britiske entreprenører.</p>
			<p>Ifølge Forewind er der endnu ikke givet noget tilsagn om statsstøtte til projektet fra den britiske stat, men at det er normalt i denne fase af projektudviklingen.</p>
			<p>I en mail skriver selskabet,  at man regner med, at operatørerne vil ansøge om støtte i henhold til det britiske CFD regime, som Dong Energy tidligere har fået bevilget støtte fra til nogle af sine britiske havmølleprojekter.</p>
			<p>Selskabet har endnu et projekt i støbeskeen på Dogger Banke - nemlig Dogger Bank Teesside A og B - også med samlet effekt på 2,4 GW.</p>
			<p>Forewind har i øvrigt fået fremstillet en <a href="http://www.forewind.co.uk/dogger-bank/3d-simulation.html">interaktivt 3-d simulering</a>, hvor fiskere og offshore myndigheder kan gå ind og få et indtryk af, hvordan parken kommer til at virke og se ud under forskellige omstændigheder.</p>
		</section></div></body></html>
