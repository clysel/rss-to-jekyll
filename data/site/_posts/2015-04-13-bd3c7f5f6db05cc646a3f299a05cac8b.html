---
layout:     post
title: 	    "Blackwater-vagt får fængsel på livstid for Bagdad-drab"
post_author:	    
post_date:	    Mon, 13 Apr 2015 23:52:31 +0200
post_site:	    politiken.dk 
post_link:	    http://politiken.dk/udland/ECE2626847/blackwater-vagt-faar-faengsel-paa-livstid-for-bagdad-drab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fire tidligere sikkerhedsvagter fra det amerikanske sikkerhedsfirma Blackwater 
er blevet idømt lange fængselsstraffe for drabene på 14 ubevæbnede irakere i 
Bagdad tilbage i 2007.
</p><p>
Med dommen, der faldt ved en føderal domstol, lukkes et sort kapitel i 
historien om den amerikanske invasion i Irak. Et kapitel, der flere gange 
har sat de to landes forhold på prøve.
</p><p>
Den ene af de fire vagter - Nicholas Slatten - skal i fængsel på livstid, mens 
de tre andre - Paul Slough, Evan Liberty og Dustin Heard- fik en straf på 30 
års fængsel.
</p><h3>
Udløste voldsomme reaktioner 
</h3><p>
De fire mænd affyrede i 2007 maskingeværer og granater ind i et 
trafikknudepunkt i den irakiske hovedstad, efter at en af vagterne mente, at 
en fører af en bil, som kørte hen imod dem, var en selvmordsbomber.
</p><p>
Blackwater-holdet befandt sig på Nisur-pladsen i Bagdad for at sikre vejen for 
en kolonne fra det amerikanske udenrigsministerium.
</p><p>
Drabene udløste voldsomme reaktioner hos irakerne og satte gang i 
antiamerikanske protester rundt om i verden for otte år siden.
</p><h3>
Havde også forretninger i Danmark
</h3><p>
Vagterne har i retten argumenteret for, at de handlede i selvforsvar og 
reagerede forsvarligt på truslen og lyden af AK-47 maskingeværer, sagde 
forsvareren i retten i oktober, hvor de fire blev kendt skyldige.
</p><p>
Efter præsident Barack Obamas indtog Det Hvide Hus i 2008, opsagde det 
amerikanske udenrigsministerium kontrakten med Blackwater, som på grund af 
sit blakkede ry herefter skiftede navn til Xe Services, og siden igen i 
2011, hvor det kaldte sig Academi.
</p><p class=" bl-elem">
Blackwater havde også forretninger med Danmark. En gruppe fra Politiets 
Efterretningstjenestes sikkerhedsafdeling, der blandt andet består af 
livvagtsstyrken, var ifølge Jyllands-Posten på et fem dage langt kursus hos 
Blackwater 2008.
</p>	
</div>

</div></body></html>
