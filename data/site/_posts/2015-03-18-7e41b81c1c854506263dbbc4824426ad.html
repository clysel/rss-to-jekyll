---
layout:     post
title: 	    "Nu skal musikbranchen have kvinder på toppen"
post_author:	    
post_date:	    Wed, 18 Mar 2015 19:21:18 +0100
post_site:	    politiken.dk 
post_link:	    http://politiken.dk/kultur/musik/ECE2592950/nu-skal-musikbranchen-have-kvinder-paa-toppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det <i>gør </i>en forskel at være kvinde i musikbranchen. 
</p><p>
Det mener Gitte Nielsen, landets eneste kvindelige spillestedsleder, der 
styrer Radar i Aarhus. 
</p><p>
»Det er der ingen tvivl om, at det gør. Mænd og kvinder har lidt forskellige 
vinkler og prioriteringer. Jeg mener ikke, forskellen nødvendigvis er 
voldsom, men min erfaring er klart, at mænd og kvinder i en vis udstrækning 
har forskellige fokuspunkter og prioriteringer. Blandt andet med hensyn til 
håndtering af personale og processer«. 
</p><p>
Derfor hilser hun det velkomment, når kulturminister Marianne Jelved i sin 
kommende musikshandlingsplan vil have flere kvinder ind i ledelsen på 
spillestederne samt bede spillestederne registrere, hvor mange mandlige og 
kvindelige kunstnere, de har på scenen, for at skabe opmærksomhed om 
kønsuligheden. 
</p><p><b class="ext-link">LÆS DEBAT</b><a class="embeddedlink" href="http://politiken.dk/debat/debatindlaeg/ECE2563669/der-er-en-understroem-af-sexisme-i-dansk-musikliv/">Der er en understrøm af sexisme i 
dansk musikliv</a></p><p>
I dag udgør kvinderne som Mø, Marie Key og Medina i alt 20 procent af den 
rytmiske scene i Danmark. Og det er for lidt, er der enighed om i 
musiklivet. Både organisationer, spillestedsledere, musikkritikere samt 
debattører har i den seneste tid diskuteret problemet, og nu vil 
kulturminister Marianne Jelved fra politisk hold have fokus på uligheden. 
</p><p>
»Det handler det om, hvem der bliver inviteret til at spille – er det kun 
mænd, der kan spille jazz? Det er jo ikke rigtigt. Det kan være, at en 
kvindelig leder, ville have øjnene andre steder end mænd, når man leder 
efter et godt program. Det er ikke et spørgsmål om kvoter, men om at se 
mulighederne i de kvinder, der er der. Og min erfaring er, at kvinder er 
bedre til at få øje på kvinder«, siger ministeren. 
</p><p><b class="ext-link">DOKUMENTATION</b><a class=" bl-elem" target="_blank" href="http://www.jazzroom.dk/K%C3%B8nsbalancen%20-%20statusrapport.pdf">Rapport 
fra 2011 om kønsbalancen i rytmisk musik</a></p><p>
Anders Laursen, formand for Dansk Musikforbund (DMF), der repræsenterer knap 
6.500 musikere, musikundervisere, sangere og musikteknikere, hilser 
ministerens initiativ velkomment. 
</p><p>
»Vi er ikke norske kvotister, ej heller er vi moralister, der løfter 
pegefingeren. Men vi støtter, at kvinder, både i rockbands og inden for 
jazzen, får bedre mulighed for eller stimuleres til at være med«. 
</p><p>
Fremfor faste regler er han tilhænger af gode eksempler og fremhæver, at DMF 
er gået foran ved at afholde kvindestævner inden for rock og jazzcamp for 
kvinder. 
</p><p>
»Kvinder udtrykker sig jo blandt andet ofte anderledes end mænd – det jeg 
kalder' den vidunderlige forskel' – og det skal mændene forstå på den fede 
måde«. 
</p><p><i class=" bl-elem">Men er det den rigtige vej at gå at få flere kvinder i ledelsen på 
spillestederne og ikke flere pigerne ind på musikskolerne, for eksempel?</i></p><p>
»I min optik handler det om det hele – både på ledelsesniveau og på 
musikskoler. Jeg tror, det virker smittende og afsmittende med 
kulturministerens interesse«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/marstal/ECE2590664/vi-er-alt-for-mange-maend-i-musikbranchen/">Vi er alt for mange mænd i 
musikbranchen</a></p><h3>
Ikke blot i det små 
</h3><p>
Formand for Dansk Artistforbund Lena Brostrøm repræsenterer de individuelle 
udøvende kunstnere i blandt andet i organisationen Gramex, Statens 
Kunstfonds og Jazz Danmarks repræsentantskab samt i Dansk Rock Samråd. 
Desuden er hun næstformand for Spot Festivalen. Og hun er begejstret for 
arbejdet for at få flere kvinder i branchen. 
</p><p>
Hun har ofte oplevet at være ene kvinde på sine forskellige poster i 
musikbranchen og påpeger, at hun har måttet arbejde målrettet for at være 
der. 
</p><p>
»Man må mase lidt på selv«, siger Lena Brostrøm og mener, det giver god 
mening, at ministeren går ind og ser på kuraterings- og ledelsesniveauet i 
musiklivets institutioner. 
</p><p>
»Det er et fint sted at starte. I flere år har vi talt om, at det er vigtigt 
at sætte fokus på kvinder i musikbranchen og ikke mindst på 
musikuddannelserne. Vi kan ikke blive ved med at gøre det ’i det små’ med de 
projekter som jazzcamp og pop-piloter. Ministeren står for en 
musikhandlingsplan, der giver en del støtte til spillestederne, og så er det 
logisk, at hun her kan gøre noget«. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/kultur/fomo/features_fomo/ECE2582572/feministisk-undergrundsband-tager-pis-paa-blachman---og-sig-selv/">Feministisk undergrundsband 
tager pis på Blachman - og sig selv</a></p><h3>
Jazzhouse går forrest 
</h3><p>
På Jazzhouse har man på eget initiativ siden nytår registreret, når der er 
kvindelige kunstnere på scenen. Leder Bjarke Svendsen kalder det et 
»bevidstgørelsesværktøj« og vil bruge det til at få klarhed over, om 
antallet af koncerter med kvindelige kunstnere stemmer overens med det 
udbud, han får i sin indbakke. 
</p><p>
»Hvis 10 procent af buddene er på kvinder, og vi booker to procent er det jo 
ikke en pæn afgivelse. Men det kan også være, vi ligger foran. Ved at tælle 
kan vi få afklaret, om det holder stik, at mænd booker mænd«. 
</p><p>
Spørgsmålet er, om formuleringer i en ny musikhandlingsplan konkret vil rykke 
noget i forhold til, hvem der styrer og hvem, der står på landet 
musikscener. 
</p><p>
For man er oppe imod en fødekæde, hvor mænd står stærkest i alle led, mener 
Gitte Nielsen fra Radar, der hilser et politisk pres velkomment. 
</p><p>
»Det er vigtigt at forholde sig til og at reflektere over den skæve 
kønsfordeling og gøre en indsats for at hjælpe en bedre kønsfordeling på 
vej«. 
</p><p><i class=" bl-elem">Hvorfor er du den eneste kvindelige leder på et dansk spillested? </i></p><p class=" bl-elem">
»Traditioner er mægtigt svære at bryde. Det gælder både for de ansættende fora 
og for de kvinder, der potentielt kunne tænke sig at ansøge. Måske er det 
den traditionelle tankegang, der for nogle kvinder også spiller ind her. De 
tænker måske 'det er en mandeverden, som jeg ikke har noget at gøre i eller 
ikke ønsker at være leder i'«. 
</p>	
</div>
</div></body></html>
