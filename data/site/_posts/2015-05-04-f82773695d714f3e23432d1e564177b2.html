---
layout:     post
title: 	    "Danmark bliver kaptajn for europæisk millionprojekt der skal digitalisere skibsfarten"
post_author:	    Martin Bernth
post_date:	    Mon, 04 May 2015 10:55:38 +0000
post_site:	    www.version2.dk 
post_link:	    http://www.version2.dk/artikel/soefartsstyrelsen-tager-hul-paa-stort-digitaliseringsprojekt-af-maritim-kommunikation-172255?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Søfartsstyrelsen skal fra 1. maj lede et europæisk konsortium bestående af 32 virksomheder, universiteter samt en række myndigheder fra hele Europa, som har til formål at modne digitale teknologier til søs. <a href="http://www.soefartsstyrelsen.dk/Nyheder/Sider/Nytprojektgoere-Navigationtilvirkelighed.aspx">Det skriver Søfartsstyrelsen i en pressemeddelelse.</a></p>

<p>Styrelsen er blevet bevilget 73,5 millioner kroner af EU, som dermed dækker størstedelen af projektets 85 millioner kroner store budget. EU forventer til gengæld, at Europa dermed kan gå forrest med at implementere såkaldt ‘e-navigation’, som er et større digitalt rammeværk, der skal effektivisere navigationen og sikkerheden til søs.</p>

<p>Projektets mere konkrete opgave bliver ifølge pressemeddelelsen at udvikle den nyskabende ‘Maritime Cloud’, som er et kommunikationsværktøj, der skal styrke informationsudvekslingen i og omkring den maritime sektor.</p>

<p>Desuden skal projektet udvikle en lang række nye digitale services inden for områderne navigation, automatisk rapportering og monitorering af emissioner fra skibe, som skal øge effektiviteten i industrien.</p>

<p>Af de ialt 32 partnere i konsortiet er 13 danske virksomheder og organisationer med i samarbejdet, der derfor forventes at afføde danske arbejdspladser.</p>
  </section>

  
      </div></body></html>
