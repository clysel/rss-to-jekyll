---
layout:     post
title: 	    "Fanget i klagesystem: »Vores liv er sat på pause«"
post_author:	    
post_date:	    Sat, 11 Apr 2015 07:55:23 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2623295/fanget-i-klagesystem-vores-liv-er-sat-paa-pause/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi ved jo ikke om vi er købt eller solgt
</p>
<p class="sender">
Michael Winther 
</p>
</blockquote>
</div><p>
Det er en af de dage, han aldrig glemmer. 
</p><p>
Den solrige sommerdag i 2012, der blev mørk og trist, da han åbnede 
konvolutten fra Skat. 
</p><p>
Høfligt men bestemt gjorde skattemyndighederne det klart, at Michael Winther 
havde glemt at betale rundt regnet 200.000 skattekroner. 
</p><p>
Pengene skulle have været indbetalt for skatteårene 2008 og 2009, hvor Michael 
Winther var selvstændig erhvervsdrivende og solgte computerspil i sit 
private spilfirma, lød begrundelsen. 
</p><p>
Brevet slog benene væk under Michael Winther. 
</p><p>
»Men firmaet gik jo neden om og hjem, og jeg havde ikke nogle indtægter i 
disse år. Jeg fik en håndsrækning fra en ven, som ydede mig et lån og det er 
efterfølgende betalt tilbage. Skat er jo i besiddelse af de dokumenter og 
kontoudtog«. 
</p><h3>
Det værste er ventetiden 
</h3><p>
Han har svært ved at skjule vreden og bitterheden. 
</p><p>
Skatteopkrævningen er absurd, mener han. Anklagen urimelig og ubehagelig. Men 
det værste er ventetiden og den langstrakte uvished, der er blevet hans og 
familiens faste ledsager, efter at de i august 2013, valgte at klage over 
Skats opkrævning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2623281/skatteklager-slaar-alle-rekorder---ny-klageinstans-kaemper-for-at-foelge-med/">Skatteklager slår alle 
rekorder - ny klageinstans kæmper for at følge med</a></p><p>
Ikke en lyd har de hørt siden – ikke en lyd i en klagesag, der nu på 18. måned 
venter på sin afgørelse i Skatteankestyrelsen. 
</p><p>
»Inden vi indgav klagen holdt min advokat og jeg et møde med to repræsentanter 
fra Skat, især den ene optrådte noget aggressivt, og da jeg så efterfølgende 
så deres mødereferat havde de skrevet at klageren – altså mig – ikke deltog 
i mødet, selvom jeg var med hele vejen. Det er den slags oplysninger, der 
godt kan gøre mig utryg«, siger Michael Winther og fortsætter: 
</p><p>
»Min tillid til Skat er i forvejen ikke den største og jo længere tid der går, 
uden at vi hører noget, jo mindre bliver min tillid til at systemet giver os 
en ordentlig og fair behandling. Hvis vi taber jamen så anker vi alt det vi 
kan, jeg skylder ikke de penge«, siger Michael Winther, der er 38 år, bor på 
Nørrebro, er gift og har tre børn. 
</p><h3>
Klagesag låser privatøkonomi 
</h3><p><i class=" bl-elem">Så det betyder noget, hvor længe du må vente på en afgørelse?</i></p><p>
»Det spiller da en helt afgørende rolle, for vi er jo på en måde låst i vores 
økonomi og kan ikke bare træffe større økonomiske beslutninger, vi ved jo 
ikke, om vi pludselig skal ud og finde et større beløb, men skal vi det, så 
er der ingen retfærdighed til stede, beløbet er fastsat på et skønsmæssigt 
grundlag, som ikke er til stede«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2200845/ny-skatteminister-vil-redde-borgere-fra-lovbommert/">Ny skatteminister vil redde 
borgere fra lovbommert</a></p><p class=" bl-elem">
»Vores liv er på en måde sat på pause. Det er så belastende både for mig og 
min familie. Vi ved jo ikke om vi er købt eller solgt. Møghamrende 
irriterende for at sige det mildt« siger Michael Winther. 
</p>	
</div>

</div></body></html>
