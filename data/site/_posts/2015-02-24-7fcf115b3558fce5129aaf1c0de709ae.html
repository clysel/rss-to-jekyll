---
layout:     post
title: 	    "Europa rækker en tøvende hånd til Athen"
post_author:	    
post_date:	    Tue, 24 Feb 2015 22:01:54 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2561712/europa-raekker-en-toevende-haand-til-athen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kæde er aldrig stærkere end det svageste led. Og Grækenlands nye europæiske 
aftale kan meget vel være den sidste og afgørende test af, om det græske led 
hører til i fremtidens kæde af eurolande. 
</p><p>
Når Tyskland, Holland, Finland og de andre eurolande nu forlænger 
låneaftalerne og giver grækerne endnu en chance for at få styr på økonomien, 
så er det en slags tillidserklæring til det fallittruede lands nye 
venstrefløjsregering. 
</p><div class="art-quote article-box">
<p class="quote"/>
<blockquote>
<p class="quote-txt">
En græsk exit er slet ikke på dagsordenen. Jeg vil slet ikke tænke på det
</p>
<p class="sender">
Jeroen Dijsselbloem, Hollands finansminister og eurozonens formand 
</p>
</blockquote>
</div><p>
Men tilliden kommer modvilligt, hændervridende og mest af alt fremtvunget af 
det politiske ønske om at holde sammen på møntunionen, hvis det overhovedet 
kan lade sig gøre.</p><p>
»En græsk exit er slet ikke på dagsordenen. Jeg vil slet ikke tænke på det«, 
siger eurozonens formand, Hollands finansminister Jeroen Dijsselbloem. 
</p><p>
Men det er mere et signal for at berolige finansmarkederne, end det er et 
udtryk på klippefast tiltro til Athens nye magthavere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2561007/her-er-graekenlands-medicin-rige-skal-betale-skat-fattige-faar-maaske-hoejere-loen/">Her er Grækenlands medicin: 
Rige skal betale skat, fattige får måske højere løn</a></p><p>
Både Dijsselbloem og den øvrige EU-top understreger samtidig, at alt nu 
afhænger af, hvorvidt Syriza-lederen Alexis Tsipras og resten af hans 
regering kan leve op til den lange liste af løfter, de i dag afleverede til 
Bruxelles. 
</p><p>
Den nye aftale vil kun midlertidigt holde den græske statskasse oven vande, 
mens alle venter på en langsigtet plan for landets økonomiske genrejsning 
efter årtiers opbygning af et næsten uoverstigeligt bjerg af gæld. 
</p><p>
Tsipras har nu fået fire måneder til at bevise, at han er andet og mere end en 
protestpolitiker, der kan tordne mod sparepolitik og love sit lands fattige 
en lysere fremtid. 
</p><p>
Det bliver ikke nemt, hverken ude i Europa eller hjemme i det stolte og 
udmarvede Grækenland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2560567/euro-formand-graesk-exit---jeg-vil-slet-ikke-taenke-paa-det/">Euro-formand: Græsk exit - jeg 
vil slet ikke tænke på det</a></p><p>
På hjemmebanen skal de græske ledere forklare, hvorfor de mest bastante 
valgløfter om halvering af statsgælden, opgør med privatiseringer og hævelse 
af mindstelønnen måtte udvandes eller helt opgives for at holde 
pengestrømmen fra långiverne i gang. 
</p><p>
»Grækerne vil bestemt få svært ved at forklare aftalen til deres vælgere«, som 
den tyske finansminister, Wolfgang Schäuble, siger med slet skjult 
tilfredshed. 
</p><div class="art-quote article-box">
<p class="quote"/>
<blockquote>
<p class="quote-txt">
Grækerne vil bestemt få svært ved at forklare aftalen til deres vælgere
</p>
<p class="sender">
Wolfgang Schäuble, den tyske finansminister 
</p>
</blockquote>
</div><p>
Som et figenblad fastholder Syriza-regeringen muligheden for at frigøre nogle 
offentlige milliarder til en nødplan for de fattigste grækere. Men Tsipras 
har været nødt til at forpligte sig til, at ingen af disse tiltag øger 
landets offentlige underskud.</p><p>
Regeringerne i Tyskland og de andre eurolande har ikke råd til at give ved 
dørene, når de nu skal have deres nationale parlamenter til at godkende den 
nye, midlertidige aftale med grækerne. 
</p><p>
Og måske på længere sigt en helt ny pakke af redningslån til grækerne, oven i 
de cirka 1.800 milliarder kroner i allerede godkendte lån fra EU og Den 
Internationale Valutafond (IMF). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2560719/forsigtig-optimisme-de-foerste-reaktioner-paa-graesk-reformliste-er-positive/">Forsigtig optimisme: De første 
reaktioner på græsk reformliste er positive</a></p><p>
Kravene til Athen er så meget desto mere principielle på et tidspunkt, hvor 
selv store eurolande som Frankrig og Italien får svært ved at overholde 
euroens budgetregler, når de afleverer deres finanslove for næste år i 
Bruxelles senere denne uge. 
</p><p>
Det er langt fra kun tyskerne, der vil se meget kritisk på, om grækerne nu 
overholder den nye liste med løfter om blandt andet at slå hårdt ned på 
udbredt skatteunddragelse, uholdbare offentlige udgifter, korruption og snyd 
med statistik. 
</p><p>
Faktisk kan de mest kritiske vise sig at være andre små eurolande som Portugal 
eller de tre baltiske lande, der selv har kæmpet hårdt for at gennemføre 
besparelser og omlægge deres økonomi som betingelse for at få hjælp fra 
fællesskabet. 
</p><p>
Netop i de lande er tålmodigheden med græsk slendrian næsten sluppet op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2560170/graekerne-overskrider-deadline/">Grækerne overskrider deadline</a></p><p>
»Trætheden har meldt sig i Europa. Al denne konstante pleje og rådgivning er 
en byrde«, lød det i går fra Letlands nationalbankdirektør, Ilmars 
Rimsevics. 
</p><div class="art-quote article-box">
<p class="quote"/>
<blockquote>
<p class="quote-txt">
Trætheden har meldt sig i Europa. Al denne konstante pleje og rådgivning er en 
byrde
</p>
<p class="sender">
Ilmars Rimsevics, Letlands nationalbankdirektør 
</p>
</blockquote>
</div><p>
Tidligere tiders græske regeringer har efterladt en ruin af brudte løfter i 
den europæiske gældskrises epicenter. Nu har Syriza fået tilkæmpet sig en 
sidste chance for at bevise, at udviklingen kan vendes.</p><p>
Hvis løfterne ikke bliver opfyldt i de kommende måneder, kan Grækenlands brud 
med euroen stadig blive enden på historien. 
</p><p class=" bl-elem">
Derfor er denne aftale også en test af, om hele møntunionen kan hænge sammen. 
</p>	
</div>
</div></body></html>
