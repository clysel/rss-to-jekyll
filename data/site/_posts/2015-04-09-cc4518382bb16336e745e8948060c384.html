---
layout:     post
title: 	    "Børn i Yarmouk slukker tørsten i beskidte vandhuller"
post_author:	    
post_date:	    Thu, 09 Apr 2015 13:23:50 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2620952/boern-i-yarmouk-slukker-toersten-i-beskidte-vandhuller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
Situationen i flygtningelejren Yarmouk i udkanten af Syriens hovedstad 
Damaskus er nu så desperat, at indbyggerne må tage alternative metoder i 
brug til at skaffe sig noget at drikke. 
</p><p>
»Vi har tragiske billeder af børn og andre, der samler vand op fra huller i 
gaderne«, siger Chris Gunness, talsmand for FN's Nødhjælps- og 
Arbejdsagentur for Palæstinensiske Flygtninge, UNRWA, ifølge Reuters. 
</p><p>
Lejren Yarmouk har været under belejring af den syriske regeringshær de 
seneste knap to år, da flere oprørsmilitser har samlet sig i området. De 
civile har lidt hårdt under kampene og har manglet rent mad og drikkevand. 
</p><p>
Sult, fejlernæring og sygdomme plager de beboere, der endnu ikke er flygtet. 
For en uge siden blev det værre, da Islamisk Stat indtog store dele af 
lejren. Kampene blev optrappet, og siden har indbyggerne ikke kunnet få 
nødhjælp ind. 
</p><p>
»Livet er en pinefuld kamp for at overleve for de civile, der stadig er fanget 
i Yarmouk«, siger Hassiba Hadj Sahraoui, der er vicedirektør for Amnesty 
Internationals afdeling i Mellemøsten og Nordafrika, i en udtalelse. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/borgerkrigenisyrien/ECE2619815/i-yarmouk-bliver-endnu-en-generation-af-palaestinensere-ramt-af-traumer/">I Yarmouk bliver endnu en 
generation af palæstinensere ramt af traumer</a></p><p>
Yarmouk-lejren huser primært palæstinensere og efterkommere, der flygtede fra 
krigen i Israel i 1948. Den har med årene udviklet sig til en bydel med 
beboelsesejendomme, butikker, skoler med mere. 
</p><h3>
18 civile er blevet dræbt på en uge 
</h3><p>
Menneskeretsgruppen Amnesty har fra kilder i Yarmouk samlet oplysninger om, at 
18 civile er blevet dræbt, siden hundredvis af krigere fra Islamisk Stat gik 
ind i lejren fra syd 1. april. 
</p><p>
En af dem er den 12-årige pige Zeinab Daghestani, der blev skudt af en 
snigskytte, da hun forsøgte at flygte ud af lejren til et mere roligt 
nabokvarter. Blandt de øvrige civile ofre er både en nødhjælpsarbejder og en 
aktivist, der rappporterede fra borgerkrigen. 
</p><p>
Ifølge Amnesty er mindst to personer døde af sult den seneste uge, hvor 
hverken regeringshæren eller oprørsgrupperne, inklusive Islamisk Stat, har 
tilladt nødhjælp at komme ind i Yarmouk. 
</p><p>
Der er rapporter om, at regimet i den periode har kastet omkring 25 
tøndebomber ned over området, ligesom det oplyses, at Islamisk Stat allerede 
har forestået flere offentlige halshugninger af oprørssoldater fra stridende 
grupperinger. Tøndebomber er et ulovligt våben, hvis brug i Syrien er blevet 
fordømt af FN's Sikkerhedsråd, da tøndebomber ikke skelner mellem civile og 
soldater, når de slår ned. Bomben smides typisk fra stor højde og rammer 
meget upræcist. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Yar-ruiner-besk_ret_926847y.jpg" alt="" border="0"/><span class="caption"><span class="f-img-caption">Forladt. 
</span>Store dele af flygtningelejren Yarmouk i udkanten af Damaskus er lagt i ruiner efter to års belejring, hvor regeringshæren har bombet og beskudt området i jagten på oprørere. Før belejringen boede der 150.000 mennesker. Nu er der blot 18.000 tilbage. Resten er flygtet. Foto: United Nations News Centre</span></span></p><p>
Hospitaler i Yarmouk har stort set ingen medicin, så selv simple infektioner 
kan ikke behandles. De har i særlig grad brug for blod, antibiotika og 
medicin mod dehydrering. Hjerte- og kredsløbssygdomme, diarre og almindelige 
infektioner er de mest udbredte sygdomme blandt beboerne, der under den to 
år lange belejring engang imellem har modtaget nødhjælp fra blandt andre FN. 
</p><div class="art-fakta article-box">
<h4 class="">
Sagen kort</h4>
<h5>
Flygtningelejren Yarmouk</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Yarmouk ligger i udkanten af Damaskus, blot seks kilometer fra 
præsidentpaladset. Lejren blev oprettet i 1957 til palæstinensere, der 
flygtede fra Israel under krigen i 1948 i forbindelse med oprettelsen af 
staten Israel. </li><li>150.000 personer boede i lejren, da borgerkrigen i Syrien brød ud i 2011. 
Primært flygtninge og efterkommere, men også syriske statsborgere. 
Lejren består ikke af telte, men er blevet til en egentlig bydel med 
beboelsesejendomme. Den har været et velfungerende samfund med skoler, 
butikker, markeder, moskéer m.m. </li><li>For to år siden indledte regeringshæren en belejring af Yarmouk med 
luftangreb, bomber, missiler og artilleri. Det skete, efter at 
oprørsmilitser havde samlet sig i lejren. Der kommer ikke tilstrækkeligt 
med nødhjælp ind i området. </li><li>Belejringen er gået hårdt ud over lokalbefolkningen, der mangler mad, rent 
drikkevand og andre fornødenheder. Mange er fejlernærede, og 
hospitalerne fungerer dårligt eller slet ikke på grund af mangel på 
medicin og personale. Hospitaler er også blevet ramt af bombeangreb. 
Sult og sygdom er udbredt. Nogle er ligefrem døde af sult.</li><li>Langt de fleste beboere i lejren er flygtet. Der er kun 18.000 tilbage. 
Deriblandt 3.500 børn.</li><li>1. april indledte Islamisk Stat et angreb på lejren og kontrollerer nu 
størstedelen af den. Der er kampe i gaderne, og regeringshæren har 
optrappet sine angreb på Yarmouk. </li><li>Ingen af parterne lader nødhjælp komme ind i bydelen, ligesom det er forbundet 
med stor risiko at forsøge at flygte derfra. Flere civile er siden 1. 
april blevet dræbt af snigskytter, da de prøvede at forlade området. </li><li class=" bl-elem">FN har krævet, at konfliktens parter lader nødhjælp komme ind. Samtidig skal 
der sættes gang i en sikker evakuering af indbyggerne, kræver FN.</li></ul>
</div>
</div><p>
Et af mest ikoniske billeder fra borgerkrigen, hvor tusindvis står i kø efter 
mad midt i ruinerne, blev taget af FN i netop Yarmouk for et år siden. Men 
ingen nødhjælpsorganisationer er tilstede i lejren nu. </p><h3>
Islamisk Stat få kilometer fra præsident Assad 
</h3><p>
Det er første gang, at Islamisk Stat står så tæt på Syriens officielle 
magtcentrum, og det skaber øget usikkerhed om, hvordan borgerkrigen nu vil 
udvikle sig. Blot seks kilometer fra Yarmouk ligger paladset, hvor præsident 
Bashar al-Assad bor. 
</p><p>
Hans regering siger, at det har højeste prioritet at få skubbet Islamisk Stat 
ud af lejren, og den understreger, at den ikke har ønsket en militær 
konfrontation i Yarmouk. Ansvaret bæres af de oprørsgrupper, der har 
overtaget lejren, lyder det fra regeringen. 
</p><p><b class="ext-link">LÆS ANALYSE</b><a class="embeddedlink" href="http://politiken.dk/udland/fokus_int/fokus_IS/ECE2619455/analyse-yarmouks-fald-viser-assads-svaghed/">Yarmouks fald viser Assads 
svaghed </a></p><p>
Anders Ladekarl, generalsekretær i Røde Kors, siger til Politiken, at Yarmouk 
repræsenterer »den allervanskeligste situation i Syrien meget længe«. 
</p><p>
Lejren har kun fået ganske lidt hjælp under de seneste to års belejring, og 
med Islamisk Stats indtog er det blevet værre, lyder det fra Røde Kors' 
frustrerede førstemand. 
</p><p>
»Situationen er desperat. Derfor er det helt afgørende, at Assad og de øvrige 
parter i konflikten om Yarmouk lader nødhjælp komme ind og samtidig lader 
folk komme ud. Vi var derinde for nogle måneder siden. Allerede dengang var 
der både børn og andre udsatte personer, som sultede. Og bliver man såret 
derinde, er der ingen mulighed for at få hjælp. Det er dødfrustrerende«, 
siger Anders Ladekarl. 
</p><h3>
Samarbejde skal tvinge Islamisk Stat ud af Yarmouk 
</h3><p>
Borgerkrigen i Syrien har på fire år kostet 220.000 mennesker livet, mens en 
million er blevet såret. Halvdelen af Syriens befolkning er flygtet fra 
deres hjem. Deraf er fire millioner flygtet ud af landet, primært til 
Tyrkiet, Libanon og Jorden. Syv millioner er internt fordrevne i Syrien. 
</p><p>
Fredsforhandlinger er flere gange slået fejl, og i FN's Sikkerhedsråd blokerer 
Rusland og Kina for sanktioner mod Assads styre, der af verdenssamfundet får 
skylden for, at borgerkrigen er kommet helt ud af kontrol. 
</p><p>
En palæstinensisk delegation er rejst til Damaskus for at forhandle med det 
syriske regime om, hvordan situationen i flygtningelejren Yarmouk kan løses. 
Lederen af delegationen er den palæstinensiske arbejdsminister Ahmad 
Majdalani, og han siger til Voice of Palestine Radio, at der er blevet lavet 
en aftale om at samarbejde om - med militære midler - at tvinge Islamisk 
Stat ud af Yarmouk. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00926/NET-udland-syrien-d_926635a.gif" alt="" border="0"/></span></p>	
</div>

</div></body></html>
