---
layout:     post
title: 	    "Besættelsestegneserier demonstrerer bredden i dansk seriekunst"
post_author:	    
post_date:	    Tue, 05 May 2015 14:26:57 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2655521/besaettelsestegneserier-demonstrerer-bredden-i-dansk-seriekunst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Knivsæg – Genfortællinger om besættelsen</h4>
<h5>
Henrik Rehr og Per Sanderhage (red.)</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Fahrenheit, 272 sider i farver. 199,95 kroner. Har du Pluskort, får du 15 
procent rabat på lagerførte bøger i Boghallen eller fri levering hos 
Saxo.com. Læs mere på politiken.dk/plus. 
</p></div>
</div><div class="art-fakta article-box">
<h4 class="">
Sabotage i Viborg</h4>
<h5>
Johan Nørgaard Pedersen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Cobolt, 160 sider, s-h. 248 kroner. Har du Pluskort, får du 15 procent rabat 
på lagerførte bøger i Boghallen eller fri levering hos Saxo.com. Læs mere på 
politiken.dk/plus. 
</p></div>
</div><p>
Historien er blevet til anekdoter«, siger en midaldrende herre i det første af 
de 45 bidrag til antologien ’Knivsæg’. 
</p><p>
Over 10 sider reflekterer den anonyme mand over, hvor fjern krigen er for ham 
i hans nutidige gråtonehverdag. Og mange af de andre bidrag bekræfter det. 
</p><p>
Her er rene familieanekdoter, både dokumentfaste og af mere tvivlsom 
dokumentarisk holdbarhed, og her er korte historier om jernbanesabotage og 
våbennedkastninger, om ’tyskerpiger’ (tre bidrag, stærkt tegnet af hhv. 
Henrik Rehr, Lars Jakobsen og Min Christensen) og om danskere i allieret 
tjeneste. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2652600/en-dansk-fantast-bliver-til-traeg-tegneseriehelt-i-nydeligt-tegnet-fortaelling/">En dansk fantast bliver til 
træg tegneseriehelt i nydeligt tegnet fortælling</a></p><p>
Velkendt stof, som mest viser, hvor unison danske familiers fortælling om 
krigen har været, godt hjulpet af den officielle historieskrivning fra de 
første tiår efter befrielsen: »Der var aldrig nogen, der kendte nogen, som 
havde været med i Frikorps Danmark«, som fortælleren tørt bemærker i et 
andet Rehr-bidrag. Men det dementeres nu delvis af næste fortælling om en 
opvækst som barn af »en overløber og en sigøjnerpige«, også særdeles 
veltegnet af Sofie Louise Dam. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Sabotage_3sp_2_933782w.jpg" alt="" border="0"/><span class="caption"><span class="f-img-caption">Kantet. 
</span>De grove tegninger i Johan Nørgaard Pedersens ’Sabotage i Viborg’ har en forbløffende, dragende dynamik. Illustration fra bogen</span></span></p><p>
Flere anekdoter turnerer pointen præcist, især Lars Jacobsens ’Passageren’ om 
en transport til Sverige. Færre har slet ingen pointe. Og er tonen i de 
ældre generationers selvbillede ens, er afkommets tegnestil det ikke: Her 
demonstreres bredden i dansk seriekunst lige nu, fra nærmest klassisk 
’belgisk’ realisme over kollager af fotos og streg og til en 
spansk-amerikansk noirstreg som hos Halfdan Pisket eller for eksempel Rune 
Rybergs og Stine Spedsbjergs inspiration fra ny fransk seriekunst omkring 
forlaget l’Association. Blandt de ni kvindelige tegnere er også Clara Bjerre 
og Karoline Stjernfelt mere end lovende. 
</p><h3>
Det politiske niveau
</h3><p>
Titlen går vel på den ’knivsæg’, krigens danske politik forsøgte at balancere 
på. Men faktisk handler ingen af bidragene om besættelsens politiske niveau. 
Det har ellers været i centrum for de senere års kritiske 
besættelsestidsdebat og forskning, men har tilsyneladende ikke fået familien 
Danmarks tegnere til at redigere i familiealbummet. En kvalitet ved 
antologien er til gengæld, at anekdoterne stammer fra alle egne af landet, 
inklusive Island og Færøerne. 
</p><p>
Våbennedkastningerne over Midtjylland er jo med Hvidstengruppen noget af det 
bedst kendte stof fra årene. De indgår også i beretningen om ’Sabotage i 
Viborg’, for modstandsgruppen her modtager våben og TNT fra luften, før de 
kan sprænge jernbanen væk under en tysk våbentransport til Hirtshals. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2643706/stregen-i-selvbiografisk-tegneserie-er-enkel-indtil-det-roerende/">Stregen i selvbiografisk 
tegneserie er enkel indtil det rørende</a></p><p>
Johan Nørgaard Pedersens besynderligt grove tegninger har en forbløffende, 
dragende dynamik: Selv om personerne fra rude til rude ligner hinanden mere 
end sig selv i hans kantede og påfaldende nødtørftige streg, skifter både 
historie, vinkler og beskæring så rask og effektivt som i en ordentlig 
actionfilm (eller i hans 75 (!) tidligere selvudgivne serier om 
Chicago-strømeren Bill Nash). Den paradoksale kombination får mig til at 
sluge historien i ét hug – selv om den grimme streg næsten sætter sig på 
tværs i halsen som fiskeben! 
</p><p class=" bl-elem">
Anden Verdenskrig er ikke glemt af yngre danske serietegnere. Men den er 
stadig meget selektivt erindret. 
</p>	
</div>

</div></body></html>
