---
layout:     post
title: 	    "Voldsom brand i Experimentarium: To tagarbejdere tilskadekommet"
post_author:	    
post_date:	    Mon, 27 Apr 2015 15:27:10 +0200
post_site:	    politiken.dk 
post_link:	    http://politiken.dk/indland/ECE2645365/voldsom-brand-i-experimentarium-to-tagarbejdere-tilskadekommet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gigantiske flammer står i disse minutter op af forlystelsescenteret 
Experimentarium i Hellerup nord for København. 
</p><p>
Bygningen er i øjeblikket lukket som følge af en ombygning og er derfor ikke 
åben for offentligheden. Nordsjællands Politi og brandvæsenet bekræfter over 
for Ritzau, at man er rykket ud til bygningen, der ligger på Tuborg Havnevej 
7. 
</p><p>
Den voldsomme brand hærger både tagkonstruktionen og flere etager af 
bygningen, oplyser Københavns Brandvæsen. 
</p><p>
To bygningsarbejdere var i gang med at lægge tagpap, da branden brød ud. Den 
ene er faldet og har brækket sit ene ben, fortæller pressemedarbejder ved 
Experimentarium City Maria Holst Mouritzen til Ritzau. Den anden er indlagt 
til observation for røgforgiftning. 
</p><h3>
Der lyder høje brag 
</h3><p>
Politikens fotograf Jens Dresling, der befinder sig på stedet, fortæller, at 
en ambulance og en lægebil med udrykning for kort siden forlod området. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Experimentariets_by_931502y.jpg" alt="" border="0"/><span class="caption"><span class="f-img-caption">Slukning. 
</span>En voldsom brand udvikler sig i øjeblikket i Hellerup. Branden opstod i Experimentariums bygning, der i øjeblikket er under renovering. Foto: Jens Dresling.</span></span>
»Der stiger fuldstændig sort røg op, og for lidt siden var to høje brag, der 
kan være røggaseksplosioner, når tagstenene ryger. Jeg kan se, at hele 
etagen under taget er i brand«, siger han. 
</p><p>
Mange tilskuere er stimlet sammen i området, der er spærret af. Brandbiler fra 
både København, Lyngby, Frederiksberg og Gentofte er på stedet. 
</p><h3 class="tvheader">Dokumentation: Experimentarium brænder</h3>
<div class="tvplayer">
<p class="tvplayer-container" data-tvarticle-id="2645462">

</p>
<p class="art-imgdesc clip-source">
Kilde: politiken.tv / Joachim Adrian
</p>
</div><p/><h3>
19 brandbiler på stedet 
</h3><p>
Københavns Brandvæsen kender til en person, der er kommet til skade. Han er nu 
kørt på hospitalet, men hans tilstand er ukendt. Der er 19 brandbiler til 
stede ved Experimentarium i Hellerup, fortæller Bo Skov, brandinspektør ved 
Københavns Brandvæsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Butikscenter_i_Tubo_931478w.jpg" alt="" border="0"/><span class="caption"><span class="f-img-caption">Røg. 
</span>Voldsom brand i Tuborg Havn i Hellerup.</span></span></p><p>
Han betegner branden som »meget voldsom« og forklarer, at den finder sted på 
tre etager af bygningen. 
</p><p class=" bl-elem">
Den præcise årsag til branden i Experimentarium, der er et aktivitetscenter 
for primært børn, er endnu ukendt. Ifølge Ekstra Bladet har der tidligere i 
forbindelse med renoveringen været flere brande. 
</p>	
</div>

</div></body></html>
