---
layout:     post
title: 	    "Politet har anholdt en mistænkt for voldtægt ved lystbådehavn"
post_author:	    
post_date:	    Sun, 12 Apr 2015 18:46:11 +0200
post_site:	    politiken.dk 
post_link:	    http://politiken.dk/indland/ECE2625190/politet-har-anholdt-en-mistaenkt-for-voldtaegt-ved-lystbaadehavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En lang række borgere har henvendt sig til Sydøstjyllands Politi med tips om 
en voldtægt, der ifølge anmeldelsen blev begået nær lystbådehavnen i Kolding 
i går morges.
</p><p>
Og henvendelserne ser ud til at have ført politiet på rette spor. Således 
fortæller vagtchef Lars Grønlund i en pressemeddelelse, at man i 
eftermiddags har anholdt en mistænkt i sagen.
</p><p>
Der er tale om en 37-årig mand med bopæl i Vejle. 
</p><h3>
Usædvanligt signalement
</h3><p>
Offeret for voldtægten var en ligeledes 37-årig kvinde, der var på vej hjem 
fra byen tidligt om morgenen og i den forbindelse blev overfaldet.
</p><p>
Hun var dog i stand til at give så godt et signalement, at politiet allerede 
lørdag fik en stribe tips. Borgerne blev bedt om at sige til, hvis de 
oplysninger om en engelsk-talende mand med afrikansk udseende og lange 
dreadlocks. Det fik ledt ordensmagten på sporet af den formodede 
gerningsmand.
</p><p>
»Sydøstjyllands Politi takker offentligheden for oplysninger, som har kunnet 
føre til anholdelsen«, siger vagtchef Lars Grønlund.
</p><p class=" bl-elem">
Den mistænkte vil mandag blive fremstillet i grundlovsforhør.
</p>	
</div>

</div></body></html>
