---
layout:     post
title: 	    "Forvirret: Telefon-sælgere kostede dement 3.000 kroner"
post_author:	    
post_date:	    Sun, 15 Mar 2015 08:17:19 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2584602/forvirret-telefon-saelgere-kostede-dement-3000-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bunkevis af girokort flyder på køkkenbordet. Kuverterne er ikke åbnet. De 
ligger blot stablet forskudt oven på hinanden. 
</p><p>
»Det var dem, jeg skulle snakke med dig om«, siger 80-årige Aase Elkjær til 
sin datter Hanne Elkjær. Hun ved ikke, hvad hun skal gøre med dem. 
</p><p>
For et par år siden flyttede Aase Elkjær fra sit hjemmebyggede murstenshus til 
en mindre pensionistbolig uden for Herning. De få kvadratmeter i lejligheden 
er fuldstændig proppet. Det var derfor tilfældigt, at Hanne Elkjær fandt de 
ubetalte regninger. 
</p><p>
»Min mor havde ikke overblik over dem. Girokortene løb op i en regning på over 
3.000 kroner. Derudover lå der rykkere, fordi hun ikke havde betalt for sine 
tilmeldte strikkemagasiner«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/ECE2066717/aldringsforsker-undgaa-demens-og-depression-med-motion/">Aldringsforsker: Undgå demens og 
depression med motion</a></p><p>
Aase Elkjær lider af demens. Hun kan ikke huske, hvordan hun har fået de 
cellofanindpakkede blade med tips til nye striktendenser på forsiden. De 
ligger tilfældigt spredt rundt i lejligheden, fortæller Hanne Elkjær. 
</p><p>
»Hun åbner dem ikke engang. Hun er kun forelsket i billederne på forsiden. Hun 
troede, at hun var 30 år tilbage i tiden, og at bladene kunne hjælpe 
familiens strikfirma. Det er hul i hovedet, og det er synd for hende«. 
</p><p>
Ligesom andre pårørende til demente fandt Hanne Elkjær ud af, at hendes mor 
uforvarende havde sagt ja til en telefonsælger og derfor blev abonnent på 
tre magasiner fra Alt om Håndarbejde. 
</p><p>
»Telefonsælgerne er uforskammede. De lokker nogen til det blot ved at sige ja 
i telefonen. Men jeg ved ikke, hvordan jeg skal forhindre det. Hun har sagt 
ja, så hun hæfter jo for det«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2014451/aeldres-sygdomme-skal-spottes-tidligt/">Ældres sygdomme skal spottes 
tidligt</a></p><p>
Ifølge Ældre Sagen er demente som udgangspunkt ansvarlige for deres handlinger 
– også når en telefonsælger ringer. 
</p><p>
Dog henviser de til, at der er en »en betydelig beskyttelse« i aftaleloven. 
Den siger, at man ikke er bundet af en aftale, hvis en anden udnytter ens 
personlige vanskeligheder. 
</p><p>
Margrethe Kähler, chefkonsulent hos Ældre Sagen, tilføjer, at det er særlig 
vigtigt som pårørende at have et bevis på, at ens mor er dement. Så kan 
lægeerklæringen vise, at ens mor har handlet ubevidst, da hun indgik 
handlen. 
</p><p>
»Demente tænker ikke over økonomien. De lever ofte ikke i den reelle 
virkelighed. De tror måske stadig, at de er en skolelærerinde eller en 
landmand. Når det er noget, de har gjort før, vil de være mere tilbøjelige 
til at reagere positivt – som et ja til en telefonsælger«. 
</p><p><b>Pårørende: Forbyd telefonsalg</b></p><p>
Hanne Elkjær ærgrer sig over stakken af ubetalte regninger. Selv om hun gerne 
vil betale for dem, ved hun ikke, hvordan hun kan sikre, at det ikke sker 
igen. Hun synes ikke, at hendes mor har gjort noget forkert. Det var ikke 
hende, der ringede dem op. I stedet mener hun, at telefonsælgere bør have et 
ansvar. 
</p><p>
»De skal fornemme, hvad vedkommende siger. De skal fornemme, om det er en, der 
ikke kan svare på alt, hvad der bliver spurgt om«, siger hun. 
</p><p>
»Og så alligevel. Det virker forkert. Det kan man ikke lægge over på dem, der 
sidder ved telefonerne. Jeg ved ikke, hvad man skal gøre. Telefonsalg burde 
forbydes«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE1784220/stressede-kvinder-udvikler-oftere-demens/">Stressede kvinder udvikler 
oftere demens</a></p><p>
Hos Jacobsen Publications, der laver magasinerne, som Aase Elkjær fik bestilt, 
er de også i tvivl om, hvordan de kan forhindre lignende sager. 
</p><p>
»Hun siger ja, og det tager vores sælger for gode varer. Jeg kan godt se, at 
det er et problem, men jeg ved ikke, hvordan man skal komme ud over det«, 
siger Lars Schilling Jacobsen, direktør hos Jacobsen Publications. 
</p><p class=" bl-elem">
Hanne Elkjær har efterfølgende indgået et forlig med Jacobsen Publications, og 
hendes mor er blevet slettet fra deres opkaldsliste. 
</p>	
</div>
</div></body></html>
