---
layout:     post
title: 	    "Snegletænder er naturens stærkeste materiale"
post_author:	    Martin Bernth
post_date:	    Wed, 18 Feb 2015 07:18:47 +0000
post_site:	    ing.dk 
post_link:	    http://ing.dk/artikel/snegletaender-er-naturens-staerkeste-materiale-174197
---
<html><body><div><section class="body"><p>Edderkoppens silketråd må se sig slået af et sæt superstærke snegletænder. Et hold af forskere har undersøgt styrken af tænderne på sneglearten albueskæl og fundet, at sneglens bittesmå tænder er op mod fem gange stærkere end almindelig edderkoppespind. <a href="http://www.bbc.com/news/science-environment-31500883">Det skriver BBC.</a></p>
			<p>Forskerne har netop offentliggjort resultatet af undersøgelsen i Royal Society’s videnskabelige tidsskrift Interface. Her fremgår det, at albueskæls tænder, der sidder på tungen af sneglen, er naturens eget stærkeste materiale, og lang størstedelen af menneskabte kompositmaterialer - blandt andet kevlar.</p>
			<p>Sneglen bruger de stærke tænder til at grave mad ud af sten og til at skabe en arret overflade, som sneglen kan sætte sig fast på. Konkret fandt forskerne ud af, at tænderne på albueskæl har en brudstyrke på fem gigapascal, hvilket altså er ny rekord for biologisk materiale.</p>
			<p>»Biologi er en fantastisk inspirationskilde for en ingeniør. Disse tænder er gjort af meget små fibre, der er sat sammen på en bestemt måde, og vi burde begynde at tænke over at lave vores egne strukturer efter de samme design-principper,« siger professor Asa Barber ved ingeniørhøjskolen tilknyttet Portsmouth University, som ledede studiet, til BBC.</p>
			<p>Nøglen er opbygningen af tændernes supertynde fibre, som blandt andet indeholder det jernbaserede mineral kaldet ‘goethit’, der er snoet sammen med proteinerne i tænderne meget lig den måde, vi i dag bruger kulfiber til at forstærke plastic.</p>
			<p>Netop bredden af fibrene er vigtig, da den er idéel til at undgå huller og fejl, der ville svække hele strukturen, lyder forklaringen fra ASA Barber. Og den opbygning bør ingeniører i fremtiden tage ved lære af.</p>
		</section></div></body></html>
