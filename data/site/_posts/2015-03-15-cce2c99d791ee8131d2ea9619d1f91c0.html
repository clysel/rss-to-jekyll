---
layout:     post
title: 	    "Vanuatu i undtagelsestilstand - nødhjælp på vej til raserede områder"
post_author:	    
post_date:	    Sun, 15 Mar 2015 09:49:22 +0100
post_site:	    politiken.dk 
post_link:	    http://politiken.dk/udland/ECE2588126/vanuatu-i-undtagelsestilstand---noedhjaelp-paa-vej-til-raserede-omraader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De første nødhjælpsarbejdere er ankommet til Vanuatu, efter en voldsomt 
kraftig cyklon har raseret øgruppen i Stillehavet. 
</p><p>
Vanuatus regering har officielt erklæret landet i undtagelsestilstand og 
appellerer til, at omverdenen hjælper til, efter hvad der kan være en af de 
værste katastrofer, østaten nogensinde har oplevet. 
</p><div class="art-quote article-box">
<p class="quote"/>
<blockquote>
<p class="quote-txt">
På de øer, der ligger nede sydpå, burde der have været noget tegn på liv nu
</p>
<p class="sender">
Sune Gudnitz, FN-chef 
</p>
</blockquote>
</div><p/><p>
»Et par militærfly fra New Zealand er kommet ind og har haft forsyninger og 
folk med, der kan sætte en humanitær operation i gang«, siger Sune Gudnitz, 
der er chef for FN's katastrofe-organisation Unocha i Stillehavsområdet. 
</p><p>
»Der skal meget mere til, men nu er der i det mindste hul igennem«, siger han. 
</p><h3>
Ingen tegn på liv fra andre øer 
</h3><p>
Vanuatu strækker sig over omkring 1.200 kilometer fra nord til syd, og landets 
267.000 beboere er spredt ud over 65 øer. Det har endnu ikke været muligt at 
etablere kontakt til størstedelen af øerne, og det er derfor fortsat uvist, 
hvor mange liv orkanen har kostet. Seneste officielle melding lyder på otte 
omkomne, men nødhjælpsorganisationer frygter, at tallet vil stige markant, 
når omfanget af ødelæggelserne bliver klarlagt. 
</p><div class="art-fakta article-box">
<h4 class="">
Vanuatu</h4>
<div class="fakta-body" data-buildingblock="embedded_factboxlink">
<p>
Vanuatu er en øgruppe og selvstændig republik i det vestlige stillehav. 
</p><p>
Befolkningstallet er på 267.000, som er spredt over 65 øer. Omkring 47.000 
mennesker bor i hovedstaden Port Vila på øen Efate. 
</p><p class=" bl-elem">
Øerne er alle af vulkansk oprindelse og bjergrige. Jordskælv er hyppige, men 
sjældent kraftige. 
</p>
</div>
</div><p/><p>
»Der er stadigvæk begrænset information om, hvad der er sket i resten af 
landet. Det er selvfølgelig bekymrende i sig selv. På de øer, der ligger 
nede sydpå, burde der have været noget tegn på liv nu«, siger Sune Gudnitz. 
</p><p>
Der er fortsat heller ingen livstegn fra øen Tanna, som også forventes at være 
hårdt ramt, og hvor 29.000 personer bor. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2587666/ingen-livstegn-fra-vanuatu-oeen-tannas-29000-beboere/">Ingen livstegn fra Vanuatu-øen 
Tannas 29.000 beboere</a></p><p>
Paolo Malatu, der er koordinator for landets nationale katastrofeenhed, 
fortæller til nyhedsbureauet Reuters, at man planlægger at flyve ud til 
nogle af de ydre øer med helikopter i morgen. 
</p><h3>
Størstedelen af huse ødelagt 
</h3><p>
Ifølge Sune Gudnitz venter der nu et omfattende nødhjælpsarbejde. Flere steder 
er der ikke adgang til vand og strøm, og rigtig mange personer er blevet 
hjemløse. 
</p><p>
»I Port Vila, hvor husene er lidt mere moderne, er antagelsen i øjeblikket, at 
det er op til 90 procent af husene, der er blevet ødelagt i større eller 
mindre omfang. Hvis man skal vurdere noget ud fra det, betyder det, at 
resten af landet er meget, meget hårdt ramt«. 
</p><p>
Første prioritet er at få lufthavnen, der også er blevet ødelagt, sat i stand, 
så større fly kan lande på stedet og bringe mere hjælp med sig. 
</p><h3>
En humanitær katastrofe 
</h3><p>
I fredags blev tusindvis af personer evakueret, inden cyklonen ramte tidligt i 
går lokal tid. 
</p><p>
Nødhjælpsarbejder Alice Clement fra UNICEF befandt sig i Port Vila, da 
cyklonen gik over land. Hun gemte sig under en vask på et badeværelse, hvor 
hun filmede en video af sig selv, som hun efterfølgende lagde på Twitter. 
</p><p>
»Jeg kan høre taget, som lyder som om, det løfter sig. Det er ikke sjovt«, 
siger hun på videoen, inden hun forudser, at situationen udvikler sig til en 
humanitær katastrofe. 
</p><p class=" bl-elem"/>	
</div>
</div></body></html>
