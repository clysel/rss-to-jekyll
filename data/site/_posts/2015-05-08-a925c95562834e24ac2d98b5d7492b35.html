---
layout:     post
title: 	    "Forældre fravælger børnehavemad af frygt for kvaliteten "
post_author:	    
post_date:	    Fri, 08 May 2015 22:21:31 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2658592/foraeldre-fravaelger-boernehavemad-af-frygt-for-kvaliteten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Er kvaliteten i orden, eller kommer vores børn til at få dårlig flymad? 
</p><p>
Sådan lyder en af bekymringerne blandt de mange forældre, der har valgt at 
stemme nej til frokostordninger i deres børns børnehaver. Det oplever Dorthe 
Boe Danbjørg, der er formand for Forældrenes Landsforening (FOLA). 
</p><p>
En rundspørge blandt landets kommuner foretaget af det uafhængige analyse- og 
forskningsbureau Bureau 2000 viser, at kun 22 procent af landets børnehaver 
har frokostordninger. Og det er for få, lyder meldingen fra forskergruppen 
bag ph.d.-projektet FRIDA, Frokostordninger i Dagtilbud, der har fundet 
sammenhæng mellem mad, pædagogik og sundhed. 
</p><p/><p>
»Det er forældrene, der stemmer ja eller nej til frokostordninger. Men jeg 
tror ikke, at det skyldes selve frokostordningen, men derimod en bekymring 
for, at kvaliteten er dårlig. Jeg tror, at mange forældre er bekymrede for, 
om det bliver flymad«, siger Dorthe Boe Danbjørg. 
</p><p><b>Prisen har også en betydning</b></p><p>
Frokostmåltidet bliver som udgangspunkt tilberedt i daginstitutionens køkken 
af uddannet køkkenpersonale med råvarer, der leveres til institutionen fra 
diverse madfirmaer. Maden, der serveres, skal tre ud af fem gange ugentligt 
overholde Fødevarestyrelsens kvalitetsanbefalinger. 
</p><p>
Udover bekymringerne om kvaliteten betyder prisen for frokostordningerne også 
meget for forældrene. Frokostordningen koster på landsplan i gennemsnit lidt 
over 500 kroner pr. barn om måneden. 
</p><p><b class="ext-link">UNDERSØGELSE</b><a class="embeddedlink" href="http://politiken.dk/forbrugogliv/forbrug/tjekmad/ECE2655677/forskning-boern-faar-sunde-madvaner-af-frokostordninger/">Forskning: Børn får sunde 
madvaner af frokostordninger</a></p><p>
»Jeg tror, at mange forældre synes, at det er dyrt, især hvis de har 2-3 børn. 
Det betyder rigtig meget, at de skal have ekstra penge op af lommen. Og det 
er nok også en stor årsag til, at det er i så få børnehaver«, siger Dorthe 
Boe Danbjørg, formand for FOLA. 
</p><p><b>Politisk engagement ville øge tilslutningen</b></p><p>
Ifølge Dorthe Boe Danbjørg ville det øge antallet af børnehaver med 
frokostordning, hvis politikerne investerede mere i det. 
</p><p>
»Hvis politikerne gik forrest og sagde, at de ville det her, fordi det gavner 
folkesundheden, børnene og meget andet - og rent faktisk spyttede nogle 
penge i det - så tror jeg, at forældrene ville sige ja«, siger hun. 
</p><p/><p>
Et flertal i folketinget vedtog i januar 2010 'Aftalen om fleksible 
frokostordninger', som afløste den oprindelige plan om obligatoriske 
frokostordninger i alle institutioner. Aftalen betyder, at kommunerne skal 
tilbyde et dagligt, sundt frokostmåltid til samtlige børn i landets 
daginstitutioner, men i praksis er det op til de enkelte forældrebestyrelser 
at stemme om, hvorvidt der skal være frokostordning eller ej. 
</p><p>
Aftalen har således gjort det muligt for den enkelte forældrebestyrelse at 
vælge det fælles frokosttilbud fra. 
</p><p/><p>
Ifølge socialminister Manu Sareen (R) er det ikke noget, der er planer om at 
ændre på. 
</p><p>
»Vi har valgt en fleksibel model, hvor kommunerne kan vælge at lave en 
obligatorisk eller en frivillig frokostordning. Det vigtige for os er, at 
forældrene altid skal have et tilbud om en frokostordning til deres børn. At 
mange så i stedet vælger selv at smøre madpakkerne, det er deres egen 
beslutning«, skriver han i en mail. 
</p><p><b>»Vi er pro madordning af god kvalitet«</b></p><p>
Et ph.d.-studie fra Aalborg Universitet viser, at frokostordninger kan have en 
lang række positive pædagogiske effekter, og ifølge Bent Egberg Mikkelsen, 
der er professor ved Aalborg Universitet og har ledet forskningsprojektet 
FRIDA, er det ærgerligt, at så mange børnehaver fravælger 
frokostordningerne. 
</p><p><b class="ext-link">REPORTAGE</b><a class="embeddedlink" href="http://politiken.dk/forbrugogliv/sundhedogmotion/ECE2658048/faelles-frokost-giver-madmod-hos-ungerne-i-aeblehuset/">Fælles frokost giver madmod hos ungerne 
i Æblehuset</a></p><p>
»Vi mister både muligheden for maddannelse og folkesundhed, fordi man tænker 
for instrumentalt i forhold til blot at bespise børnene i stedet for at 
tænke, at vi integrerer mad og servering med sund madlæring i den 
pædagogiske dagligdag«, siger han. 
</p><p/><p>
At der er en pædagogisk gevinst ved frokostordningerne, tror Dorthe Boe 
Danbjørg vil falde i god jord blandt forældrene. 
</p><p><i class=" bl-elem">Hvad tror du, at forældrenes respons vil være på studiet, der viser, at der 
både er en pædagogisk læring samt indflydelse på børns madvaner og 
maddannelse forbundet med frokostordning?</i></p><p class=" bl-elem">
»Jeg tror, at det er noget, forældre vil stille sig positivt over for. Vi er 
jo pro madordning af god kvalitet, og vi tror, at det kan det, som du 
fremhæver. At man skal se det som et pædagogisk tilbud«. 
</p>	
</div>

</div></body></html>
