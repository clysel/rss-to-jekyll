---
layout:     post
title: 	    "Rubya stod i sine egne tanker, da braget kom, og hendes sønner døde"
post_author:	    
post_date:	    Sat, 21 Apr 2012 10:42:43 +0200
post_site:	    politiken.dk 
post_link:	    http://politiken.dk/fotografier/ECE2636610/rubya-stod-i-sine-egne-tanker-da-braget-kom-og-hendes-soenner-doede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
1.129 mennesker blev dræbt, og over 2.500 kom til skade, da fabrikskomplekset 
Rana Plaza kollapsede 24. april 2013. 
</p><p>
Sammenstyrtningen skyldtes, at de to øverste etager var konstrueret forkert og 
opført ulovligt, og at der derudover var placeret to tunge elgeneratorer 
øverst i bygningen. Til sidst kunne de bærende elementer ikke længere klare 
vægten. 
</p><p>
Da Rana Plaza var styrtet sammen, blev redningsfolk i næsten tre uger ved med 
at grave efter ofre i ruinerne. Der hang en ubærlig sødlig lugt af døde 
mennesker over hele stedet. En del af ofrene blev aldrig fundet – formentlig 
fordi de var blevet mast til ukendelighed mellem ruinerne. 
</p><p>
Til trods for Rana Plaza-katastrofens omfang er der ikke opsat noget officielt 
monument til minde for ofrene. Lidt over 300 af de døde ligger begravet mere 
end 30 kilometer fra Rana Plaza i et hjørne af en stor gravplads i 
hovedstaden Dhaka. I stedet er det ved den grund, hvor Rana Plaza lå, at 
pårørende og efterladte kommer for at sørge og for at mindes. 
</p><p class=" bl-elem">
Foreløbig er ingen blevet dømt ansvarlig for Rana Plaza-katastrofen. Ejeren af 
bygningen er i fængsel, men retssagen mod ham er ikke afsluttet. Ingen af de 
firmaer, der fik produceret tøj på Rana Plaza, mener, at de har et juridisk 
medansvar for ulykken. 
</p>	
</div>
</div></body></html>
