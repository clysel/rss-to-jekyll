---
layout:     post
title: 	    "Fra god ide til skandale - her er alle Rejsekortets benspænd"
post_author:	    
post_date:	    Wed, 13 May 2015 19:47:26 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2667535/fra-god-ide-til-skandale---her-er-alle-rejsekortets-benspaend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Visionen er smuk. Et rejsekort, som kan bringe alle trafikanter i den 
offentlige trafik rundt i hele Danmark med bus, tog og metro. 
</p><p>
Selv når man spørger rejsende, der er kritiske over for rejsekortet, siger de 
ofte: Det er en god idé, men .... 
</p><p>
For priserne er umulige at gennemskue. Dummebøderne står i kø, når man glemmer 
at tjekke ud, og det gør man let, viser 800.000 dummebøder i 2014. Og 
pendlerne, en kæmpe gruppe af rejsende, kan stadig i 2015 ikke bruge 
rejsekortet på deres færd. 
</p><p>
For nu bare at nævne et par af de problemer, som passagerne har med 
rejsekortet. 
</p><p>
Bag kundernes 'men' ligger en historie som tog sin start allerede i 1993. 
</p><h3>
Drømmen og et umuligt udbud 
</h3><p>
Dengang drømte det hedengangne Hovedstadens Trafikselskab (HT) om et 
rejsekort, som kunne erstatte klippekortene. 
</p><p>
De var dyre i drift, og selv for mere end 20 år siden mente man, at 
klippemaskinerne trængte til en pensionering. HT nåede at sende et kort i 
udbud, før DSB's forslag om et landsdækkende rejsekort fik processen 
afbrudt. 
</p><p>
En gruppe af repræsentanter fra landets trafikselskaber satte sig sammen, og i 
1999 var man klar med en plan for et landsdækkende kort. Næste hurdle var 
udbuddet, for mange af de skitserede krav var ikke set før. Alligevel endte 
de tre udbydere med i forskellig grad at love at løse opgaven, og det 
billigste bud blev valgt og skrevet under i 2005. Dengang med en plan om et 
færdigt rejsekort i februar 2009. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2637253/statsrevisorer-giver-rejsekortet-toert-paa/">Statsrevisorer giver rejsekortet 
tørt på</a></p><p>
Problemet var, at udbuddet blev givet af en ledelse, som havde mange 
forskellige interesser. Det påpegede lektor ved Datalogisk Institut, 
Københavns Universitet Erik Frøkjær allerede tidligt i processen. 
</p><p>
»Der er ikke en klar og stærk ledelse. Der er det modsatte. En række 
selskaber, som sidder og lægger arm, og det har de gjort i næsten ti år«, 
sagde Erik Frøkjær til Politiken i 2014. 
</p><p>
Med en bestyrelse af trafikselskaber er Rejsekort A/S styret af både sine 
brugere og sine ejere. Det betyder, at der er mange forskellige interesser 
på spil. Og det duer ikke, når man er i gang med at skabe et komplekst 
it-system, mener han. 
</p><p>
»Det er så svært at lave de her systemer, at den mindste skurren og mangel på 
rationelle beslutninger på de rigtige tidspunkter har det med at stoppe det 
hele«, lød hans vurdering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2650550/de-tog-offentlig-transport-forkert-boede-elendig-rejsegaranti-og-langvarige-tovtraekkerier/">De tog offentlig transport: 
Forkert bøde, elendig rejsegaranti og langvarige tovtrækkerier</a></p><p>
Samme melding kommer fra Henning N. Jensen, der ejer konsulentfirmaet Pluscon 
og var med på sidelinjen hos et af de udbud, som ikke vandt entreprisen. 
</p><p>
»Man havde tusind ønsker, som man ikke vidste, hvordan man skulle løse. Så 
udbyder man noget og håber på, at leverandøren kan levere. Men man har ikke 
en jordisk chance for at kontrollere, om leverandøren rent faktisk kan det, 
som de siger, at de kan«. 
</p><p>
Da Rigsrevisionen i 2011 gik ind i sagen, fastslog revisorerne, at Rejsekortet 
A/S ikke forberedte projektet godt nok. Det betød, at leverandøren ikke var 
klar over, hvilke krav der egentlig var stillet til dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2637446/heunicke-om-rejsekortet-ja-ministeriet-greb-ind-for-sent/">Heunicke om rejsekortet: Ja, 
ministeriet greb ind for sent</a></p><p>
På det tidspunkt forsøgte man fra politisk hold at styrke ledelsen. Men i 
april 2015 kan Statsrevisorerne efter endnu en kritisk beretning fra 
Rigsrevisionen konkludere, at: 
</p><p>
»Trafikselskaberne har vist sig at være meget dårlige til at samarbejde, og 
selv om de kender kundernes problemer, får de dem ikke løst. Og hvis de gør, 
går det meget langsomt«, hedder det blandt andet i Rigsrevisionens 
beretning. 
</p><p>
Statsrevisorerne kritiserere Transportminister Magnus Heunicke (S) for ikke at 
have taget hånd om de ledelsesmæssige problemer tidligere. 
</p><h3>
Et stærkt forsinket kort 
</h3><p>
Tidsplanerne har været mange for rejsekortet. Men få af dem har holdt. 
</p><p>
Allerede mellem 2006 og 2008 bliver der indgået fire tillægsaftaler, der 
forsinker rejsekortet i tre år. I 2007 begynder det første pilottest mellem 
Roskilde og Tølløse. 
</p><p>
2009 begynder test af kortet på Sjælland i tog og busser. Men problemer får 
East-West Denmark til at udskyde tidsplanen endnu et år. 
</p><p>
I oktober 2009 sammenligner daværende transportminister Lars Barfoed (K) for 
første gang rejsekortet med IC4-skandalen. 
</p><p>
Året efter udvides testforsøgene, og leverancen af kortet foreslås udskudt til 
2013 med en femte tillægsaftale, men ejerne - staten og trafikselskaberne - 
holder fast i, at kortet skal leveres senest i 2012. Ellers bliver kortet 
aflyst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2637396/hver-dag-har-tusind-borgere-brug-for-hjaelp-til-rejsekortet/">Hver dag har tusind borgere 
brug for hjælp til rejsekortet</a></p><p>
I 2011 stopper salg af klippekort i Vestsjælland, som det første område med 
fuld drift. 
</p><p>
I 2012 meldes det ud, at salget af klippekort i hovedstadsområdet stopper 1. 
juli 2013. 
</p><p>
Året efter må selskaberne bag rejsekortet opgive den plan. Rejsekortet er ikke 
klar, og københavnerne får nu frist til sommeren 2014. Men også denne gang 
udskydes salgsstoppet, nu til februar 2015. Per 1. juli er det også slut med 
at bruge de klippekort, som kunderne har nået at hamstre. 
</p><p>
Men økonomien i rejsekortet og opgaven med at indrette takstsystemerne, så 
priserne er logiske og kan forstås af kunderne, er problemer, der endnu ikke 
er løst. 
</p><p class=" bl-elem">
Efter planen skal rejsekortet i 2016 levere en god løsning til pendlerne, som 
udgør cirka 40 procet af de rejsende i den offentlige trafik. 
</p>	
</div>

</div></body></html>
