---
layout:     post
title: 	    "Lektor: Medierne er blevet lettere at snyde"
post_author:	    
post_date:	    Tue, 14 Apr 2015 21:09:32 +0200
post_site:	    politiken.dk 
post_link:	    http://politiken.dk/Explainers/ECE2628112/lektor-medierne-er-blevet-lettere-at-snyde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er langt fra første gang, at medierne hopper på et fupnummer som det, 
Dukkepartiet startede i aftes, da de fortalte, at de kun var 2.000 
underskrifter fra at være opstillingsberettigede til Folketinget. Et tal, 
der senere viste sig at være langt fra sandheden. 
</p><p><b class="ext-link">DUKKEPARTIETS FUPNUMMER</b><a class="embeddedlink" href="http://politiken.dk/indland/politik/ECE2627634/dukkepartiet-vi-er-blevet-taget-i-en-noedloegn/">Dukkepartiet: Vi er 
blevet taget i en nødløgn</a></p><p>
For medierne er blevet lettere at snyde, forklarer lektor ved Danmarks Medie- 
og Journalisthøjskole Lars Kabel. 
</p><p>
»Presset på mængden af nyheder har udviklet sig helt vildt. Medierne udgiver 
jo i dag nyheder 16 til 17 timer i døgnet. Derfor er muligheden for at snyde 
medierne i dag langt større, end den var tidligere«, siger Lars Kabel, der 
til daglig forsker i, hvordan nyheder opstår og spredes. 
</p><h3>
Medierne er blevet mindre højtidelige 
</h3><p>
I 2013 bragte flere medier, heriblandt politiken.dk, for eksempel nyheden om, 
at København ville få en ny natklub kun for smukke mennesker. Men historien 
viste sig at være pure opspind, opdigtet af DR3-programmet Absurdistan. 
</p><div class="art-quote article-box">
<p class="quote"/>
<blockquote>
<p class="quote-txt">
Medierne er blevet mindre selvhøjtidelige, og derfor er de villige til at gå 
ud med afsløringen om, at de er blevet snydt.
</p>
<p class="sender">
Lars Kabel, medieforsker 
</p>
</blockquote>
</div><p/><p>
En lille måned senere var den gal igen, da selvsamme Absurdistan afslørede, at 
de havde haft held med at plante fuphistorien om et nyt datingsite kun for 
muslimer. En historie, som begyndte hos Berlingske Nyhedsbureau, hvorefter 
den spredte sig til blandt andre Jydske Vestkysten, Bornholms Tidende og BT. 
</p><p><b class="ext-link">FALSK NATKLUB</b><a class="embeddedlink" href="http://politiken.dk/kultur/medier/ECE1861393/casper-christensen-firma-fupper-medierne---igen/">Casper Christensen-firma fupper 
medierne - igen</a></p><p>
Det er blandt andet netmediernes komme, der har sænket tærsklen for, hvor 
mange nyheder der slipper igennem. Men medierne er også blevet bedre til at 
erkende deres fejl, understreger Lars Kabel. 
</p><p>
»Der er ingen tvivl om, at det også er foregået tidligere. Noget af det nye 
er, at det nu bliver opdaget. Medierne er blevet mindre selvhøjtidelige, og 
derfor er de villige til at gå ud med afsløringen om, at de er blevet snydt. 
Nogle gange ser man faktisk, at nyheden om afsløringen af fupnummeret bliver 
slået større op, end fupnyheden gjorde«. 
</p><h3>
Fup for en god sag 
</h3><p>
Fupnummeret om natklubben kun for smukke mennesker blev angiveligt sat i søen 
for at teste mediernes kildekritik. Programvært på Absurdistan Kristoffer 
Eriksen sagde således til Politiken en uge efter afsløringen: 
</p><p>
»Jeg synes, at det er et problem og megaironisk, at medierne har så travlt med 
at påpege andres fejl, men de er ikke selv ufejlbarlige overhovedet. 
Journalistikken er presset, og det skal gå hurtigere – det ved jeg – men det 
har aldrig været en undskyldning for andre magthavere. Og pressen er en 
magthaver«. 
</p><p><b class="ext-link">MEDIERNE AFSLØRET</b><a class="embeddedlink" href="http://politiken.dk/kultur/medier/ECE1868111/fuphistorier-naar-medierne-falder-af-den-hoeje-hest/">Fuphistorier: Når medierne 
falder af den høje hest</a></p><p>
Fupnyheder er da også flittigt blevet brugt til at gavne en politisk sag. En 
øvelse som særligt den amerikanske aktivistgruppe The Yes Men excellerer i. 
</p><p>
Under klimakonferencen COP15 i København i 2009 havde de i samarbejde med 
blandt andre aktivister fra Mellemfolkeligt Samvirke for eksempel held med 
at fuppe det meste af verden med nyheden om, at Canada ville sætte verdens 
mest ambitiøse mål for udledning af CO2 og sende millioner af dollars til 
verdens fattigste lande for at hjælpe dem med at tilpasse sig en varmere 
planet. 
</p><p>
Nyheden nåede blandt andet til The Wall Street Journal, før den canadiske 
regering nåede at nedlægge dementi. 
</p><p><b class="ext-link">COP15-SNYD</b><a class="embeddedlink" href="http://politiken.dk/kultur/medier/ECE862135/topmoedefup-skaber-overskrifter-i-canada/">Topmødefup skaber overskrifter i Canada</a></p><p>
At medierne bliver taget som gidsler i en politisk sag, skyldes ifølge lektor 
Lars Kabel, at flere og flere aktører forstår, at medierne er den bedste 
måde at få opmærksomhed på. 
</p><p>
»Det fupnummer viste, at der er mange, der har forstået den nye 
medievirkelighed, og som derfor bruger den og misbruger den«, siger han. Men 
han tror alligevel ikke, at nummeret ændrede noget under 
COP15-forhandlingerne. 
</p><p class=" bl-elem">
»Jeg har generelt den holdning, at man ikke skal overdrive, hvad fupnumre som 
disse har af konsekvenser. Der sker ikke så meget ved det, og det er 
relativt hurtigt glemt«. 
</p>	
</div>

</div></body></html>
