---
layout:     post
title: 	    "Audi køber canadisk brændselscelle-teknologi"
post_author:	    Bjørn Godske
post_date:	    Tue, 17 Feb 2015 15:04:56 +0000
post_site:	    ing.dk 
post_link:	    http://ing.dk/artikel/audi-koeber-canadisk-braendselscelle-teknologi-174190
---
<html><body><div><section class="body"><p>800 nye patenter inden for brændselsceller skal sikre <a href="http://www.audiusa.com/newsroom/news/press-releases/2015/02/audi-buys-fuel-cell-patents-from-ballard-power-systems">Audi</a> afgørende ekspertise for udviklingen af denne teknologi, siger Audis chef for udvikling, professor Ulrich Hackenberg i forbindelse med overtagelsen af patenterne fra <a href="http://www.ballard.com/about-ballard/newsroom/news-releases/news02111501.aspx">Ballard Power Systems</a> til en pris af 80 mio. dollar eller cirka 520 mio. kr.</p>
			<p>Hvis man skulle dømme ud fra de biler, som lige nu er på vej ud fra bilproducenternes udviklingsafdelinger, kunne det se ud, som om kampen om fremtiden bil alene står om elbiler baseret på batterier.</p>
			
			<p><figure class="plugin right zoomable"><img data-original-image="http://ing.dk/sites/ing/files/audia7h-tron-6.jpg" src="http://ing.dk/sites/ing/files/styles/w1120_media_right/public/audia7h-tron-6.jpg?itok=7LLjNmbW" alt=""/><figcaption> Med brint i tanken kan Audis prototype-brændselscellebil køre omkring 500 km på en optankning. Det tager tre minutter at fylde den op. <cite>Foto: Audi</cite></figcaption></figure></p>
			<p>Men på et helt andet plan kæmper bilproducenterne om at få fingrene i teknologi til produktion af brændselscellebiler. Her har japanske Toyota og Honda samt koreanske Hyundai længe ligget i spidsen, på trods af at nærmest alle større bilproducenter har eksperimenteret med brændselsceller i årevis.</p>
			<p>Audi har senest på sidste års biludstilling i Los Angeles vist deres A7 h-tron, som til dels var udviklet i samarbejde med Ballard Power Systems.</p>
			
			<p>Iagttagere vurderer, at presset fra konkurrenterne og Audis opkøb af patenter vil bane vejen for en hurtigere udrulning af brændselscellebiler fra den tyske producent. Toyota har allerede sendt den første kommercielle brændselscellebil på markedet og annonceret, at de vil bygge 12 brintpåfyldningsstationer i det nordøstlige USA. Honda har tilsvarende været ude at søge finansiering til at etablere 12 stationer i Californien.</p>
			<p>Ulrich Hackenberg understreger, at den nyindkøbte patenter vil være tilgængelige for alle brands i VW-koncernen, som Audi hører under.</p>
		</section></div></body></html>
