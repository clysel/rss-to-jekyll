---
layout:     post
title: 	    "Kampen i tal: Mayweather vs. Pacquiao"
post_author:	    
post_date:	    Sat, 02 May 2015 15:53:05 +0200
post_site:	    politiken.dk 
post_link:	    http://politiken.dk/sport/ECE2652070/kampen-i-tal-mayweather-vs-pacquiao/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Don King var en lykkelig mand, da han i 1996 for første gang fik lokket Mike 
Tyson i ringen mod Evander Holyfield. 
</p><p>
Som kampens promotor kunne han nemlig glæde sig over, at opgøret, som 
Holyfield vandt, samlet indbragte 100 mio. dollars – hvilket i dag svarer 
til i omegen af 150 mio. dollars. 
</p><p>
Den største boksebegivenhed nogensinde. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2641128.ece">Billetter til boksebrag revet 
væk på 60 sekunder.</a></p><p>
Men hvad der i 1996 var nok til at stryge til tops på listen over mest 
indbringende kampe, kan på ingen måde måle sig med den ufattelige omsætning, 
som nattens opgør mellem Floyd Mayweather og Manny Pacquiao forventes at 
generere til Mayweather Promotions og promotor Bob Arum: 
</p><p>
- Hele kampen forventes ifølge det amerikanske sportsmedie ESPN i alt at 
indtjene mere end 400 mio. dollars. Over 2,6 mia. danske kroner. 
</p><p>
- Tv-indtægterne for pay-per-view forventes at overstige 300 mio. dollars 
alene i USA, Canada og Puerto Rico. Altså to milliarder danske kroner. 
</p><p>
- 2,5 millioner købte adgang til pay-per-view, da Maywather mødte Saúl Alvarez 
i 2013. Nattens kamp har allerede rundet 3 millioner. 
</p><p>
- Entréindtægterne indbringer rundt regnet 470 mio. danske kr. Det er tre 
gange så meget som den hidtidige rekord og mere end entréindtægterne ved 
årets store begivenhed i amerikansk fodbold, Super Bowl. Alene en billet ved 
ringside kostede – indtil der var udsolgt – 10.000 dollar (ca. 66.000 danske 
kr.). Men det er kun de officielle tal. På sortbørsen rygtes prisen for en 
billet ved ringside at være helt op til 350.000 dollars! Altså mere end to 
millioner danske kroner. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2639702/mayweather-haevder-han-er-bedre-end--muhammad-ali/">Mayweather hævder, han er 
bedre end Muhammad Ali</a></p><p>
- For første gang nogensinde kostede det penge at overvære indvejningen til et 
boksestævne. 10 dollars, lød den beskedne pris. Det ærgrer måske 
arrangørerne en smule. De 10.000 billetter var udsolgt på under en halv 
time. 
</p><p>
- Der er solgt sponsorater for 13,2 mio. dollars – 88 mio. kr. Knap det halve 
stammer fra det californiske bryggeri Tecate. 
</p><p>
- Floyd Mayweather kan stikke omkring 150 mio. dollars i lommen for besværet, 
mens Manny Pacquiao kan tjene op til 100 mio. dollars på kampen. 
</p><p>
- At kampen har skabt et økonomisk hysteri, er hotellet The Riviera i Las 
Vegas’ gamle bydel et eksempel på. Et hotel, der har haft både Frank Sinatra 
og Elvis Presley på plakaten. 
</p><p class=" bl-elem">
Hotellet, som har fået lov til at forfalde gennem de seneste 30 år, har åbent 
for sidste gang i denne weekend. På en normal weekend kan man få et værelse 
her for omkring 500 kr. Natten mellem lørdag og søndag – på hotellets sidste 
nat – koster samme værelse 2.500 kr. 
</p>	
</div>

</div></body></html>
