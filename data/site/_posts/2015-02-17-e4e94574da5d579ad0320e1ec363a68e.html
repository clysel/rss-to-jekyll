---
layout:     post
title: 	    "El-kabel dræber mindst 18 karneval-gæster i Haiti"
post_author:	    
post_date:	    Tue, 17 Feb 2015 14:04:38 +0100
post_site:	    politiken.dk 
post_link:	    http://politiken.dk/udland/ECE2550469/el-kabel-draeber-mindst-18-karneval-gaester-i-haiti/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 18 personer har mistet livet i forbindelse med en ulykke under en årlig 
festival i Haitis hovedstad, Port-au-Prince. 
</p><p>
En stor folkemængde blev tidligt i morges ramt af et faldende 
højspændingskabel under festlighederne, hvor tusindvis af mennesker var 
samlet i byens gader. 
</p><p>
Ud over de 18 døde er 60 personer såret, lyder de første meldinger. Vidner på 
stedet siger ifølge nyhedsbureauet AP, at ulykken skete, da nogle af 
karnevalets deltagere forsøgte at løfte et el-kabel, så de mange mennesker 
kunne passere under det. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg så kablet falde og gnister og løb for mit liv.
</p>
<p class="sender">
Natacha Saint Fleur til AP 
</p>
</blockquote>
</div><p/><p>
Den store menneskemængde bar på medlemmerne af en populær haitiansk rap-gruppe 
ved navn Barid Crew, rapporterer Haitis Radio Metropole ifølge 
nyhedsbureauet AFP. 
</p><h3>
Rapstjerne ramt af kabel 
</h3><p>
Rapgruppens stjerne, der går under navnet 'Fatom', blev ramt i hovedet af det 
faldende el-kabel og er nu i kritisk tilstand, skriver netmediet Haiti Press 
Network. 
</p><p>
Nogle af ofrene blev dræbt på stedet, mens andre mistede livet, da der gik 
panik i menneskemængden. 
</p><p>
»Jeg så kablet falde og gnister og løb for mit liv«, siger 22-årige Natacha 
Saint Fleur ifølge AP. 
</p><p>
Lægen Joel Desire fra hospitalet General Hospital, hvortil mange af ofrene 
blev bragt, siger, at mindst 18 mennesker er døde. 
</p><h3>
Dødstal kan være højere 
</h3><p>
Det er ikke umiddelbart klart, om flere ofre opholder sig på andre hospitaler. 
Af den grund kan dødstallet være højere end først antaget. 
</p><p>
Hundredvis af mennesker er stormet ind på hospitalet i minutterne og timerne 
efter ulykken. 
</p><p>
Nogle af dem slæber af sted på ofre, mens andre leder efter sårede 
familiemedlemmer. 
</p><p class=" bl-elem">
Præsident Michel Martelly udtrykker på Twitter sin »dybeste medfølelse« med 
ofrene. Haiti er blandt de fattigste lande på den vestlige halvkugle og er 
stadig plaget af de voldsomme ødelæggelser, der ramte landet ved et 
jordskælv for fem år siden. 
</p>	
</div>
</div></body></html>
