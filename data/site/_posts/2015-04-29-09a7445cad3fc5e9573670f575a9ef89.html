---
layout:     post
title: 	    "Folkevognens fortid og nutid: Masser af succes og kun enkelte flop"
post_author:	    
post_date:	    Wed, 29 Apr 2015 14:07:42 +0200
post_site:	    politiken.dk 
post_link:	    http://politiken.dk/forbrugogliv/biler/ECE2646194/folkevognens-fortid-og-nutid-masser-af-succes-og-kun-enkelte-flop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
en stor koncern</h4>
<div class="fakta-body" data-buildingblock="embedded_factboxlink">
<p>
VW-koncernen spænder ekstremt vidt. Den omfatter nu 12 mærker: 
</p><p><b>Personbiler: </b></p><p>
Audi, Seat, Skoda, VW. 
</p><p><b>Luksus og sport: </b></p><p>
Bentley, Bugatti, Lamborghini, Porsche. 
</p><p><b>Vare- og lastvogne: </b></p><p>
VW Commercial, MAN, Scania. 
</p><p><b>Motorcykler:</b></p><p class=" bl-elem">
Ducati. 
</p>
</div>
</div><p>
Et af verdens største bilmærker, Volkswagen, er kastet ud i en ledelseskrise. 
Topchefen har nedlagt sit embede, og de tilbageværende chefer funderer 
formentlig over, hvordan de skal udstikke kursen i årene fremover. 
</p><p>
De har nemlig en hel del at leve op til. Billedserien her over artiklen viser 
en række af de mest markante Volkswagen-modeller fra 1950’erne til i dag. 
Flest succeser, men også enkelte flop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2504903/unges-bildroem-er-en--vw-up---og-den-skal-vaere-sort/">Unges bildrøm er en VW Up - og 
den skal være sort</a></p><p>
Den ubestridte leder af alt dette var indtil i lørdags Ferdinand Piëch, der 
havde titel af bestyrelsesformand. Han er barnebarn af Ferdinand Porsche, 
der konstruerede den oprindelige Volkswagen-boble. 
</p><p><b>Ballade i den øverste ledelse </b></p><p>
Piëch ragede uklar med andre dele af ledelsen i Volkswagen-koncernen, og hvis 
han ikke var gået selv, var han muligvis blevet fyret på den kommende 
aktionærforsamling i Volkswagen, der finder sted 5. maj. Det er ikke kommet 
frem, hvad uenigheden skyldes – kun, at Piëch har distanceret sig i forhold 
til koncerndirektør Martin Winterkorn, som ellers har været Piëchs tro 
væbner i årevis. 
</p><p>
Der har været gisnet om, at Piëch på nogle områder har været en dårlig mand 
for Volkswagen. Han var ekstremt optaget af teknik, og det kunne medføre, at 
bilerne fik en for avanceret konstruktion – og dermed blev de for dyre. 
</p><p><b class="ext-link">LÆS OGSÅ</b><a class="embeddedlink">VW sætter for alvor 
strømstikket i</a></p><p>
Det har bl.a. ramt tidligere generationer af VW Golf, som danske bilkøbere 
derfor også er kommet til at betale en dyr pris for. 
</p><h3>
VW Lupo 3L var forud for sin tid 
</h3><p>
På danske veje ruller stadig ganske mange eksemplarer af ét af Ferdinand 
Piëchs hjertebørn, som han gennemførte med stor entusiasme: Den lille VW 
Lupo 3L. Navnet skyldes, at den kun skulle bruge tre liter diesel for at 
køre 100 kilometer. 
</p><p>
Omsat til dansk målestok betyder det 33,3 km/l. Den bil kom på markedet i 
1996, og først nu er det lykkedes for andre bilproducenter at bygge en bil 
med samme forbrugstal. Det er Citroën og Peugeot, der nu kan tilbyde en 
dieselmotor i Citroën C3 og Peugeot 208, som i hvert fald i teorien kan 
præstere 33,3 km/l. 
</p><h3>
Ny kurs tager lang tid 
</h3><p>
Almindelige bilkøbere vil ikke mærke noget til Piëchs afgang i den første 
håndfuld år. Det er meget muligt, at en ny ledelse vil anlægge en ny kurs 
med en anden type bilmodeller. Udviklingen af nye biler er dog så krævende, 
at der går 4-5 år fra første pennestrøg, til bilen er klar på gaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE1577002/vw-faar-afslag-paa-eneret-til-gti-navnet/">VW får afslag på eneret til 
GTI-navnet</a></p><p>
Og Volkswagen har aldrig forhastet sig med nye modeller. Ofte sidder de og 
lurepasser lidt, mens de ser, om konkurrenterne har succes med den ene eller 
anden biltype. 
</p><p class=" bl-elem">
Volkswagen blev grundlagt i 1937. Efter Anden Verdenskrig kom der gang i den 
regulære produktion af personbiler i 1948. 
</p>	
</div>

</div></body></html>
