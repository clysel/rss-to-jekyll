---
layout:     post
title: 	    "Blev snydt af rejsebureau: Drømmerejsen gik i vasken"
post_author:	    
post_date:	    Thu, 05 Mar 2015 19:46:04 +0100
post_site:	    politiken.dk 
post_link:	    http://politiken.dk/rejser/nyheder/sikkerhedogforsikring/ECE2567283/blev-snydt-af-rejsebureau-droemmerejsen-gik-i-vasken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Beklager, jeres billetter er ikke betalt«. 
</p><p>
Nogenlunde sådan lød beskeden til Malene Koops Grønborg og hendes kæreste 
Carsten Lynggaard, da de stod i Københavns Lufthavn forrige søndag. 
</p><p>
Og med den melding gik tre ugers drømmerejse til Brasilien i vasken. 
</p><p>
Den ærgerlige rejseoplevelse begyndte i sensommeren sidste år, hvor parret 
søgte på nettet efter et rejsebureau, der kunne hjælpe dem med at 
sammensætte tre ugers rundrejse i Brasilien. Travel2Brazil var et af de 
første bureauer, der dukkede op på søgesiden. 
</p><p>
Malene Koops Grønborg og kæresten havde ikke hørt om det før, men da de 
ringede, lød det meget lovende. Indehaveren af det lille specialbureau havde 
15 års erfaring med at rejse rundt i Brasilien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sikkerhedogforsikring/ECE2570170/saadan-er-du-stillet-hvis-du-bliver-snydt-af-rejsebureauet/">Hvad gør man, hvis man bliver 
snydt af rejsebureauet?</a></p><p>
Parret havde ikke travlt med at bestille og korresponderede med rejsebureauet 
om forslag til rejsen. I december bookede og betalte de turen - 38.960 
kroner i alt for flybilletter til Brasilien, indenrigsflybilletter, ophold 
på fire forskellige hoteller samt udflugter. 
</p><p>
Før de køber rejsen, tjekker Malene Koops Grønborg og Carsten Lynggaard om 
Travel2Brazil er registreret i Rejsegarantifonden som loven kræver. De 
tjekker også anmeldelses-sites og finder ingen dårlige anmeldelser. 
</p><p>
Knap en måned før afrejse kommer de første panderynker. Malene Koops Grønborg 
og hendes kæreste taler om, at det er mærkeligt, at de ikke har modtaget 
bekræftelse på visse dele af rejsen. 
</p><p>
Blandt andet tidspunkter for transfer og datoer for udflugter. Da parret 
rykker indehaveren for manglende bekræftelser, skriver han gentagne gange, 
at de nok skal komme. 
</p><h3>
»Hvad foregår der?«
</h3><p>
En uge inden afrejsen kontakter de TAP Portugal, som de skal flyve med til 
Brasilien. Her lyder meldingen, at deres billetter mellem Danmark og 
Brasilien ikke er betalt. Flyselskabet har rykket rejsebureauet flere gange 
for betaling. Til sidst har flyselskabet ophævet reserveringen af 
billetterne. 
</p><p>
Malene Koops Grønborg skriver også en mail til de fire hoteller, de skal på bo 
under opholdet i Brasilien, for at høre, om der er reserveret værelser til 
dem. De hører fra to af hotellerne, der skriver, at de ikke har modtaget en 
booking med deres navne. 
</p><p>
»Så var det, vi skrev, »Hvad foregår der?« til ham«. 
</p><p>
'Ham' er Christian Walsted Vestergaard, der er indehaver af Travel2Brazil. 
</p><p>
Herefter modtaget parret en voucher til et hotel i Rio, som de slet ikke har 
booket. Og så beder Christian Walsted Vestergaard om pasnumre, for det 
kræver flyselskabet som noget nyt, lyder forklaringen. Det er tre dage før 
afrejse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/reglerogrettigheder/ECE2312834/rejsebureau-aendrede-tine-og-lars-rejse-da-de-stod-i-lufthavnen/">Rejsebureau ændrede Tine og 
Lars' rejse, da de stod i lufthavnen </a></p><p>
Kort før afrejsen søndag den 22. februar finder Malene Koops Grønborg og 
hendes kæreste ud af, at Travel2Brazil pludselig ikke længere er med i 
Rejsegarantifonden. De kontakter Pakkerejse-Ankenævnet for at søge råd, og 
her får de at vide, at de skal handle i 'god tro'. Derfor dukker de op i 
Københavns Lufthavn på afrejsedagen, selv om de godt ved, at flyet til 
Brasilien vil lette uden dem. 
</p><p>
Politiken har set et skriftlig papir fra TAP Portugal, hvor flyselskabet 
bekræfter, at parret dukkede op i lufthavnen, men ikke kom af sted, fordi 
flybilletterne var bestilt, men aldrig blev betalt. Politiken har også set 
bekræftelsen på, at Malene Koops Grønborg og hendes kæreste betalte 38.960 
kroner til rejsebureauet for rejsen. 
</p><p>
Ude i lufthavnen kan parret ikke få telefonisk kontakt til Christian Walsted 
Vestergaard, og sms'er ham derfor: 
</p><p>
»Hej Christian, nu står vi så i lufthavnen til den fra starten aftalte afgang, 
så vi har overholdt vores del af aftalen. TAP Portugal kan meddele os, at du 
har foretaget reservation af billetterne, men at de ikke er blevet betalt. 
Vil du kontakte os hurtigst muligt. Vi vil gerne have vores penge tilbage. 
Hilsen Malene og Carsten«. 
</p><h3>
En rejse for livet 
</h3><p>
De får et beklagende svar fra Christian Walsted Vestergaard om, at han kan få 
dem af sted på et fly dagen efter. Alternativt vil han give dem pengene for 
rejsen tilbage. Han skriver ikke en forklaring om, hvad der er sket. 
</p><p>
Malene Koops Grønborg og kæresten svarer, at de vælger det sidste. Siden har 
de ikke hørt fra Christian Walsted Vestergaard, selv om de har taget kontakt 
til ham mange gange siden. Hans hjemmeside er lukket ned. 
</p><p>
»Vi er sindssygt sure og skuffede. Det var en rejse for livet for os. Og vi 
har jo taget tre ugers ferie fra vores arbejde, og det rykker man jo ikke 
bare«, siger Malene Koops Grønborg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2301605/sas-broeler-bjarne-maa-vente-i-maaneder-paa-at-faa-sine-penge/">SAS-brøler: Bjarne må vente i 
måneder på at få sine penge</a></p><p>
Pengene for rejsen har de indtil nu ikke fået igen. Parret er bange for, at de 
ikke får deres knap 40.000 kroner igen. De vil nu klage til 
Pakkerejse-Ankenævnet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00917/Travel2Brazil_917584j.jpg" alt="" border="0"/><span class="caption"><span class="f-img-caption">Ferie. 
</span>Malene Koops Grønborg og Carsten Lynggaard på en tidligere ferie. Privatfoto.</span></span>
På spørgsmålet om, hvad de kunne have gjort for at undgå at havne i den 
situation, siger Malene Koops Grønborg: . 
</p><p>
»Vi kunne måske have været mistænksomme noget før, da vi ikke modtog 
bekræftelser på hoteller og udflugter. Men det ville nok ikke have hjulpet, 
for han kom bare hele tiden med undskyldninger - at bekræftelserne kom lige 
om lidt. Vi tjekkede også CVR-nummeret, at han var registreret i 
Rejsegarantifonden, vi tjekkede anmeldelser, og hans hjemmeside så fin ud. 
Jeg synes, vi har helgarderet os«. 
</p><h3>
Dårlige anmeldelser på Trustpilot 
</h3><p>
Siden efteråret er der kommet fem anmeldelser på sitet Trustpilot af 
Travel2Brazil. En lyder sådan her: 
</p><p>
»Storsvindleren Christian Walsted Vestergård - hold jer helt væk !!!!«. 
</p><p>
Andre advarer også om, at man skal holde sig væk fra rejsebureauet. Flere er 
kommet af sted, men har oplevet, at der ikke var styr på deres rejse og 
eksempelvis indenrigsfly og hoteller ikke var betalt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/reglerogrettigheder/ECE2232639/udbredt-humbug-paa-snydebillige-rejser/">Udbredt humbug på snydebillige 
rejser</a></p><p>
På rejsebureauets Facebook-side advarer en person også om, at rejsebureauet 
ikke betaler sine underleverandører. 
</p><p class=" bl-elem">
Politiken har gentagende gange forsøgt at få fat i Christian Walsted 
Vestergaard uden held. 
</p>	
</div>
</div></body></html>
