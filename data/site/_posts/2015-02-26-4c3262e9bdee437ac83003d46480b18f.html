---
layout:     post
title: 	    "Fyret Vestas-chef bliver formand for regerings-fond"
post_author:	    
post_date:	    Thu, 26 Feb 2015 10:39:25 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2564410/fyret-vestas-chef-bliver-formand-for-regerings-fond/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den fyrede Vestas-chef Ditlev Engel bliver formand for regeringens fem 
milliarder kroner store fond til grøn omstilling, Danmarks Grønne 
Investeringsfond. 
</p><p>
Fonden blev aftalt sidste år af et politisk flertal bestående af 
Socialdemokraterne, De Radikale, SF og Enhedslisten, og den skal yde lån på 
rimelige vilkår til investeringer inden for for eksempel energibesparelser, 
vedvarende energianlæg og større ressourceeffektivitet. 
</p><p>
Fondens samlede udlån kan udgøre op til fem milliarder kroner. 
</p><p>
»Jeg ser frem til arbejdet som formand for Danmarks Grønne Investeringsfond. 
Det er mit mål, at fonden bliver en væsentlig spiller til fremme af den 
grønne omstilling«, siger han i en kort skriftlig kommentar. 
</p><h3>
Anden formandspost inden for grøn omstilling 
</h3><p>
Det er den anden store formandspost inden for grøn omstilling, Ditlev Engel 
besætter siden sin fyring fra vindmøllegiganten Vestas i efteråret 2013. 
</p><p>
I maj sidste år kom det frem, at han skal være formand for en ny tænketank, 
Big Future 2025, der skal give danske virksomheder redskaber til at omstille 
virksomheden til en mere energieffektiv drift med større fokus på 
bæredygtighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2297440/ditlev-engel-goer-comeback-efter-sin-fyreseddel/">Ditlev Engel gør comeback 
efter sin fyreseddel</a></p><p class=" bl-elem">
Ditlev Engel blev i efteråret 2013 fyret fra jobbet som administrerende 
direktør i vindmøllegiganten Vestas efter otte år i stillingen, der er en af 
dansk erhvervslivs helt tunge poster. 
</p>	
</div>
</div></body></html>
