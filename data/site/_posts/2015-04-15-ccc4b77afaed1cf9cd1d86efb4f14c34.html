---
layout:     post
title: 	    "Stort flertal: Det skal være lettere at genoptjene retten til dagpenge"
post_author:	    
post_date:	    Wed, 15 Apr 2015 10:52:07 +0200
post_site:	    politiken.dk 
post_link:	    http://politiken.dk/indland/politik/ECE2628404/stort-flertal-det-skal-vaere-lettere-at-genoptjene-retten-til-dagpenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Epionion-måling</h5>
<div class="fakta-body" data-buildingblock="embedded_factboxlink">
<p><i class=" bl-elem">Det er vigtigt, at et nyt dagpengesystem gør det lettere at genoptjene 
retten til dagpenge?</i></p><ul><li>Enig: 71 procent</li><li>Hverken/eller: 13 procent</li><li>Uenig: 9 procent</li><li class=" bl-elem">Ved ikke: 7 procent</li></ul><p><i class=" bl-elem">I et nyt dagpengesystem er det vigtigt at færre mister retten til dagpenge?</i></p><ul class=" bl-elem"><li>Enig: 64 procent</li><li>Hverken/eller: 16 procent</li><li>Uenig: 13 procent</li><li class=" bl-elem">Ved ikke: 7 procent</li></ul>
</div>
</div><p>
Et nyt dagpengesystem skal gøre det lettere at genoptjene retten til dagpenge 
og sikre, at færre falder ud. 
</p><p>
Det mener et massivt flertal af danskerne. 
</p><p>
En måling, som Epinion har foretaget LO og FTF, viser, at hele 71 procent er 
enige i, at det i fremtiden skal være nemmere igen at kunne optjene retten 
til dagpenge, når man først har mistet den. 64 procent ser gerne, at et nyt 
system sikrer, at færre mister retten til dagpenge. 
</p><h3>
Fagforbund foreslår ændringer 
</h3><p>
Målingen kommer samtidig med, at de to fagforbund i dagens Politiken 
præsenterer en række forslag til, hvordan et nyt dagpengesystem bør 
indrettes. LO og FTF ser gerne mere fleksibilitet i de nuværende regler, så 
man ikke nødvendigvis skal have arbejdet et helt år for at genoptjene retten 
til dagpenge. 
</p><p>
For eksempel mener de, at også kortere ansættelser skal kunne udløse ret til 
dagpenge i en kortere periode. I dag skal du have arbejdet sammenlagt et år 
og genoptjene den toårige dagpengeperiode. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2628078/fagbevaegelsens-top-presser-regeringen-med-dagpengeudspil/">Fagbevægelsens top presser 
regeringen med dagpengeudspil</a></p><p>
LO's formand Harald Børsting mener, at Epinions måling er udtryk for klar 
opbakning til fagforbundenes forslag: 
</p><p>
»Den viser et klart behov for et nyt dagpengesystem. Vores dagpengesystem er 
en af grundstenene på arbejdsmarkedet, og derfor skal folk naturligvis kunne 
føle sig trygge. Det er der desværre mange, der ikke gør i øjeblikket. 
Tallene viser for eksempel, at et stort flertal mener, at 
genoptjeningsperioden er for lang. Det er et af de vigtigste emner, vi skal 
se på, når forhandlingerne om et nyt dagpengesystem går i gang«, siger han 
til Politiken. 
</p><h3>
Regeringen vil vente på kommissionen 
</h3><p>
Regeringen har i denne valgperiode fået massiv kritik for ikke at ændre den 
reform af dagpengesystemet, som et borgerligt flertal vedtog i sidste 
valgperiode sammen med de radikale. En halvering af dagpengeperioden og 
fordobling af genoptjeningsperioden har betydet, at mange flere end 
forventet er faldet ud af dagpengesystemet. 
</p><p><b class="ext-link">LÆS INTERVIEW </b><a class="embeddedlink" href="http://politiken.dk/oekonomi/arbejdsmarked/ECE2628222/interview-det-irriterer-os-ganske-meget-at-den-type-smaajobs-i-betydelig-grad-tages-af-udlaendinge/">»Det irriterer os ganske 
meget, at den type småjobs i betydelig grad tages af udlændinge«</a></p><p>
For at afbøde effekten har regeringen lavet justeringer, som blandt andet 
betyder, at der er et sikkerhedsnet i form af eksempelvis den lavere 
arbejdsmarkedsydelse, når man mister retten til dagpenge. Samtidig har man 
nedsat en dagpengekommission med både eksperter og repræsentanter fra 
arbejdsmarkedets parter. 
</p><p>
Til september skal den komme med sine anbefalinger, og før det sker, vil 
regeringen ikke tage stilling til, hvordan et nyt dagpengesystem skal 
indrettes. Det slår beskæftigelsesminister Henrik Dam Kristensen (S) fast. 
</p><h3>
R: Rimelig optjeningsperiode 
</h3><p>
Samme holdning har de radikales gruppeformand Camilla Hersom, som dog 
understreger, at hendes parti som udgangspunkt finder forholdet mellem 
optjeningsperiode og ydelsesperiode »rimeligt«. 
</p><div class="art-fakta article-box">
<h4 class="">
Fakta</h4>
<h5>
Dagpengereformen</h5>
<div class="fakta-body" data-buildingblock="embedded_factboxlink">
<p>
Dagpengereformen forkorter<b> dagpengeperioden</b> fra 4 til 2 år og fordobler<b> 
genoptjeningskravet </b>fra et halvt til et helt års arbejde. 
</p><p>
Reformen blev vedtaget af V, K, DF og R i <b>juni 2010</b>. 
</p><p class=" bl-elem">
I finanslovsaftalen for 2012 blev det aftalt at <b>forlænge </b>dagpengeperioden 
med op til et halvt år for alle forsikrede ledige, der opbrugte 
dagpengeretten i 2. halvår 2012.
</p>
</div>
</div><p>
»Det, vi er optaget af, er, at vi har et dagpengesystem, som matcher det 
samfund, vi lever i. Det er derfor, vi har nedsat en dagpengekommission. At 
folk svarer, som de gør, når de bliver spurgt til et nyt dagpengesystem, 
synes jeg ikke, er så mærkeligt. Jeg vil være temmelig meget mere 
overrasket, hvis de svarede det modsatte«, siger hun. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2625437/lo-frigoer-sig-helt-fra-socialdemokraterne-i-valgkampen/">LO frigør sig helt fra 
Socialdemokraterne i valgkampen</a></p><p><i class=" bl-elem">Der er i to år blevet skreget på en dagpengeløsning, og nu kort tid inden 
valget vender problematikken så tilbage. Havde det ikke været lettere, hvis 
I bare spillede ud med, hvad I ville, i stedet for at vente på en 
kommission, der første kommer med sine anbefalinger efter et valg? </i></p><p>
»Nej, det synes jeg ikke. Jeg tror, positionerne i det her er velkendte. Vi 
har fra starten, da vi stemte for den tidligere regerings reform uden at 
have indflydelse på den, sagt, at vi synes, indfasningen var for hurtig. Det 
har vi så rådet bod på et antal gange under den nuværende regering, og vi 
synes, tiden er inde til, at der kommer en samlet løsning, som også peger 
frem i tiden«. 
</p><p>
»Vi er på vej ind i en valgkamp. Der vil selvfølgelig være partier, der vil 
bruge det her aktivt, og det er sådan, vilkårene er, men vores holdning 
ligger fast. Vi synes, det ville være mærkeligt at nedsætte 
dagpengekommissionen, hvis vi ikke også agtede at vente på, at den kom med 
sine forslag, og det er jo til september, så så længe er der jo heller ikke 
igen«, siger Camilla Hersom. 
</p><h3>
SF lancerer kampagne mod regeringen 
</h3><p>
De partier, hun hentyder til, tæller blandt andre SF. 
</p><p>
Folkesocialisterne har i dag lanceret en kampagne, hvor de går direkte i kødet 
på den regering, de tidligere var en del af. De har taget 
Socialdemokraternes slagord 'Det Danmark du kender' og lavet det om til 'Det 
dagpengeproblem du kender'. 
</p><p>
Kampagnen skal presse regeringen til at spille ud med en dagpengeløsning 
allerede før valget, siger SF's formand Pia Olsen Dyhr. 
</p><p>
»Statsministeren har tidligere kaldt dagpengereformen for noget bras, og det 
kunne jeg ikke være mere enig i. Reformen har været en katastrofe, men hvis 
Venstre og Dansk Folkeparti igen får regeringsmagten, så er muligheden 
spildt. Derfor er vi nødt til én gang for alle at løse dét dagpengeproblem, 
vi desværre kender alt for godt«, siger hun. 
</p><p class=" bl-elem">
Foruden SF vil også Enhedlisten og Dansk Folkeparti ændrer dagpengereformen 
inden et valg. 
</p>	
</div>

</div></body></html>
