---
layout:     post
title: 	    "PET vurderede opera på Det Kgl. Teater"
post_author:	    
post_date:	    Sun, 26 Apr 2015 22:30:43 +0200
post_site:	    politiken.dk 
post_link:	    http://politiken.dk/kultur/scene/ECE2644232/pet-vurderede-opera-paa-det-kgl-teater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er gået hele 113 år, siden Carl Nielsens opera ’Saul og David’ første gang 
blev opført på Det Kgl. Teater. 
</p><p>
Bibeldramaet om krig, magtbegær og uforsonlighed er gennem årene blevet 
modtaget med heftige klapsalver, men aldrig blodsudgydelser. Op til 
premieren på nyopførelsen forrige fredag valgte Det Kgl. Teaters ledelse 
imidlertid at kontakte den danske efterretningstjeneste PET for at få deres 
vurdering af, om operaen kunne udgøre en sikkerhedsrisiko for ansatte og 
publikum. Det bekræfter teatrets direktør Morten Hesseldahl. 
</p><p>
»I nyopsætningen er en mellemøstlig tematik til stede. Med den sensitivitet, 
som vi ser nu, skal der ikke meget til, før man får hidset en stemning op, 
og derfor vurderede vi, at det var bedst at lade PET vurdere 
sikkerhedsrisikoen«. 
</p><h3>
Ikke eneste tilfælde 
</h3><p>
Efterretningstjenesten læste ifølge teaterdirektøren stykkets libretto og så 
fotos af scenografien, og efterretningstjenestens vurdering var, at der ikke 
var en særlig risiko forbundet med den moderne iscenesættelse af operaen. 
</p><p>
Det Kgl. Teater er ikke ene om at have kontaktet PET op til en premiere for at 
bede om en sikkerhedsvurdering. Det samme gjorde CaféTeatret i forbindelse 
med Christian Lollikes stykke ’Manifest’ om Anders Breivik og Teatret Mungo 
Park Kolding i forbindelse med ’Yahya Hassans Digte’ i oktober 2014. 
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/brianesbensen/ECE2624450/yahya-hassan-viser-hvad-ytringsfriheden-skal-bruges-til/">Yahya Hassan viser, hvad ytringsfriheden 
skal bruges til! </a></p><p>
»Lige på det tidspunkt var der usikkerhed om, hvad digteren ville blive taget 
til indtægt for, og om digtsamlingen ville afstedkomme voldsomme reaktioner. 
Det var kort tid efter, at Yahya Hassan havde fået livvagter, og ikke længe 
før at han blev slået ned. Jeg henvendte mig til politiet, og i den 
forbindelse havde jeg en samtale med PET. De vurderede, at vores sikkerhed 
var i orden«, fortæller teaterchef Lasse Bo Handberg. 
</p><h3>
Fornuft eller overreaktion 
</h3><p>
I nyopsætningen af operaen ’Saul og David’ har den britiske instruktør David 
Pountney bevidst valgt at løfte handlingen frem til nyere tid, så konflikten 
ikke udspiller sig mellem filistrene og jøderne i oldtiden, men mellem jøder 
og palæstinensere i samtiden. Det har han gjort, uden at det dog, ifølge 
Politikens anmelder Thomas Michelsen, står helt klart i nyopsætningen, hvem 
der er hvem. 
</p><div class="art-quote article-box">
<p class="quote"/>
<blockquote>
<p class="quote-txt">
Med den sensitivitet, som vi ser nu, skal der ikke meget til, før man får hidset 
en stemning op 
</p>
<p class="sender">
Teaterdirektør Morten Hesseldahl 
</p>
</blockquote>
</div><p>
Når der viftes med et flag, er det således et i blåt, grønt og sort, der ikke 
findes i virkeligheden. Når Det Kgl. Teater valgte at kontakte PET, var det 
udelukkende, fordi operaen foregår i Mellemøsten, forklarer Morten 
Hesseldahl. <br/><br/>
I PET oplyser man, at efterretningstjenesten tager henvendelser fra 
kulturinstitutioner alvorligt og går i dialog, når det er ønsket. Men en 
statistik over antallet af henvendelser fra kulturpersoner og 
kulturinstitutioner findes ikke.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2632431/da-en-ung-dansk-andenviolinist-blev-overmandet-af-en-gammel-israelsk-konge/">Da en ung dansk andenviolinist 
blev overmandet af en gammel israelsk konge</a></p><p>
Hans-Jørgen Bonnichsen, operativ chef for PET indtil 2006, siger: 
</p><p>
»PET følger det danske samfunds pulsslag, og det er deres opgave selv at tage 
kontakt, hvis der er en risiko. Det er ganske bemærkelsesværdigt, at Det 
Kgl. Teater nu selv kontakter PET«. 
</p><p>
Hans-Jørgen Bonnichsen mener, at det er udtryk for en »overreaktion«. 
</p><p>
»Det er tegn på, at frygten har sat sig i det danske samfund. Det første, der 
sker, er, at man mister fornuften, og det er netop formålet med terror. Det 
får os til at overreagere og foretage os ting, som vi aldrig ville have 
foretaget os, og undervejs ændres de værdier, vi har troet på«. 
</p><h3>
Ikke bange for at støde nogen 
</h3><p>
På Mungo Park Kolding og på Det Kgl. Teater påpeger begge teaterlederne, at de 
er lægmænd i forhold til sikkerhedsspørgsmål og derfor fandt det fornuftigt 
at få en vurdering. 
</p><p>
»Ja. Ligesom PET ikke har en kunstnerisk faglighed, har vi ikke 
sikkerhedsmæssig faglighed. Vores holdning var: better safe than sorry. Er 
der en sikkerhedsrisiko, må vi tage os af den. Ligesom vi tager hensyn, når 
der er regeringsledere i salen«, siger Morten Hesseldahl fra Det Kgl. 
Teater. 
</p><p><i class=" bl-elem">Hvad ville I have gjort, hvis PET havde vurderet, at det kunstneriske 
indhold kunne føre til forhøjet risiko for et terrorangreb?</i></p><p>
»Jeg ville have taget en drøftelse om, hvordan vi kunne realisere operaen med 
et ekstra øje på sikkerheden. Vores opgave er at løfte kunsten frem og stå 
vagt ved de kunstneriske intentioner«. 
</p><p><b class="ext-link">BAGGRUND</b><a class="embeddedlink" href="http://politiken.dk/kultur/scene/ECE1515186/omstridt-breivik-teater-indskriver-sig-i-en-aeldgammel-tradition/">Omstridt Breivik-teater indskriver sig i 
en ældgammel tradition</a></p><p>
I Berlin blev opsætningen af Mozarts ’Idomeneo’ aflyst ved Deutsche Oper i 
2006, fordi ledelsen frygtede, at operahuset kunne blive midtpunkt for en ny 
Muhammed-krise. Begrundelsen var, at instruktøren Hans Neuenfels havde valgt 
at lade Idomeneo hugge hovederne af både Jesus, Buddha og Muhammed. På Det 
Kgl. Teater afviser Morten Hesseldahl, at sikkerhedsproblematikken ville 
kunne få indflydelse på kunsten. 
</p><p class=" bl-elem">
»Jeg kan garantere for, at der ikke bliver lavet ændringer, fordi man er bange 
for at støde nogen. For os er det ikke spørgsmålet, <i>om</i> 
vi skal lave det, vi mener er kunstnerisk vigtigt, men <i>hvordan</i> vi 
realiserer det. Er der et sikkerhedsissue, må vi tage hensyn til det«. 
</p>	
</div>

</div></body></html>
