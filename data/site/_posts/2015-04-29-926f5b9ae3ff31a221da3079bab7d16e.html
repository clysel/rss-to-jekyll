---
layout:     post
title: 	    "Grænserapport får politikere til at kritisere Europas håndtering af migrantstrømmene"
post_author:	    
post_date:	    Wed, 29 Apr 2015 22:19:13 +0200
post_site:	    politiken.dk 
post_link:	    http://politiken.dk/indland/politik/ECE2648255/graenserapport-faar-politikere-til-at-kritisere-europas-haandtering-af-migrantstroemmene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
EU's grænseagentur Frontex har i sin seneste risikovurdering advaret mod 
falske asylansøgere og konstaterer, at mange af dem søger mod lande med 
attraktive velfærdsydelser. 
</p><p>
Det sidste er sådan set forståeligt, finder SF's integrationsordfører Karina 
Lorentzen. 
</p><p>
»Det kan umiddelbart godt passe. Hvis man kommer til Grækenland er der stor 
sandsynlighed for, at man ender på gaden. Der er ikke noget system, der kan 
tage sig af de mennesker. Så det er klart, at hvis de ikke kan finde et 
arbejde og få skabt sig et liv, så søger man et sted hen, hvor man kan få 
bedre chancer«, siger hun. 
</p><p><b class="ext-link">FRONTEX</b><a class="embeddedlink" href="http://politiken.dk/udland/int_europa/ECE2647158/frontex-mange-asylansoegere-soeger-mod-lande-med-attraktive-velfaerdsydelser/">Mange asylansøgere søger mod lande med 
attraktive velfærdsydelser</a></p><div class="art-fakta article-box">
<h4 class="">
GRÆNSEOVERVÅGNING</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Greece_Border_Crisi_931913w.jpg" alt="" border="0"/><span class="caption"><span class="f-img-caption">Frontex-betjent 
</span>i Grækenland. Foto:AP/Nikolas Giakoumidis</span></span></p><p>
Frontex er oprettet efter vedtagelsen af <b>Schengenaftalen</b>, hvor 
medlemslandene åbnede deres grænser og til gengæld lagde grænsekontrollen 
ved områdets ydre grænser. 
</p><p><b>I 2004</b> førte udviklingen af de åbne indre grænser i EU til dannelsen af 
Det Europæiske Agentur for Styring af Operationelt Samarbejde ved de Ydre 
Grænser for den Europæiske Unions Medlemslande - der heldigvis for nemheds 
skyld kaldes Frontex. 
</p><p>
Agenturet har <b>hovedsæde</b> i Warszava i Polen. 
</p><p class=" bl-elem">
Læs den seneste risikoanalyse, hvor agenturet efterlyser bedre kontrol med de 
mennesker, der ankommer til Europa, <a target="_blank" href="http://frontex.europa.eu/assets/Publications/Risk_Analysis/Annual_Risk_Analysis_2015.pdf">her</a>. </p>
</div>
</div><p/><p>
Ifølge Lorentzen understreger det problem nødvendigheden af at få spredt de 
flygtninge, der kommer til Europa, mere. 
</p><p>
»Vi kan se, at landene i Østeuropa og Portugal tager få«, siger hun. 
</p><h3>
S og SF: Falske asylansøgere skal retur 
</h3><p>
Hos Socialdemokraterne mener integrationsordfører Ole Hækkerup derimod ikke, 
at det er velfærdsydelserne, der er det afgørende, når asylansøgere søger 
mod Danmark. 
</p><p>
»Vores praktiske erfaring viser noget andet end undersøgelsen. Da vi ændrede 
betingelserne for at få asyl og for at få familien med, faldt antallet af 
asylansøgere. Men ikke da vi ændrede i velfærdsydelserne«, siger han. 
</p><p>
Til gengæld er Hækkerup tryg ved de danske asylmyndigheders indsats for at 
opklare, om asylansøgere nu også taler sandt, når de ønsker beskyttelse i 
Danmark. Ifølge Frontex tyder kontroltal på, at mange vælger at lyve sig til 
adgang til Europa, hvis deres sager ikke undersøges. Og når det er 
tilfældet, skal det udløse en returbillet, mener Socialdemokraten. 
</p><p>
Det er også holdningen hos SF's Lorentzen. 
</p><p>
»Jeg kan godt forstå, at man vil forsøge at snige sig ind ad den sikre vej. 
Men det er klart, at vi er nødt til at sende dem tilbage, hvis de ikke har 
noget asylgrundlag. Vi skal afvise dem, der ikke har noget asylmotiv«, siger 
SF-politikeren. 
</p><p>
Lorentzen erkender, at det kan være vanskeligt, blandt andet fordi lande som 
Iran og Afghanistan afviser at modtage hjemsendte. 
</p><p>
»Vi har folk, der sidder på tiende år og er afviste. Det er en udfordring, at 
når de først er inde, så kan de være svære at få sendt tilbage. De her 
mennesker kan godt vente i 10 år, hvis det giver en åbning. Men man skal 
ikke kunne konflikte sig til at få ophold«, finder hun. 
</p><h3>
DF: Vi må se med åbne øjne på socialydelser til udlændinge 
</h3><p>
På den anden side af det politiske felt ser Dansk Folkepartis Martin Henriksen 
Frontex' konstatering af velfærdsydelserns betydning som et bevis på, at den 
stramme kurs fra 2000'erne var relevant. 
</p><p>
»Jeg ved godt, at der stadig er diskussioner om, hvorvidt det betyder noget. 
Det er akademisk sniksnak fra folk, der lever på deres egen planet og tror, 
at ydelserne ikke har noget indflydelse«, mener han. 
</p><div class="art-quote article-box">
<p class="quote"/>
<blockquote>
<p class="quote-txt">
Vort velfærdssamfund er ikke gearet til de flygtningestrømme, vi ser her.
</p>
<p class="sender">
Martin Henriksen 
</p>
</blockquote>
</div><p/><p>
Han ser en stor udfordring for den danske velfærdsmodel i de lokkende toner, 
som høje sociale ydelser sender til udefrakommende. 
</p><p>
»Vort velfærdssamfund er ikke gearet til de flygtningestrømme, vi ser her. Så 
vi vil gerne genindføre starthjælp og et optjeningsprincip på børnechecken - 
og vi er åbne for at gå videre derfra. Ud over det skal man have et åbent 
sind og gå velfærdsydelserne igennem med henblik på at skære eller fjerne 
dem for flygtninge og indvandrere, der kommer udefra. Det vil være 
almindelig sund fornuft, hvis vi vil gøre det mindre attraktivt at komme 
hertil«
</p><h3>
'Europas asylsystem er oldnordisk' 
</h3><p>
Martin Henriksen forstår godt, at man som migrant forsøger at udgive sig som 
flygtning, hvis chancen er der, sådan som Frontex' oplysninger fra 
kontrollen på de græske øer tyder på. Mødes de af kontrollører, som kan 
undersøge informationerne, er blot 36 procent syrere. Er der ingen kontrol, 
så siger 86 procent, at de kommer fra Syrien. 
</p><p class=" bl-elem">
»Der er en konflikt i Syrien. I Europa taler man om beskyttelse. Bliver man 
spurgt, er man nok fra Syrien. Det siger noget om, at de asylsystemer, man 
har i Europa, er oldnordiske og ikke svarer til den situation, man står over 
for. Det er en åben invitation til, at her kan man snyde sig ind. Vi skal 
finde ud af med os selv, om vi vil acceptere det«, siger han. 
</p>	
</div>

</div></body></html>
