---
layout:     post
title: 	    "Verdenskendt svensk lyriker og nobelpristager er død"
post_author:	    
post_date:	    Fri, 27 Mar 2015 20:25:54 +0100
post_site:	    politiken.dk 
post_link:	    http://politiken.dk/kultur/ECE2607922/verdenskendt-svensk-lyriker-og-nobelpristager-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog</h4>
<h5>
Tomas Tranströmer</h5>
<div class="fakta-body" data-buildingblock="embedded_factboxlink">
<p>
Svensk lyriker og forfatter. 
</p><p>
Født 15. april 1931 i Stockholm. Gift med Monica. Uddannet psykolog. Oversat 
til omkring 40 sprog.
</p><p>
Debuterede i 1954 med digtsamlingen ’17 dikter’ og har siden udgivet en lang 
række værker herunder ’För levande och döda’ fra 1989, som Tranströmer i 
1990 modtog Nordisk Råds Litteraturpris for. I april i år udkom de samlede 
digte på dansk: ’Samlede Tranströmer’.
</p><p>
Blev i 1990 ramt af et slagtilfælde. Modtog i 2011 nobelprisen i litteratur.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Efter kort tids sygdom er den 83-årige svenske digter og nobelpristager i 
litteratur Tomas Tranströmer død. 
</p><p>
I mere end 50 år har den kendte poet udgivet digte, og det er kun fire år 
siden, han modtog verdens mest fornemme litteraturpris for sit arbejde. I 
komitéens begrundelse hed det blandt andet, at Tranströmer »gennem sine 
kondenserede, gennemsigtige beskrivelser giver os ny tilgang til 
virkeligheden«. 
</p><p>
»Han troede ikke, han skulle opleve dette«, sagde hans kone, Monica 
Tranströmer, dengang til pressen, der var mødt op foran parrets lejlighed på 
Södermalm i Stockholm for at gratulere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1414256/tomas-transtrmer-modtager-nobelprisen-i-litteratur-2011/">Tomas Tranströmer modtager 
Nobelprisen i litteratur 2011</a></p><p>
I 1990'erne fik Tomas Tranströmer et hjerteanfald, og efterfølgende havde han 
svært ved at tale. Derfor var det Monica Tranströmer, der udtalte sig på 
hans vegne efter modtagelsen af den fornemme pris. Til hende havde han 
beskrevet, at han var glad og rørt. 
</p><p>
»Han siger også, at han er helt tryg ved alle disse mennesker, som kommer og 
gratulerer ham og vil tage hans billede«, sagde hun dengang. 
</p><p><b class="ext-link">POLITIKEN MØDTE FORFATTEREN I 2011</b><a class="embeddedlink" href="http://politiken.dk/kultur/boger/ECE1422843/nobelpristager-har-aldrig-villet-digte-paa-fuld-tid/">Nobelpristager 
har aldrig villet digte på fuld tid</a></p><h3>
Gav hverdagen et svimlende indhold 
</h3><p>
Forinden modtagelsen af Nobelprisen lå et langt forfatterskab. Tomas 
Tranströmer, der var uddannet psykolog, debuterede tilbage i 1954 med 
samlingen '17 digte'. I 1990 modtog han Nordisk Råds Litteraturpris for 
digtsamlingen 'For levende og døde', og hans sidste samling blev udgivet i 
2011. 
</p><p>
I de svenske medier mindes flere af Tranströmers nære venner nu digteren. 
</p><p>
»Han var et fuldstændig vidunderligt menneske med en fantastisk sans for 
humor«, siger vennen Fredrik Sjöberg til Svenska Dagbladet. 
</p><p>
Han beretter også, at Tranströmer levede et aktivt liv lige til det sidste, og 
at Nobelprisen »aldrig steg ham til hovedet«. 
</p><p>
En anden ven, forfatteren Per Wästberg, mener, at Tranströmers 
verdensomspændende succes er unik i den skandinaviske poesis historie. Hans 
digte er oversat til over 60 forskellige sprog. 
</p><p>
»Med vægtløs præcision gav han hverdagen et svimlende indhold. I en 
flerstrenget sandhed forenede han trusler og fortrøstning, inderligt nærvær 
og from forundring. Han åbnede tilværelsens kilder og underjordiske kanaler, 
men søgte aldrig væk fra virkeligheden, som han dumt blev beskyldt for i 
70'ernes hårde klima, men dykkede ned i den som en dykker gransker fartøjets 
underside«, skriver han i et <a href="http://www.svd.se/kultur/wastberg-om-transtromer_4443855.svd" target="_blank">mindeord</a>. </p><h3>
En meget, meget stor lyriker 
</h3><p>
Herhjemme vakte det i 2011 stor begejstring, da Tranströmer blev belønnet med 
Nobelprisen. 
</p><p>
»Jeg er meget tilfreds med, at Tranströmer fik prisen. Han evner at kombinere 
det enkle og komplicerede, det litterære, det almenmenneskelige og det 
personlige«, sagde blandt andre Johannes Riis, mangeårig litterær direktør 
for Gyldendal, til Politiken. 
</p><p>
Modsætninger gik ikke kun igen i Tranströmers arbejde, de var også en del af 
hans egen karakter. Det beskrev i hvert fald Stefan Bergsten, der forfattede 
Tranströmers biografi i forbindelse med hans 80 års fødselsdag 
</p><p>
»På ét plan er han en almindelig, rar mand, elskværdig, selskabelig og 
generøs. Bag denne overflade skjuler sig en helt anden person, som helst 
ikke lukker nogen tæt ind på livet«, skrev Bergsten i et portræt fra 2011. 
</p><p><b class="ext-link">LÆS PORTRÆT</b><a class="embeddedlink" href="http://politiken.dk/kultur/boger/ECE1257056/sveriges-stjernedigter-hyldes-i-dag/">Sveriges stjernedigter 
hyldes i dag</a></p><p class=" bl-elem">
Forklaringen lød, at Tranströmers litterære arbejde var indadvendt, præget af 
ro og »en lang bearbejdning og filen på ord og billeder«. Men parallelt med 
det havde han et almindeligt arbejde som psykolog ved 
arbejdsmarkedsmyndigheden i den svenske by Västerås, lige så længe hans 
helbred tillod det. 
</p>	
</div>
</div></body></html>
