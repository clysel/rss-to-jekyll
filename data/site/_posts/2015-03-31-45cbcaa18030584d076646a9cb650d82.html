---
layout:     post
title: 	    "USA er klar til skubbe deadline for atomaftale med Iran"
post_author:	    
post_date:	    Tue, 31 Mar 2015 20:01:40 +0200
post_site:	    politiken.dk 
post_link:	    http://politiken.dk/udland/ECE2612576/usa-er-klar-til-skubbe-deadline-for-atomaftale-med-iran/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De pågående forhandlinger om Irans atomprogram kan fortsætte efter den 
fastsatte frist i aften ved midnat, siger en diplomat fra den amerikanske 
delegation ifølge nyhedsbureauet AFP.
</p><p>
»Vi vil naturligvis fortsætte arbejdet, hvis der er skred i processen. Vi 
tager i morgen med, hvis det giver mening. For nuværende er der ikke truffet 
beslutninger for vores rejseplaner«, siger diplomaten fra forhandlingerne i 
den schweiziske by Lausanne.
</p><p>
Eksperter og forhandlingsdelegationer har arbejdet i døgndrift på at nå en 
politisk rammeaftale, der til sommer skal sikre en grundig og langvarig 
løsning på den lange konflikt om atomprogrammet.
</p><p>
Vesten frygter, at iranerne udvikler atomvåben, mens Iran altid har fastholdt, 
at de nukleare aktiviteter udelukkende har fredelige formål.
</p><p><b class="ext-link">OVERBLIK </b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Det har verdens ledere på spil i 
atomforhandlinger</a></p><p>
Iran satte gang i landets atomprogram i midten af det forrige århundrede med 
hjælp fra USA.
</p><p>
Iran håber og kræver med en aftale, at internationale sanktioner mod landet 
ophæves.
</p><p>
Det er stormagterne i gruppen P5+1, der forhandler med Iran.
</p><h3>
Iran opgiver to tredjedele centrifuger
</h3><p>
Forhandlingerne i den sidste fase føres på den internationale gruppes vegne af 
udenrigsministrene fra USA, Kina, Rusland, Storbritannien, Frankrig og 
Tyskland.
</p><p>
Vestlige diplomater har i de seneste dage sagt, at Iran »mere eller 
mindre« har accepteret at opgive to tredjedele af landets centrifuger. 
Der er i øjeblikket omkring 20.000.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2611182/i-aften-falder-klokken-i-slag-for-iransk-atomaftale/">I aften falder klokken i slag 
for iransk atomaftale</a></p><p>
Samtidig skal iranerne været gået med til at sende store dele af dets 
atommateriale til opbevaring i Rusland.
</p><p>
De seks stormagter skulle samtidig have accepteret, at Iran - under skarp 
international overvågning - fortsat beriger atommateriale til medicinsk 
anvendelse på et værk i Fordow.
</p><p class=" bl-elem">
Disse oplysninger er imidlertid ikke bekræftet af styret i Teheran.
</p>	
</div>

</div></body></html>
