---
layout:     post
title: 	    "Amerikansk narkopoliti masseovervågede telefondata 9 år før 11. september 2001"
post_author:	    Adam Fribo
post_date:	    Wed, 08 Apr 2015 11:43:22 +0000
post_site:	    www.version2.dk 
post_link:	    http://www.version2.dk/artikel/amerikansk-narkopoliti-masseovervaagede-telefondata-9-aar-foer-11-september-2001-135389?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Allerede i 1992 begyndte det amerikanske narkopoliti, DEA, at indsamle og logge milliarder at telefonopkald fra amerikanere til udenlandske telefonnumre – en praksis der først stoppede i 2013. Det skriver <a href="http://www.usatoday.com/story/news/2015/04/07/dea-bulk-telephone-surveillance-operation/70808616/">USA Today</a>.</p>

<p>DEA indsamlede metadata om stort set alle opkald fra amerikanere til telefonnumre i 116 forskellige lande med det formål at bekæmpe narkokarteller.</p>

<p>Landene skiftede undervejs, men blandt andet Mexico, Canada og store dele af Syd- og Centralamerika har været mål. Oplysningerne blev indsamlet uden retskendelser og lagret i en database, der gik under navnet USTO.</p>

<p>Statsadvokat Eric Holder bragte overvågningsprogrammet til ophør i 2013 midt i Edward Snowdens afsløringer af flere andre kontroversielle overvågningspraksisser fra den amerikanske efterretningstjeneste NSA.</p>

<p>Allerede i januar måned oplyste det amerikanske justitsministerium, at DEA havde indsamlet data om amerikanske borgeres opkald til visse lande, men omfanget af overvågningen er ikke kommet frem før nu.</p>

<p>Mark Rumold, der er advokat i borgerrettighedsorganisationen Electronic Frontier Foundation, hæfter sig ved, at overvågningen har været rettet mod amerikanske borgere, der ikke nødvendigvis har været mistænkt for forbrydelser.</p>

<p>»Det er en vigtig pointe i forhold til forfatningen,« siger han til USA Today.</p>

<p>Databasen er siden blevet slettet.</p>
  </section>

      </div></body></html>
