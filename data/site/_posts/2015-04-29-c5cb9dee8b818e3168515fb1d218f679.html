---
layout:     post
title: 	    "Fjernvarmeværker: Tilskud starter ingen varmepumpe-bølge  "
post_author:	    Sanne Wittrup
post_date:	    Wed, 29 Apr 2015 04:35:13 +0000
post_site:	    ing.dk 
post_link:	    http://ing.dk/artikel/fjernvarmevaerker-tilskud-starter-ingen-varmepumpe-boelge-175746
---
<html><body><div><section class="body">
			<p>En ny tilskudspulje, der skal fremme store varmepumper i fjernvarmesystemet, vil ikke føre til det gennembrud og den udbredelse af teknologien, som politikerne tror.</p>
			<p>Trods utallige rapporter om de store varmepumpers vigtige rolle i fremtidens elsystem, så er vilkårene for teknologien nemlig stadig dårligere end for varme fra afgiftsfri biomasse, påpeger interesseorganisationen Dansk Fjernvarme i forbindelse med, at en bekendtgørelse om den nye pulje er sendt i høring.</p>
			
			<p>»Kikker man på de samlede vilkår med afgifter og det hele, så kan store varmepumper producere fjernvarme til 400 kroner pr MWh, mens varme på afgiftsfri biomasse koster mellem 200 og 300 kroner pr MWh, Og da varmeforsyningsloven siger, at værkerne skal vælge det billigste alternativ, er det svært for varmepumperne at vinde frem,« siger analysechef Jesper Koch fra Fjernvarmens tænketank, Grøn Energi.</p>
			<p><figure class="plugin right zoomable"><img data-original-image="http://ing.dk/sites/ing/files/fjernvarmpriser_ved_forskellige_energikidler.png" src="http://ing.dk/sites/ing/files/styles/w1120_media_right/public/fjernvarmpriser_ved_forskellige_energikidler.png?itok=tZUb-CvM" alt=""/><figcaption>Gennemsnitspris for fjernvarme produceret på forskellige energikilder og produktionformer i 2015. Priserne er inklusive afgifter, afskrivninger, tilskud med mere. Kilde: Dansk Fjernvarme. </figcaption></figure></p>
			<p>Ifølge Dansk Fjernvarme skal tre ting skal ændres for at gøre de store varmepumper konkurrencedygtige med den ikke-afgiftsbelagte biomasse: PSO på el til store varmepumper skal fjernes; nettarifferne skal nedsættes og så skal fjernvarmeselskaberne kunne lade det første års produktion tælle som energibesparelse.</p>
			<p>»Hvis ikke der ændres ved vilkårene, vil værkerne kun etablere ganske få store varmepumper. Min vurdering lyder på måske 100 MW frem til 2020, mens Energistyrelsen i sine scenarier har forudsat 550 MW varmepumper i 2020 til udnyttelse af den overskydende vindmøllestrøm«, påpeger Jesper Koch..</p>
			
			<p>Allerede da politikerne i november sidste år lancerede en såkaldt 'redningsplanke' for de decentral kraftvarmeværker - herunder nye beregningsforudsætninger, der skulle hjælpe  varmepumperne frem - påpegede flere rådgivere her i Ingeniøren, at de nye initiativer ikke ville forbedre selskabsøkonomien, som er hovedproblemet for værkerne.</p>
			
			<p>Brian Vad Mathiesen er professor i energiplanlægning og medforfatter på flere rapporter, der netop påpeger de store varmepumpers vigtige rolle i energisystemet.</p>
			<p>Han kalder det et virkelig stort problem, at der ikke kommer flere store varmepumper i fjernvarmesystemet:</p>
			<p>»Jeg mener, at vi bør genoverveje tempoet i vindudbygningen, indtil politikerne har sørget for at ligestille varmepumperne med biomasse og dermed sikre udbredelse af de store varmepumper, der skal nyttiggøre en del af vindmøllestrømmen«, siger han.</p>
			<p>Han tilføjer, at de nuværende rammevilkår i stedet medfører, at vi bliver ved med at bruge fossile brændsler og biomasse i varmeforsyningen i stedet for vindmøllestrøm.</p>
			<p>Til ministerens opfordring til værkerne i sidste uge om ’bare at komme i gang’ med varmepumperne, siger Brian Vad Mathiesen:</p>
			
			<p>»Ministeren skal vist have opdateret sine regneark, hvis han tror, at det blot er et spørgsmål om god vilje,« siger han.</p>
			<p>Energistyrelsen har netop sendt <a href="http://prodstoragehoeringspo.blob.core.windows.net/f7b4d6ed-518c-4195-9026-e8ac4c6eb93b/bekg2704.pdf">udkast</a> til bekendtgørelse for tilskud til store varmepumper i fjernvarmen i høring i dag.</p>
			<p>Heraf fremgår det, at det kun bliver de decentrale naturgasfyrede kraftvarmeværker eller varmeværker, der får mulighed for at få etableringsstøtte til varmepumper.</p>
			<p>Tilskudsordningen er finansieret af en finanslovsbevilling på i alt 55,2 mio. kr. som fordeles over en 2 årig periode, så der afsættes 27,5 mio. i 2015 og 27,7 mio. i 2016, hvoraf 0,8 mio. årligt afsættes til administration af puljen.</p>
			<p>Der vil være mulighed for at modtage tilskud på mellem 25 og til 40 pct. af de støtteberettigede omkostninger (investeringen i varmepumpen). Der er dog fast sat et støtteloft på 20 mio. kr. pr. projekt.</p>
		</section>
		  </div></body></html>
