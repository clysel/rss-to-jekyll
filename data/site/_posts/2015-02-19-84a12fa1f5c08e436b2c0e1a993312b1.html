---
layout:     post
title: 	    "Spilekspert: Brug 10 minutter på ungernes spil før du siger ja eller nej"
post_author:	    
post_date:	    Thu, 19 Feb 2015 20:42:34 +0100
post_site:	    politiken.dk 
post_link:	    http://politiken.dk/forbrugogliv/digitalt/ECE2553569/spilekspert-brug-10-minutter-paa-ungernes-spil-foer-du-siger-ja-eller-nej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00914/Computerspil_lokker_914581w.jpg" alt="voldeligt? Små ikoner på spilæskerne fortæller, om det f.eks. er vold, stødende sprog, nøgenhed eller diskriminerende scener, der ligger til grund for aldersanbefalingen. - Foto: MARIE HALD"/></div>
<p class="caption ">
<span class="f-img-caption">voldeligt?</span> Små ikoner på spilæskerne fortæller, om det f.eks. er vold, stødende sprog, nøgenhed eller diskriminerende scener, der ligger til grund for aldersanbefalingen. - Foto: MARIE HALD
</p>
</div>
<p>
Hvordan kan en 10-årig knægt få lov at spille Call of Duty, når spillet har en 
aldersgrænse på 18 år. Tør forældrene ikke sige nej? 
</p><p>
Flere læsere har reageret på Politikens artikel, hvor en ung spilentusiast og 
hans far fortæller om de mange muligheder for tilkøb i computer- og 
konsolspil. 
</p><p><b class="ext-link">LÆS ARTIKLEN HER </b><a class="embeddedlink" href="http://politiken.dk/forbrugogliv/forbrug/ECE2544078/10-aarige-anders-bruger-hundredvis-af-kroner-paa-computerspil/">10-årige Anders bruger 
hundredvis af kroner på computerspil</a></p><p>
’Min harme bliver ikke rettet imod slemme spilproducenter, men imod forældre, 
der åbenbart overhovedet ikke har fat i den lange ende’, skriver Søren 
Andersen fra København. 
</p><p>
En pædagog fortæller om evindelige diskussioner med børn om, hvilke spil, der 
må spilles i skoler og institutioner. De voksne er ’dumme’, når de forbyder 
10-årige at spille voldelige spil, som de godt må spille hjemme. 
</p><h3>
Aldersmærke som markedsføring 
</h3><p>
Men selv om der står ’18’ på Call of Duty’s røde aldersmærkning, er mærkningen 
kun vejledende – skydespillet er ikke forbudt for børn og unge. To små 
ikoner på emballagen viser, at det er grimt sprog og vold, der gør spillet 
upassende for børn. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/ECE2544099/guide-her-skal-alarmklokkerne-ringe-naar-boern-fristes-af-pengespil/">Guide: Her skal alarmklokkerne 
ringe, når børn fristes af pengespil</a></p><p>
Aldersmærket har ofte den modsatte effekt – det drager mere end det 
afskrækker, mener Jakob Stegelmann, redaktør på DR’s film- og spilmagasin 
Troldspejlet: 
</p><p>
»Aldersmærkningen bruges i høj grad som markedsføring, og spilmagerne drømmer 
om at ramme 18-års grænsen. ’18’ er nærmest blevet et adelsmærke, som gør 
børn fra 12 år og opefter vilde med et spil«, siger han. 
</p><h3>
Bliv klogere på 10 minutter 
</h3><p>
Uanset aldersmærkningen er det op til forældrene at vurdere, om deres barn kan 
tåle at spille et spil eller ej. Men mange bruger slet ikke tid på at sætte 
sig ind i det, mener Jakob Stegelmann. 
</p><p>
»På blot 10 minutter kan man blive meget klogere på, hvad et spil handler om. 
Kig på spillets navn og coverbillede: hvis det er noget med våben og 
kampscener, er det nok et skydespil. Man kan også se gameplay-videoer på 
f.eks. You Tube og få en fornemmelse af, hvordan spillet fungerer. Eller 
spørge personalet i en fysisk spilbutik – de er som regel godt inde i 
sagerne«, råder Jakob Stegelmann. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/spil/ECE2429327/computerspil-er-blevet-en-tilskuersport/">Computerspil er blevet en 
tilskuersport</a></p><p>
At børn og unges spiluniverser er udebane for mange forældre fremgår også af 
forældreguiden ’Computerspil for børn og unge’, som Medierådet for Børn og 
Unge og Multimedieforeningen står bag. Her lyder et råd, at det altid er en 
god ide at tage børnene med på råd, for det er ofte børnene, der har viden 
om spiltyper, indhold og hvordan spillene spilles i forskellige sammenhænge. 
</p><h3>
Spilbranchens ordning 
</h3><p>
Det er spilbranchen selv, som står bag den fælleseuropæiske mærkningsordning 
for spil, kaldet PEGI (Pan European Game Information). Mærkningen på 3, 7, 
12, 16 eller 18 år tildeles ud fra en række kriterier for indholdet i spil, 
f.eks. vold, skræmmende indhold, nøgenhed, sex, stødende sprog, pengespil, 
umoralske elementer og (mis)brug af alkohol og stoffer. Mærkningen siger 
intet om spillenes sværhedsgrad og er altså ikke et pejlemærke for, hvilke 
aldersgrupper, der kan finde ud af at spille spillet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2485503/mange-unge-bruger-over-fire-timer-om-dagen-ved-computeren/">Mange unge bruger over fire 
timer om dagen ved computeren</a></p><p>
Jakob Stegelmann mener, at mærkningen foregår alt for mekanisk ved en slags 
afkrydsning af elementer, man kan støde på i spillet. 
</p><p>
»Indholdet i spillene bliver slet ikke set og vurderet i en sammenhæng«, 
pointerer han. 
</p><h3>
For beskyttende 
</h3><p>
Den fælles europæiske mærkning betyder også, at ordningen kan blive for 
beskyttende. Set med danske øjne kan det f.eks. virke latterligt, når 
bandeord og nøgenhed i et spil udløser en aldersanbefaling på 18 år. 
</p><p>
»Spilproducenterne bruger mærkningen til at fralægge sig ansvaret. Så er folk 
advaret, hvis deres børn ikke kan sove efter at have spillet et spil. Det 
minder lidt om de amerikanske advarsler om, at indholdet i kaffekoppen kan 
være varmt«, mener Jakob Stegelmann. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2207859/computerspil-goer-hverken-boern-dumme-eller-asociale/">Computerspil gør hverken børn 
dumme eller asociale</a></p><p>
Han forstår godt, hvis folk forveksler den vejledende aldersmærkning med et 
forbud, når børn skal vise legitimation eller være i selskab med en 
forælder, hvis de vil købe ’16’ og ’18’-mærkede spil i en række butikskæder, 
heriblandt Elgiganten. 
</p><p>
»Vi er bevidste om, at PEGI-mærkningen er vejledende, men når det kommer til 
børn, sætter vi etikken omkring det her højere end salget, og derfor vælger 
vi at følge de vejledende retningslinjer. Forældre skal kunne stole på, at 
deres børn ikke kan købe voldelige spil, hvis PEGI-mærkningen ikke anbefaler 
det«, siger Frederik Danvig, communications manager i Elgiganten. 
</p><h3>
Lovgivning til eftersyn 
</h3><p>
Jakob Stegelmann så gerne, at Danmark fik sit eget vurderingsudvalg for spil 
magen til det, vi har for film. Medierådet for Børn og Unge vurderer og 
klassificerer film for børn og unge i fire alderskategorier, og på rådets 
hjemmeside kan man se handlingsreferater af filmene og udførlige 
begrundelser for vurderingerne. 
</p><p>
Kulturministeriet er i gang med et eftersyn af lovgivningen omkring børn og 
unges færdes på digitale medier. Forslag om en mere nuanceret 
vurderingsordning for spil er inkluderet i udredningen, så der er ikke taget 
nærmere stilling til det endnu, oplyser Anne Mette Thorhauge, formand for 
Medierådet for Børn og Unge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/ECE2220259/saadan-sikrer-du-at-dit-barn-ikke-ser-noget-skadeligt/">Sådan sikrer du, at dit barn 
ikke ser noget skadeligt</a></p><p class=" bl-elem">
En stor del af salget af spil og ekstra spilindhold foregår i dag online 
direkte fra computeren eller spilkonsoller som Playstation, Xbox etc. Har 
man først indtastet kreditkortoplysninger er det nemt at handle via 
konsollernes butikker. I guiden ’Computerspil for børn og unge’ giver 
overblik over forskellige typer spil, aldersmærkning af spil og anvisninger 
på, hvordan man kan indstille forskellige spille spillekonsoller, så børn 
ikke har fri adgang til købe spil, der ikke er alderssvarende. Find guiden <a href="http://www.spilguide.muf.dk">HER</a><i class=" bl-elem"> 
(eksternt link)</i></p>	
</div>
</div></body></html>
