---
layout:     post
title: 	    "Forfatter og DJ Maria Gerhardt: »I dag bruger jeg alle mine penge på at rejse«"
post_author:	    
post_date:	    Mon, 09 Mar 2015 19:02:41 +0100
post_site:	    politiken.dk 
post_link:	    http://politiken.dk/rejser/rejseminder/ECE2576351/forfatter-og-dj-maria-gerhardt-i-dag-bruger-jeg-alle-mine-penge-paa-at-rejse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Maria Gerhardt</h4>
<div class="fakta-body" data-buildingblock="embedded_factboxlink">
<p>
36 år (1978), forfatter og en af landets mest brugte og respekterede dj’s 
under aliaset Djuna Barnes, lånt af den amerikanske forfatter til ’Nattens 
skove’ (1936). 
</p><p>
Optræder ved Sónar Copenhagen 13. marts 2015, en aflægger af Sónar-festivalen 
i Barcelona, der har eksisteret siden 1994, verdens største festival inden 
for elektronisk musik. 
</p><p>
Debuterede som forfatter med selvbiografiske roman ’Der bor Hollywoodstjerner 
på vejen’ om hendes sygdomsforløb med brystkræft. 
</p><p class=" bl-elem">
Opvokset i kollektiv i Dragør og bosat i Hellerup med kæresten, Rosa, der er 
arkitekt. Parret har sønnen Bjørnstjerne på tre år. 
</p>
</div>
</div><h3>
Min første rejse ... 
</h3><p>
I min barndom tog vi meget på en slags chartercampingferie i bus til Italien 
eller Grækenland. Det var en masse vennepar, der bestilte samme rejse, og vi 
var af sted 3-4 år i træk med samme gruppe med 40-50 mennesker, der kendte 
hinanden, og der var enormt mange børn at lege med. Det der med at bo i telt 
gider jeg ikke i dag, medmindre det er på en kanotur, men jeg synes, det er 
super fedt at tage af sted sammen nogle stykker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2565392/forfatters-rejseminder-toilettet-laa-i-en-krog-af-koekkenet-og-bestod-af-et-hul-i-gulvet/">Forfatters rejseminder: 
»Toilettet lå i en krog af køkkenet og bestod af et hul i gulvet« </a></p><h3>
Min bedste rejse ... 
</h3><p>
var til Marokko i januar for tre år siden med min kæreste, Rosa. Vi var meget 
forelskede, vi havde vores lille søn med – Bjørnstjerne, der dengang var et 
halvt år – det var dejligt vejr, og det var nemt at rejse med et spædbarn. 
Vi trekkede med ham i bæresele, og han sov i liften om aften på 
restauranterne. Vi var i surferlandsbyen Taghazout og kystbyen Essaouira 
(hvis arkitektur og medina er på Unesco’s Verdensarvliste, red.). Vi gik 
bare rundt og spiste lam med dadler, og når man har et spædbarn med, går der 
også en del tid med det. Siden har vi været i Marokko hver vinter. 
</p><h3>
Min værste rejse ... 
</h3><p>
Jeg var lige flyttet hjemmefra til et kollektiv i Baldersgade (Nørrebro i 
København, red.) efter gymnasiet i 1996. Her var der en norsk pige, der 
skulle til Berlin, og jeg ville gerne med. Jeg havde ingen penge, men havde 
skrabet 500 kroner sammen, som skulle holde en uge. Vi blaffede, og jeg er 
ret genert anlagt, så det var rædselsfuldt at køre derned med diverse 
fremmede mænd. Fra Berlin skulle vi videre til Potsdam for at mødes med et 
norsk punkband, So Much Hate – min veninde datede en af musikerne. På det 
tidspunkt havde vi rejst to en halv dag, og vi havde ikke tænkt på et sted 
at sove. Og bandet var en hel dag forsinket. Vi havde kun spist hvidt brød 
med Philadelphia-ost, for vi skulle jo have råd til øl. Hjemturen var helt 
syg. Vi var blevet efterladt på en rasteplads lige inden færgen og var lige 
ved at skulle overnatte på et rastepladstoilet. Heldigvis kom der en 
lastbil, der gav et lift helt til Valby. Jeg var nærmest angst for at rejse 
i flere år efter. I dag bruger jeg alle mine penge på det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2556306/sangerindes-rejse-til-faeroeerne-jeg-tror-at-min-flyskraek-eskalerede-paa-den-tur/">Sangerindes rejse til 
Færøerne: »Jeg tror, at min flyskræk eskalerede på den tur«</a></p><h3>
På rejser medbringer jeg altid ... 
</h3><p>
masser af bøger, jeg læser generelt meget, men læser meget mere på ferier og 
kan godt nå at få kørt fire-fem bøger af. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/IMG_5437_jpg_918711y.jpg" alt="" border="0"/><span class="caption">Privatfoto</span></span></p><h3>
Min favoritrejsepartner ... 
</h3><p>
er 100 procent min kæreste. Hun er meget nysgerrig og ved meget. Hun er 
arkitekt og er historisk og kunsthistorisk meget velfunderet, og hvis der er 
noget, hun ikke ved, undersøger hun det. Jeg kan godt lide at dele den slags 
oplevelser med hende. Tidligere har det handlet om at finde lige den bar, 
den pladebutik eller den tøjbutik – med Rosa handler det om at gå rundt og 
bare nyde uden et bestemt mål. Hun kan ikke lide at planlægge; det er mere 
mig, der finder hoteller og den slags. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2545734/skuespillers-rejseminder-vi-havde-daasehakkeboeffer-og-de-frygteligste-madvarer-med/">Skuespillers rejseminder: »Vi 
havde dåsehakkebøffer og de frygteligste madvarer med«</a></p><h3>
Min seneste rejse ... 
</h3><p>
var for et par uger siden, da vi fløj til Nice og kørte over den italienske 
grænse. Min svigerforældre havde lejet et hus i en uge på toppen af bjerg i 
Dolcedo, hvor man ikke kunne køre op. Det var sejt at se, at Bjørnstjerne på 
tre år kunne vandre i bjerge. Det tog en time at komme ned til byen, hvor vi 
købte ind, spiste is og drak kaffe. Og så tog det halvanden time at komme op 
igen. Vi tog også på vandreture, hvor vi fandt vilde asparges. Jeg er blevet 
god til at gå på svampejagt, men asparges var ret eksotisk. 
</p><h3>
Mit bedste feriemåltid ... 
</h3><p>
Sidste år var vi på en svensk ødegård i Ramnåsa i Småland i tre uger under 
sommerens hedebølge. Det havde regnet en del lige inden, så skoven var 
pakket med kantareller og karljohansvampe. Vi plukkede en hel masse og så 
ind i huset og lave stuvning af dem. Det bedste, jeg ved, er at finde ting 
på den måde og så lave mad af det. 
</p><h3>
Det dummeste, jeg har gjort på en rejse, er ... 
</h3><p>
Jeg gør en stor dyd ud af have styr på tingene, så der var stor skam forbundet 
med at glemme vores pas, sidst vi var i Marokko. Jeg havde lagt dem i en 
bankboks, så vi ikke skulle have dem med rundt i byen, men vi rejste videre 
uden. Jeg opdagede det, aftenen inden vi skulle rejse hjem. Heldigvis kunne 
jeg få nogle bekendte til at sende dem med chauffør, men jeg havde lige lidt 
stress. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2538184/mgp-vaerts-vaerste-rejseminde-drak-vand-fra-bussens-toilet-og-blev-virkelig-daarlig/">MGP-værts værste rejseminde: 
Drak vand fra bussens toilet og blev virkelig dårlig</a></p><h3>
Jeg rejser altid tilbage til ... 
</h3><p>
Marokko. Jeg er helt vild med deres farver, tæpper og æstetik. Jeg bestiller 
altid 20 kilo ekstra med hjem med flyet. Og jeg er vild med blandingen af 
afrikansk, berber-, arabisk og europæisk kultur. Det er en smeltedigel. Og 
så ligger det kun 4,5 timer fra København, der er ingen tidsforskel, og det 
er billigt at komme derned. Man kan flyve til Marrakech for 1.500 kr. og 
tage videre i lejet bil. Vi plejer at tage en privat taxa; det koster kun 
400-500 kr. for 4-5 timers kørsel. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/IMG_5402_JPG_918710y.jpg" alt="" border="0"/><span class="caption">Privatfoto.</span></span></p><h3>
Mit bedste tip til Marokko er ... 
</h3><p>
Det skærer mig lidt i hjertet at dele med Politikens læsere, men det smukkeste 
sted, jeg nogensinde har været, er i Atlasbjergene, på det lille 
boutiquehotel Kasbah Bab Ourika. Man spiser den bedste morgenmad omgivet af 
bjerge. De er selvforsynende, og deres køkkenhave er fyldt med ærter og 
appelsiner. Man kan også trekke deroppe og spise frokost hos en familie i en 
af berberlandsbyerne. Nu, hvor Bjørnstjerne har vist, at han gå i bjerge, 
gør vi det, næste gang vi tager derned. 
</p><h3>
Den mest interessante person, jeg har mødt på en rejse, er ... 
</h3><p>
Jeg har mødt masser af kunstnere, når jeg har rejst for at spille. Blandt 
andet Peaches (canadisk elektronisk sangerinde, red.) og Damon Alban (sanger 
i Blur og Gorillaz, red.). Men første gang jeg var i New York for at spille 
med Kjeld Tolstrup (anerkendt dansk dj, der døde i 2011, red.), mødte jeg 
Kim Ann Foxman, en rimelig smart newyorker-dj. Hun tog os med rundt i byen, 
på barer og viste mig den bedste pladebutik i Brooklyn. 
</p><h3>
Min næste rejse ... 
</h3><p class=" bl-elem">
er i slutningen i marts, hvor jeg skal på kurophold i bjergene i Granada. Jeg 
har været igennem et længere sygdomsforløb, og jeg synes, det er en god måde 
at få det sidste skidt ud af kroppen på. Jeg tager alene af sted; man faster 
i en uge, drikker kun lidt juice, og man kan godt blive aggressiv på 
fjerdedagen. 
</p>	
</div>
</div></body></html>
