---
layout:     post
title: 	    "Ekspert: USA forstår ikke Europas debat om satire og ytringsfrihed"
post_author:	    
post_date:	    Wed, 06 May 2015 22:04:36 +0200
post_site:	    politiken.dk 
post_link:	    http://politiken.dk/kultur/medier/ECE2657112/ekspert-usa-forstaar-ikke-europas-debat-om-satire-og-ytringsfrihed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Amerikanerne undrer sig fortsat over Europas satire, når der bliver gjort grin 
med religioner og etniske mindretal. 
</p><div class="art-quote article-box">
<p class="quote"/>
<blockquote>
<p class="quote-txt">
Døden skal have en årsag, og derfor bruger republikanerne muslimerne som 
prygelknabe
</p>
<p class="sender">
Jakob Holm 
</p>
</blockquote>
</div><p>
Det er til trods for, at der på det seneste har været tegn mod en mere 
europæisk tilgang i debatten om ytringsfrihed. Men i USA sætter man stadig 
en dyd i at beskytte religioner mod hån, mener Jakob Holm. Han er lektor i 
dansk og skandinavisk ved The University of Texas i Austin. </p><p>
»Den kulturelle sensitivitet er så indgroet i amerikanerne, at de stadigvæk 
har meget svært ved at forstå, hvad der foregår i Europa«, siger Jakob Holm. 
</p><p>
»De har slet ikke forståelse for, at man skal være 'offensive', for det er det 
værste, du kan blive beskyldt for i USA. Det bunder blandt andet i, at man 
stadigvæk i USA har en utrolig skyldfølelse over slaveriet, og det vil man 
ikke have sker igen og derfor præger det landet meget dybt«. 
</p><p>
I aftes amerikansk tid gav forfatterorganisationen PEN ellers en 
ytringsfrihedspris til det franske satiremagasin Charlie Hebdo. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/medier/ECE2656684/de-kunstnere-der-doede-for-deres-kunst-bliver-gjort-til-skurkene/">»De kunstnere, der døde for 
deres kunst, bliver gjort til skurkene«</a></p><p>
Ligesom der for nylig blev holdt en udstilling af Muhammed-tegninger i en 
forstad til Dallas, Texas. Med sidstnævnte udstilling oplevede USA for 
første gang terror som følge af en afbildning af profeten Muhammed, da to 
bevæbnede mænd søndag aften lokal tid forsøgte at tvinge sig adgang. 
Gerningsmændene blev dog dræbt, inden de nåede indgangen. 
</p><h3>
En lille bevægelse blandt republikanere 
</h3><p>
Kvinden bag udstillingen i Texas er Pamela Geller, der er en af de mest 
prominente figurer på den amerikanske højrefløj. Hun står i spidsen for 
American Freedom Defense Initiative, der har til mål at sikre ytringsfrihed. 
Ytringsfriheden er ifølge organisationen i fare, fordi staten og medierne er 
ved at »kapitulere over for global jihad og islamistisk overherredømme«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_usa/ECE2653950/portraet-pamela-geller-er-anti-islamisternes-bramfrie-stjerne/">Portræt: Pamela Geller er 
anti-islamisternes bramfrie stjerne</a></p><p>
Blandt hendes støtter er de markante republikanske profiler Newt Gingrich og 
Sarah Palin, og ifølge Jakob Holm er der også kommet en lille bevægelse 
blandt republikanerne, der laver 'muslim-bashing'. 
</p><p>
»Døden skal have en årsag, og derfor bruger republikanerne muslimerne som 
prygelknabe«, siger han og uddyber: 
</p><p>
»Grundpolitikken for republikanerne er at spille på angst, og hvis du ser Fox 
News, så handler deres programmer om, at verden er ved at gå under. De 
bruger så angsten til at få de hvide arbejdere til at stemme på dem, og nu 
har de fundet et angstelement i muslimer efter, hvad der er sket i Europa«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Pamela_Geller_934141y.jpg" alt="" border="0"/><span class="caption"><span class="f-img-caption">KAMP. 
</span>Pamela Geller har i en årrække været en af de mest højtråbende stemmer på den amerikanske højrefløj. Foto: AP</span></span></p><p>
Men Jakob Holm påpeger, at der er meget få muslimer i USA, og de, som er i 
landet, er velintegrerede sammenlignet med Europa. Derfor opstår der ikke de 
samme spændinger, mener han. 
</p><h3>
Protester mod Charlie Hebdo-pris 
</h3><p>
Op til PEN's årlige Freedom of Expression Courage-pris protesterede flere 
forfattere mod uddelingen til Charlie Hebdo. 204 af PEN's omkring 3.500 
medlemmer har sat deres signatur på en protestskrivelse, fordi de mener, at 
Charlie Hebdo er islamofobisk, hetzer en presset befolkningsgruppe, og at 
»der er afgørende forskel på at utvetydigt støtte ytringsfrihed, som bryder 
med det acceptable, og entusiastisk at hylde sådanne udtryk«. 
</p><p>
»Det siger også alt, når så mange forfattere afviser at støtte Charlie Hebdo i 
forhold til, om debatten om ytringsfrihed er ved at blive europæisk«, siger 
Jakob Holm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2655791/dansk-deltager-i-usa-protest-charlie-hebdo-skal-ikke-praemieres/">Dansk deltager i USA-protest: 
Charlie Hebdo skal ikke præmieres</a></p><p>
»Den linse amerikanerne ser igennem i sådan en debat er: Hvem har magt? Og 
hvem er offer? De ser muslimerne i Europa som et mindretal, og derfor skal 
man ikke træde på dem«, fortsætter han. 
</p><h3>
Medier viste heller ikke Muhammed-tegninger 
</h3><p>
Efter angrebet 7. januar på satiremagasinet Charlie Hebdo i Paris, hvor 12 
personer blev skudt og dræbt, var det i USA vanskeligt at finde medier, der 
vovede at gengive de tegninger, som angiveligt ansporede attentatet. Store 
medier som New York Times, AP og NBC afviste at gengive Charlie Hebdos 
satire. Det samme var tilfældet i 2006, da Jyllands-Postens 12 
satiretegninger af profeten Muhammed resulterede i voldelige protester i 
Mellemøsten og Nordafrika. Så godt som ingen amerikanske medier gengav 
tegningerne dengang. 
</p><p><b class="ext-link">POLITIKEN MENER</b><a class="embeddedlink" href="http://politiken.dk/debat/ledere/ECE2656549/karikaturkonkurrence-fortjener-haan-spot-og-latterliggoerelse/">Karikaturkonkurrence fortjener 
hån, spot og latterliggørelse </a></p><p>
Danskfødte Jytte Klausen oplevede selv at blive udsat for censur, da hun i 
2009 udgav en bog om Muhammed-krisen ('The Cartoons that Shook the World', 
red.) Her fjernede forlaget Yale University Press de 12 tegninger fra bogens 
sider. 
</p><p>
Dengang forsvarede organisationen PEN også Klausen, der underviser på Brandeis 
University i Massachusetts, USA. 
</p><p>
Ifølge Klausen var der også mange amerikanere, der var modstander af, at New 
York Times ikke valgte at vise tegningerne fra Charlie Hebdo. Hun mener, at 
der i det offentlige rum i USA er en stor forståelse for religioners 
sensitivitet, men også for ytringsfriheden.
</p><p>
»Folk, der er grænseoverskridende i deres talemåde, har de samme rettigheder 
som de religiøse. Alle vil sige herover, at Pamela Geller har ret til at 
gøre, hvad hun vil, men det vil formeligt ikke være en god idé at lave sådan 
en udstilling«, siger Jytte Klausen. 
</p><p class=" bl-elem">
»Men New York Times havde meget få amerikanere på deres side tilbage i januar, 
da avisen ikke ville trykke Charlie Hebdos tegninger og skrev, at de havde 
flere normer end alle andre. Men realiteten var, at New York Times gjorde, 
som de gjorde, fordi de frygtede for deres journalisters liv«, slutter hun. 
</p>	
</div>

</div></body></html>
