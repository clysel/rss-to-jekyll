---
layout:     post
title: 	    "Suveræn, højdramatisk Oscar-bejler er medrivende filmkunst"
post_author:	    
post_date:	    Thu, 19 Feb 2015 23:18:55 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2553462/suveraen-hoejdramatisk-oscar-bejler-er-medrivende-filmkunst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I kunst er form og indhold uadskillelige, siger de jo, men det forhindrer nu 
ikke, at man møder filmkunst, hvis suveræne udførelse river én med, selv om 
dens grundsyn er én inderligt imod. Som nu denne mesterligt instruerede og 
spillede Sundance-prisbelønnede film, hvis syn på kunstnerisk virksomhed 
ligner en art ’elitær sadisme’, ’totalitær æsteticisme’ eller noget andet, 
der rimer på fanatisme. 
</p><div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
WHIPLASH.
</p><p>
Drama. Biografpremiere.
</p><p class=" bl-elem">
Instr.: Damien Chazelle. USA, 2014. 107 min. 
</p>
</div>
</div><p>
Andrew er en ung mand, der så at sige beder om at komme under pisken: 19 år og 
nyoptaget på USA’s bedste konservatorium for at blive jazztrommeslager, 
helst »en af de største«. Han brænder af ambition. Modsat hans far, der 
opgav forfatteriet og blev lærer, fik familie og fast løn (og råd til 
sønnernes studier!). </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2543679/rum-scarlett-johansson-lokker-liderlige-maend-i-faelden/">Rum-Scarlett Johansson lokker 
liderlige mænd i fælden</a></p><p>
Forstår familien ikke Andrews besættelse, ser han til gengæld ned på deres 
middelmådighed. Og hans ærgerrigheds bål får bad i benzin: Professoren giver 
ham en chance ved trommerne i konservatoriets elitebigband, og han kan 
noderne udenad: ’Whiplash’ (komponeret af Hank Levy, indspillet af Don 
Ellis). 
</p><h3>
Sved, blod og fortvivlelse 
</h3><p>
Men professorens ’pædagogik’ består i at presse talenter til deres yderste med <i>alle</i> 
midler – sjældent ros, men verbal ydmygelse, kast med instrumenter og møbler 
plus udspekuleret del og hersk-manipulation. Manden er selv en jazzmyte, 
kunsten hans ene mål, som helliger midlerne, og bandet er landets bedste. 
</p><div class="art-quote article-box">
<p class="quote"/>
<blockquote>
<p class="quote-txt">
En suverænt højdramatisk fremstilling af et klassisk valg mellem 
toppræstationen og (resten af) livet
</p>
</blockquote>
</div><p>
Andrew er sådan på stikkerne (ja, undskyld), at han bryder et spirende 
kæresteforhold for musikkens skyld. Han sveder, bløder, fortvivler, 
anspænder sig yderligere og er ved at gå fra forstanden. </p><p>
Til et pragtfuldt lydspor fokuserer filmen snævert på kampen mellem Andrew og 
læreren. Ingen andre fylder – i en film om et bigband! Selv kæresten og 
faderen er blege skabeloner. Men Miles Teller og garvede J. K. Simmons 
spiller da bogstaveligt også røven ud af bukserne på hinanden i denne kamp 
på liv og død, kulminerende i filmiske temposkift lige så sublime som vist 
netop i Hank Levys musik. 
</p><p>
En suverænt højdramatisk fremstilling af et klassisk valg mellem 
toppræstationen og (resten af) livet. Som i sport eller krig: Vejen til 
toppen kræver personlige afkald. For stor kunst viger alle humane hensyn, 
det er den enkeltes valg, skønt omgivelserne betaler dele af prisen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2543671/joaquin-phoenix-er-godt-selskab-paa-rejse-gennem-1970ernes-skaersild/">Joaquin Phoenix er godt 
selskab på rejse gennem 1970'ernes skærsild</a></p><p>
Men hvor store brud på menneskelig respekt vil vi acceptere for det mål? 
Spørgsmålet tilspidses i en forrygende slutning fuld af sympatikolbøtter – 
og besvares i mine øjne med bekendelse til tidens ekstremindividualisme. 
</p><p class=" bl-elem">
Men kan bevidst hensynsløshed retfærdiggøres af et sublimt kunstnerisk 
resultat eller overhovedet frembringe det? Jeg tvivler. 
</p>	
</div>
</div></body></html>
