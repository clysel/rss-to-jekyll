---
layout:     post
title: 	    "Medie: Regeringen overhørte anbefalinger om sikkerhed ved synagoge"
post_author:	    
post_date:	    Wed, 04 Mar 2015 09:30:19 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2572563/medie-regeringen-overhoerte-anbefalinger-om-sikkerhed-ved-synagoge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Inden angrebet i København 14. februar, hvor blandt andet den jødiske vagt Dan 
Uzan blev skudt på klos hold foran synagogen i Københavns indre by, var de 
danske myndigheder blevet anbefalet af en OSCE-delegation at sikre jødiske 
institutioner med væbnet politi. 
</p><p>
Faktisk blev det allerede anbefalet i december. 
</p><p>
Det viser en rapport, der endnu ikke er offentliggjort, fra den internationale 
internationale organisation for sikkerhed og samarbejde i Europa, OSCE, 
skriver <a target="_blank" href="http://www.radio24syv.dk/">Radio24Syv</a>. 
</p><div class="art-quote article-box">
<p class="quote"/>
<blockquote>
<p class="quote-txt">
Min anbefaling var lige ud ad landevejen. Den var at stille politibeskyttelse 
til rådighed ved de begivenheder, hvor der vil være brug for det. I mange 
lande sker det helt automatisk
</p>
<p class="sender">
Rabbineren Andrew Baker fra OSCE til Radio24Syv 
</p>
</blockquote>
</div><p>
Ifølge radiostationen blev et udkast til rapporten sendt til 
Udenrigsministeriet i midten af december. </p><p>
Men anbefalingen blev ikke fulgt. Derfor var der ikke væbnede betjente foran 
blandt andet synagogen på Krystalgade, før gerningsmanden havde angrebet 
første gang på Østerbro, hvor han dræbte den 55-årige filminstruktør Finn 
Nørgaard foran kulturhuset Krudttønden. 
</p><h3>
Forsøgte at overbevise danske myndigheder 
</h3><p>
Rabbineren Andrew Baker tog ifølge Radio24Syv fra New York til Danmark for 
sammen med en delegation fra OSCE at forsøge at overbevise de danske 
myndigheder om at skærpe sikkerheden. 
</p><p>
Det skete i september. 
</p><p>
»Min anbefaling var lige ud ad landevejen. Den var at stille politibeskyttelse 
til rådighed ved de begivenheder, hvor der vil være brug for det. I mange 
lande sker det helt automatisk«, siger Andrew Baker, der også er 
international direktør for American Jewish Committee, blandt andet til 
Radio24Syv. 
</p><p>
»Jeg var overrasket over reaktionen fra den danske regerings embedsmænd. De 
hævdede ikke, at der var et problem med ressourcer, men at det mere var et 
spørgsmål om principper«, fortsætter han til radiostationen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2547917/danske-joeder-efterlyser-mere-hjaelp-til-skaerpet-sikkerhed/">Danske jøder efterlyser mere 
hjælp til skærpet sikkerhed</a></p><p>
Delegation fra OSCE, der havde deltagelse af repræsentanter fra henholdsvis 
det jødiske, kristne og muslimske samfund, holdt angiveligt møder med både 
Justits- og Udenrigsministeriet, oplyser Radio24Syv til Politiken. 
</p><p/><h3>
V: »Noget stemmer ikke overens«
</h3><p>
På Christiansborg vækker de nye oplysninger forundring blandt de borgerlige 
partier. 
</p><p>
»Der er simpelthen noget, der ikke stemmer i regeringens forklaring, og det 
har ikke noget at gøre med en politiefterforskning eller at have hænderne 
nede i den politiefterforskningsmæssige materie«, siger Martin Geertsen, 
integrationsordfører for Venstre. 
</p><p>
»Så sent som på et samråd i september måned sagde regeringen, at alt var i den 
skønneste orden. PET havde styr på sikkerheden og Københavns Politi havde 
ikke brug for flere ressourcer. Og det står altså i skærene kontrast til den 
diskussion, vi har nu, nemlig at der er nogle anbefalinger, man har overhørt 
fra både OSCE og for den sags skyld også det jødiske samfund«, tilføjer 
Martin Geertsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2563652/politisk-flertal-kraever-redegoerelse-i-terrorsag/">Politisk flertal kræver 
redegørelse i terrorsag</a></p><div class="art-quote article-box">
<p class="quote"/>
<blockquote>
<p class="quote-txt">
Lige nu synes jeg, at der er rigtig mange spørgsmål, der melder sig omkring 
jødernes beskyttelse
</p>
<p class="sender">
Mai Mercado (K), politisk ordfører 
</p>
</blockquote>
</div><p>
Integrationsordføreren fra Venstre bakkes op af den politiske ordfører for de 
konservative, Mai Mercado. </p><p>
Hun kalder de nye oplysninger »stærkt bekymrende«. 
</p><p>
»Lige nu synes jeg, at der er rigtig mange spørgsmål, der melder sig omkring 
jødernes beskyttelse: Hvilke anbefalinger har der været? Hvorfor har man 
ikke fulgt dem? Hvordan var sikkerhedsniveauet op til angrebet i Paris, 
hvordan var det efter, og hvordan har det været efter angrebet i 
København?«, spørger hun. 
</p><h3>
Afventer redegørelse 
</h3><p>
Samme holdning finder man hos Dansk Folkeparti: 
</p><p>
»Det undrer mig, at regeringen tilsyneladende bare er ligeglad og ikke gør 
noget ved det, når der kommer den slags anbefalinger fra OSCE«, siger 
retsordfører Peter Skaarup. 
</p><p>
»Det har været svært at finde ud af præcis, hvad der er sket omkring 
sikkerheden for jøderne, men det har altså stået klart for både det jødiske 
samfund og nu også OSCE, at der har været mangler. Og den her anbefaling om, 
at politiet er der i travle perioder, er jo præcist, hvad det jødiske 
samfund har sagt, at det gerne vil have, og det har der ikke været. Så jeg 
synes, at der er god grund til at få regeringen til svare på, hvad man 
egentlig har gjort ved vurderingerne fra OSCE. Har man diskuteret, om der 
skulle sætte nogle ting i gang. 
</p><p>
Retsordfører for SF, Karina Lorentzen, henviser til, at der stadig mangler en 
redegørelse for sikkerhedsniveauet omkring det jødiske samfund i Danmark. 
</p><p>
»Men jeg tror, at man må sige, at der er blevet reageret lidt trægt på deres 
ønske om mere sikkerhed, og det er i hvert fald vigtigt, at vi fremadrettet 
får den fornødne sikkerhed«, siger hun. 
</p><p/><h3>
Har bedt om hjælp flere gange 
</h3><p>
Det jødiske samfund har flere gange kontaktet de danske myndigheder og krævet 
bedre beskyttelse. Blandt andet efter terrorangrebet i Paris i januar, hvor 
et jødisk supermarked blev angrebet. 
</p><p>
Til et møde med justitsministeren i kølvandet på Paris-angrebet blev formand 
for Det Jødiske Samfund i Danmark, Dan Rosenberg Asmussen, angiveligt lovet 
en revurdering af sikkerhedsniveauet ved jødiske institutioner i Danmark. 
</p><p>
Ifølge Dan Rosenberg Asmussen var Justitsministeriet stadig i gang med at 
undersøge sikkerhedssituationen, da Dan Uzan blev dræbt. 
</p><p><b class="ext-link">REPORTAGE </b><a class="embeddedlink" href="http://politiken.dk/indland/fokus_danmark/fokus_terror/ECE2552940/begravelse-af-dan-uzan-han-gav-sit-liv-for-at-vi-kan-leve-videre/">Begravelse af Dan Uzan: »Han gav sit 
liv for, at vi kan leve videre«</a></p><p>
Efter angrebet i København har også forældre fra den jødiske privatskole 
Carolineskolen over for regeringen krævet bedre beskyttelse. 
</p><p><b class="ext-link">FORÆLDRE </b><a class="embeddedlink" href="http://politiken.dk/indland/fokus_danmark/fokus_terror/ECE2562323/foraeldre-vores-boern-stopper-i-den-joediske-skole-hvis-bevaebnet-politi-forsvinder/">Vores børn stopper i den jødiske 
skole, hvis bevæbnet politi forsvinder</a></p><p class=" bl-elem">
Det har de gjort i et brev til statsministeren, hvor de skriver, at hvis 
politiet, som har været til stede i tiden efter angrebet, forsvinder, så vil 
de tage deres børn ud af institutionen. 
</p>	
</div>
</div></body></html>
