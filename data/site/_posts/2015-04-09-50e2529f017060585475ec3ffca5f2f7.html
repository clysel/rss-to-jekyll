---
layout:     post
title: 	    "Manu Sareen vil afdække forældredrab efter Hafida-sag"
post_author:	    
post_date:	    Thu, 09 Apr 2015 14:32:31 +0200
post_site:	    politiken.dk 
post_link:	    http://politiken.dk/indland/politik/ECE2621649/manu-sareen-vil-afdaekke-foraeldredrab-efter-hafida-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialminister Manu Sareen (R) vil nu afdække de sager, hvor en forælder har 
dræbt den anden forælder, og derefter har fået forældremyndigheden over de 
fælles børn.
</p><p>
Det kan man læse på Socialministeriet hjemmeside.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2609650/barnets-tarv-er-vigtigst-naar-hustrumorder-faar-foraeldreretten/">Barnets tarv er vigtigst, når 
hustrumorder får forældreretten</a></p><p>
Socialministeren kom i påsken i medierne, efter at TV2 beskrev en sag, hvor en 
far - som sidste år slog sin ekskone og moderen til sine to børn ihjel - for 
nylig fik forældremyndigheden over de to børn, selvom han sidder i fængsel 
og afventer retssagen.
</p><p>
Flere partier opfordrede efterfølgende socialministeren til at indkalde 
Folketingets socialordførere til en fortrolig orientering om den konkrete 
sag, så politikerne efterfølgende kan tage stilling til, om loven tager 
hensyn til barnets tarv.
</p><h3>
Børn skal sikres 
</h3><p>
Den opfordring har socialministeren nu valgt at følge.
</p><p>
»Mange socialordførere har allerede kommenteret de ulykkelige sager, og jeg 
forstår, at vi alle sammen er enige om, at det vigtigste er, at lovgivningen 
skal sikre børnene bedst muligt«.
</p><p>
»Jeg ser derfor frem til sammen med mine politiske kolleger at drøfte, om det 
er tilfældet i dag«, skriver socialminister Manu Sareen i en 
pressemeddelelse.
</p><p>
Afdækningen af sagerne skal danne grundlag for en vurdering af, om der er 
behov for en lovændring, skriver ministeriet.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2609545/far-slog-39-aarig-mor-ihjel---nu-faar-han-foraeldremyndighed-over-boernene/">Far slog 39-årig mor ihjel - 
nu får han forældremyndighed over børnene</a></p>	
</div>

</div></body></html>
