---
layout:     post
title: 	    "Tysk togtrafik rammes af seks dages strejke"
post_author:	    
post_date:	    Mon, 04 May 2015 14:23:00 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2654245/tysk-togtrafik-rammes-af-seks-dages-strejke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En tom perron i stedet for et tog, der er klar til afgang. 
</p><p>
Den oplevelse vil blive ret hyppig de kommende seks dage for rejsende, der 
regner med at køre med tog i Tyskland. Det vil også kunn ske i nogle 
tilfælde, hvis togrejsen går fra Danmark til Tyskland. 
</p><p>
Tyske lokomotivførere har nemlig varslet strejke fra natten til tirsdag, og de 
vil først vende tilbage til arbejdet seks dage senere. Sådan lyder udspillet 
i hvert fald lige nu. 
</p><p>
Strejken vil ramme mange, men ikke alle tog fra Deutsche Bahn. De bemandes 
nemlig med personale fra to forskellige fagforeninger, og det er den mindste 
af de to fagforeninger, der har varslet strejken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2623013/rejs-gennem-hele-tyskland-for-en-flad-10er/">Rejs gennem hele Tyskland for 
en flad 10'er</a></p><p>
Det er ikke kun regional- og fjerntog, der kommer til at holde stille i 
Tyskland. Strejken vil også ramme S-banen i Berlin. 
</p><p>
Derimod kører busserne, sporvogne og undergrundsbanen videre i Berlin, men når 
én transportform falder ud, øger de presset på de øvrige bus- og toglinjer. 
</p><p>
Togtrafikken fra Danmark kan også blive ramt af den tyske strejke: 
</p><p>
Deutsche Bahn giver på sin tyske hjemmeside en vurdering af, hvordan trafikken 
forventes at forløbe tirsdag og onsdag. Her vil ca. 30 procent af alle 
fjerntog kører som planlagt. 
</p><p>
Følg udviklingen <a href="http://www.bahn.de/p/view/index.shtml" target="_blank">her</a>. </p><p>
DSB regner netop nu (mandag eftermiddag, red.) på højtryk for at få et 
overblik over, hvordan strejken rammer den internationale togtrafik fra 
Danmark. Der vil komme oplysninger om strejkens konsekvenser på DSB's <a href="http://www.dsb.dk/" target="_blank">hjemmeside</a>. </p><p>
Regionaltrafikken i Tyskland bliver også ramt. Her ventes kun 15-60 procent af 
de planlagte tog at kunne køre normalt. Under strejken refunderer Deutsche 
Bahn billetter, der er købt i forvejen. 
</p><p>
I Tyskland meldes der om øget pres på fjernbusser og biludlejning. Det kan 
gøre det svært at få plads i en bus eller finde en bil til udlejning, 
ligesom priserne kan stige som følge af den større efterspørgsel. 
</p><p class=" bl-elem">
Strejken skyldes uenighed om den kommende overenskomst for lokomotivførere. 
</p>	
</div>

</div></body></html>
