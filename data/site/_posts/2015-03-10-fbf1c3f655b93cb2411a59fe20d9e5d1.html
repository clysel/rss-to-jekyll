---
layout:     post
title: 	    "Rekordmanden Ronaldo redder et rystet Real-hold, der lukker fire mål ind"
post_author:	    
post_date:	    Tue, 10 Mar 2015 22:40:16 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2582143/rekordmanden-ronaldo-redder-et-rystet-real-hold-der-lukker-fire-maal-ind/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<div class="art-fakta article-box">
<h4 class="">
Real Madrid - Schalke 3-4 (5-4)</h4>
<div class="fakta-body" data-buildingblock="embedded_factboxlink">
<ul class=" bl-elem"><li class=" bl-elem">
0-1 Christian Fuchs (20) 1-1 Cristiano Ronaldo (25) 1-2 Klaes-Jan Huntelaar 
(40) 2-2 Ronaldo (45) 3-2 Karim Benzema (52) 3-3 Leroy Sane (57) 3-4 
Huntelaar (83)
</li></ul></div>
</div><p>
Real Madrids formkrise og manglende struktur blev udstillet et utal af gange i 
Champions League-1/8-finalereturkampen på Bernabeu mod Schalke. 
</p><p>
Det overblik og den driftsikkerhed, der i sidste sæson sikrede madrilenerne 
titlen, var en mangelvare i store perioder af matchen mod et optimistisk, 
respektløst og fremadrettet tysk Schalke-hold, men den væsentligste brik på 
Real-holdet var på aftenen intakt: Cristiano Ronaldo. 
</p><p>
Den portugisiske målkonge udlignende i de første 45 minutter to gange for det 
usikre hjemmehold og bidrog med sine rekordudløsende Europa-scoringer nummer 
77 og 78 således markant til, at de forsvarende mestre slap fra kampen med 
skindet på næsen med et nederlag på 4-3, der trods alt udløser avancement i 
form af en samlet 5-4-gevinst. 
</p><p><b class="ext-link">Minut for minut</b><a class="embeddedlink" href="http://politiken.dk/sport/fodbold/championsleague/ECE2580840/minut-for-minut-10-maal--i-to-vidt-forskellige-kampe/"> 10 mål i to vidt forskellige 
kampe</a></p><p>
Begge Ronaldos scoringer blev sat ind på hovedstød. Med 1-1-målet tangerede 
han Real Madrid og Schalke-legenden Raúls rekordnotering på 77 europæiske 
mål og med 2-2-udligningen satte verdens bedste spiller anno 2014 sig alene 
på kontinentets måltrone. 
</p><p>
Efter pausen bragte Karim Benzema Real Madrid foran 3-2, men tysk udligning og 
Klaes-Jan Huntelaars anden scoring i 84. minut skabte en hektisk slutfase, 
hvor målmand Iker Casillas to gange reddede ekstremt nærgående tyske forsøg, 
der kunne have udløst en exit, som Real Madrid på dagen havde fortjent. 
</p><p class=" bl-elem">
Real Madrids publikum reagerede med massive skældsord fra lægterne. 
</p>	
</div>
</div></body></html>
