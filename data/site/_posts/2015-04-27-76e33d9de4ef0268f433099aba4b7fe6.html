---
layout:     post
title: 	    "Brevkasse: Sådan skal I dele pensionen ved skilsmisse"
post_author:	    
post_date:	    Mon, 27 Apr 2015 14:20:38 +0200
post_site:	    politiken.dk 
post_link:	    http://politiken.dk/oekonomi/ECE2641882/brevkasse-saadan-skal-i-dele-pensionen-ved-skilsmisse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Brivatøkonomisk brevkasse</h4>
<div class="fakta-body" data-buildingblock="embedded_factboxlink">
<p/><p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><p><b>En læser skriver</b></p><p>
I 2007 læste jeg, at ægtefæller ikke længere skulle dele deres pensioner ved 
skilsmisse, med mindre de ved en ægtepagt aftalte, at pensionerne stadig 
skulle deles. Min mand og jeg oprettede derfor i 2008 en ægtepagt om, at 
vores pensioner skal deles, hvis vi skulle blive skilt. 
</p><p>
Nu skal vi skilles og jeg har på et vejledningsmøde i skifteretten fået 
oplyst, at min mands pension, som er en livrente, ikke skal deles, men at 
mine kapital- og ratepensioner skal deles. Kan det være rigtigt? 
</p><p><b>Kære læser</b></p><p>
Ja, det er desværre rigtigt. 
</p><p>
Før 2007 indgik alle pensioner med en tilbagekøbsværdi, f.eks. kapital – og 
ratepensioner, i bodelingen ved separation eller skilsmisse, hvorimod 
løbende livsbetingede pensionsydelser, så som livrenter, blev holdt uden for 
delingen. I 2007 trådte nye regler i kraft, hvorefter alle rimelige 
pensioner skal holdes uden for bodelingen, mens alle ekstra pensioner skal 
deles ved separation eller skilsmisse. 
</p><p>
En pensionsordning er rimelig, når den er sædvanlig set i forhold til 
ægtefællens uddannelses- og arbejdsmæssige situation. Har en tømrer en 
pension, af sædvanlig størrelse for en tømrer, vil den være rimelig. 
</p><p>
Sædvanlige indbetalinger på en arbejdsmarkedspension, vil altid være rimelige. 
En rimelig pension er således, hvad der er sædvanligt for pågældende person, 
på baggrund af det arbejde og den uddannelse vedkommende har. Opsparing 
herudover, vil være ekstra pensioner, som skal deles ved skilsmisse. 
</p><h3>
Nye regler 
</h3><p>
Samtidig med de nye regler blev der indført en mulighed for, at ægtefæller ved 
oprettelse af ægtepagt kan bestemme, at værdien af deres kapital-, alders- 
og ratepensioner skal deles ved skilsmisse. 
</p><p>
Det betyder, at de pensionsrettigheder, der før 2007 skulle deles, stadig kan 
aftales omfattet af en eventuel bodeling. Derimod kan det IKKE aftales, at 
værdien af løbende livsbetingede pensionsrettigheder, som f.eks. 
rentepensioner og livrenter, skal deles. 
</p><p>
Da rigtig mange arbejdsmarkedspensioner er af en løbende livsbetinget type, er 
det meget vigtigt, at ægtefæller er opmærksomme på, at disse ikke kan 
aftales delt, og at der derfor bør tages stilling til, om ægtepagten i 
stedet skal indeholde en aftale om skævdeling af kapital- og 
ratepensionerne. 
</p><h3>
Stor forvirring om nye regler 
</h3><p>
Desværre er rigtig mange i vildfarelse om reglerne angående pensioner. 
</p><p>
Folk tror, at de ved ægtepagt har aftalt, at samtlige deres pensioner skal 
deles, men det har de altså ikke. 
</p><p>
Hvis din mand har livrenter, skal disse ikke deles, men dine kapital- og 
ratepensioner skal derimod deles, da I har aftalt dette i ægtepagten. 
</p><p>
Det er derfor vigtigt at være meget påpasselig, når det aftales, at 
pensionerne skal deles. 
</p><h3>
Ny beløbsmæssig grænse 
</h3><p>
En anden udfordring er, at for få år siden, var der ikke en beløbsmæssig 
grænse for hvor meget, der kunne spares op på ratepension med fradragsret. 
</p><p>
I mange ægteskaber havde begge ægtefæller derfor en ratepension, som blev 
aftalt skulle deles ved eventuel skilsmisse. Imidlertid er 
skattelovgivningen nu ændret, så der alene kan indsættes et bestemt beløb 
årligt på en ratepension med fradragsret. Dette beløb udgør i 2015 51.700 
kr. Spares der yderligere op, indsættes dette beløb typisk på en livrente – 
som ikke kan aftales delt. 
</p><p>
Der er derfor flere ægtefæller som tror, at alt hvad der spares op, deles i 
tilfælde af skilsmisse, da de jo startede med alene at have ratepensioner, 
men det er altså ikke tilfældet. Der er desværre rigtig mange ægtepar som 
ikke deler eller ikke kan dele pensionen som ønsket, selv om den er sparret 
op i løbet af ægteskabet. 
</p><p><b>Med venlig hilsen </b></p><p class=" bl-elem"><b>Lone Brandenborg</b></p>	
</div>

</div></body></html>
