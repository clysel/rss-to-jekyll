---
layout:     post
title: 	    "Lavine koster tre langrendsløbere livet i Schweiz"
post_author:	    
post_date:	    Sun, 22 Feb 2015 07:14:26 +0100
post_site:	    politiken.dk 
post_link:	    http://politiken.dk/udland/ECE2557695/lavine-koster-tre-langrendsloebere-livet-i-schweiz/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre italienske skiløbere mistede i går livet, mens to andre blev kvæstet, da 
de blev ramt af en lavine, mens de stod på langrend nær Store Sankt 
Bernhard-passet i de schweiziske alper, oplyser politiet i Valais-kantonen.
</p><p>
Området ligger nær den italienske grænse og er også kendt som 'Death 
Valley' (Dødens Dal, red.) på grund af de mange dødsulykker.
</p><p>
To kvinder og en mand døde i ulykken, mens en fjerde mand fortsat befinder sig 
i en kritisk tilstand. Et stort lag sne på omkring 80 gange 300 meter rev 
sig løs fra bjergsiden og begravede de fem skiløbere i omkring 2,5 meters 
dybde længere nede af bjerget.
</p><h3>
Tyk tåge voldte problemer
</h3><p>
Ulykken skete klokken 13 lokal tid i omkring 2.300 meters højde. 
Vejrforholdene i området med blandt andet tyk tåge gjorde redningsaktionen 
besværlig, fortæller politiet.
</p><p>
Redningshelikoptere var tvunget til at lande et godt stykke væk fra de sårede, 
hvorefter redningsfolk måtte fortsætte til fods.
</p><p>
Det lykkedes at finde skiløberne, der alle bar udstyr, der sendte signaler ud 
om deres position.
</p><p>
Fire af dem blev i kritisk tilstand fløjet til nærliggende hospitaler, hvor de 
tre senere døde.
</p><h3>
24 omkommet denne vinter
</h3><p>
Omkring 30 personer og adskillige helikoptere deltog i redningsaktionen.
</p><p>
Laviner har denne vinter kostet mindst 24 personer livet alene i de 
schweiziske alper, skriver nyhedsbureauet ATS.
</p><p class=" bl-elem">
I sidste måned mistede otte personer livet i samme weekend i Schweiz.
</p>	
</div>
</div></body></html>
