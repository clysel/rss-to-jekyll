---
layout:     post
title: 	    "Svensk militær skærer 183 meter af Nordens højeste hus"
post_author:	    Ulrik Andersen
post_date:	    Tue, 17 Feb 2015 09:49:56 +0000
post_site:	    ing.dk 
post_link:	    http://ing.dk/artikel/svensk-militaer-skaerer-183-meter-af-nordens-hoejeste-hus-174182
---
<html><body><div><section class="body"><p>Der skal skæres 183 meter af det 237 meter høje <a href="http://www.ssmfastigheter.se/bostadsratt/vara-bostadsratter/tellus-tower/">Tellus Tower</a>, der planlægges opført i Stockholm. Huset ville være blevet Nordens højeste hus, men ifølge flere svenske medier har det svenske forsvar har nedlagt forbud mod, at tårnet opføres i den planlagte højde, fordi det vil ‘medføre store forstyrrelser af de tekniske systemer.’</p>
			<p><figure class="plugin right zoomable"><img data-original-image="http://ing.dk/sites/ing/files/svandamsparken_tellus_767x385.jpg" src="http://ing.dk/sites/ing/files/styles/w1120_media_right/public/svandamsparken_tellus_767x385.jpg?itok=ADXgqXtU" alt=""/><figcaption> Stockholm Kommune og ejendomsselskabet SSM Fastigheter har i mange år arbejdet på at opføre et enormt lejlighedskompleks kaldet Tellus Tower i bydelen Telefonplan. Men det var først under den formelle høringsproces sidste år, at forsvaret blev spurgt, hvad de mente om planerne. De har nu vendt tommelfingeren ned til de høje ambitioner. </figcaption></figure></p>
			<p>Tellus Tower var planlagt til at rumme 700 mindre lejligheder fordelt på 75 etager. Det skulle opføres i området Telefonplan, der ligger i nærheden af Ericssons fabriksområde i den sydlige del af Stockholm. Ved siden af skulle der opføres nogle lavere højhuse, men de bør også gøres mindre ifølge forsvaret.</p>
			<p>Præcist hvad det er, højhusene kan forstyrre, vil forsvaret ikke ud med.</p>
			<p>»Den oplysning er en militær hemmelighed, så det kan jeg ikke svare på. Vi stopper imidlertid ikke byggeplaner generelt, men udreder de enkelte byggeprojekter. Og i dette tilfælde kan bygningen true en national interesse,« forklarer Forsvarets sagsbehandler Martin Eliasson til avisens <a href="http://www.dn.se/sthlm/stadshuset-tar-strid-mot-forsvarsmakten/">Dagens Nyheter</a>.</p>
			<p>Overfor hjemmesiden <a href="http://www.stockholmdirekt.se/nyheter/forsvaret-om-tellus-tower-innebar-skada-for-sveriges-militara-formaga/aRKobl!M5rI2f95FHGoJx0uYzbogw/">Stocholmdirekt.se</a> uddyber han dog svaret lidt.</p>
			<p>»Det kan dreje sig om sendere og modtagere af kommunikation. Det kan dreje sig om radar, aflytningsanlæg eller forsvarets telenet. Det kan også handle om forsvarets hemmelige anlæg.«</p>
			<p>Bystyret i Stockholm vil alligevel se, om højhuset kan opføres på den planlagte sted.</p>
			<p>»Jeg vil se, hvor skoen trykker. Vores håb er, at vi kan afklarer det med forsvaret og løse det. Man kan også mene, at forsvaret kunne have ladet høre fra sig. Vores projekt har til forskel fra forsvarets anlæg ikke være hemmeligt,« siger Roger Moger, der er borgmester for byplanlægning og kultur i Stockholm Kommune til Dagens Nyheter.</p>
		</section></div></body></html>
