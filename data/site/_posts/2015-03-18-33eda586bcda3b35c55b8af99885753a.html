---
layout:     post
title: 	    "Nu får togpassagerer endelig bedre internet og mobilforbindelse"
post_author:	    Jesper Stein Sandal
post_date:	    Wed, 18 Mar 2015 15:09:51 +0000
post_site:	    ing.dk 
post_link:	    http://ing.dk/artikel/nu-faar-togpassagerer-endelig-bedre-internet-og-mobilforbindelse-174845?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Hakkende mobilforbindelser og mistede internetforbindelser vil om to-tre år være fortid for de danske togpassagerer. Det er målet med en ny aftale mellem TDC, Telia, Telenor og 3 samt togselskaberne DSB og Arriva og Banedanmark.</p>
			<p>»Der er stadig mange ting, der skal afklares nærmere, før vi er i mål. Men vi er glade for opbakningen til det fælles samarbejde for at skabe bedre mobil- og internetdækning i tog,« siger Søren Stahlfest Møller, økonomidirektør i Banedanmark i en <a href="http://www.bane.dk/visNyhed.asp?artikelID=21948">pressemeddelelse</a>.</p>
			
			<p><figure class="plugin right zoomable"><img data-original-image="http://ing.dk/sites/ing/files/images/73183.jpg" src="http://ing.dk/sites/ing/files/styles/w1120_media_right/public/images/73183.jpg?itok=hBo6Gnnj" alt=""/><figcaption> En ny aftale skal langt om længe give de danske togpassagerer bedre mobil- og internetforbindelser. </figcaption></figure></p>
			<p>Endnu ved parterne ikke præcist, hvordan den trådløse dækning skal forbedres, men de forestiller sig, at der vil blive tale om flere tiltag:</p>
			<p>Togene skal udstyres med mobilforstærkere eller tilsvarende teknologi.<br/>
			Teleoperatørerne får adgang til Banedanmarks mastenetværk, der i samme omgang opgraderes.<br/>
			Wifidækningen på stationerne skal forbedres.</p>
			
			<p>Parternes første opgave bliver at kortlægge den nuværende dækning langs landets baner. Kortlægningen af dækningen skal danne grundlag for, at parterne efterfølgende kan aftale konkrete opgraderinger af master og forbedringer af dækningen.</p>
		</section></div></body></html>
