---
layout:     post
title: 	    "Se, det er forsvarsspil: Markspiller præsterer ypperlig dobbeltredning"
post_author:	    
post_date:	    Mon, 11 May 2015 10:06:18 +0200
post_site:	    politiken.dk 
post_link:	    http://politiken.dk/sport/fodbold/ECE2664294/se-det-er-forsvarsspil-markspiller-praesterer-ypperlig-dobbeltredning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke en kamp, vi normalt beskæftiger os med i danske medier, når Stade 
Rennes og SC Bastia krydser klinger i den bedste franske fodboldrække. 
</p><p>
Men der blev udvist ekstraordinært heltemod og forsvarsspil fra Bastias 
spillere lørdag, da holdet fik hevet sig endeligt fri af nedrykningstruslen 
i ligaen. 
</p><p><b class="ext-link">Kampfakta:</b><a class=" bl-elem" target="_self" href="http://politiken.dk/sport/fodbold/fodboldresultater/kamp/kampside/Ligue+1/Stade+Rennes/SC+Bastia/09.05.2015/5509862/">Kampens 
forløb i tal og tekst</a></p><p>
I en svær udekamp mod Stade Rennes blev Bastias Francois Kamano i første 
halvleg udvist efter to gule kort, hvorefter udeholdet kom under massivt 
pres. 
</p><p>
Og man forstår, hvorfor Stade Rennes-spillerne måske følte, at målet var 
forhekset. For trods en boldbesiddelse på 61-39 til hjemmeholdet og flere 
skud på stolperne, så endte det med, at en Bastia-kontra 12 minutter før tid 
førte til scoring og en overraskende udesejr på 1-0. 
</p><h3>
Forudseende forsvarsspil 
</h3><p>
Undervejs leverede Bastia-målmand Alphonse Areola små mirakler i målet - og 
reddede blandt andet et straffespark. 
</p><p>
Men den mest fantastiske redning stod forsvarer Mathieu Peybernes for tidligt 
i kampen. Med bolden på vej i mål sprintede Peybernes tilbage på stregen og 
fik på akrobatisk vis afværget en scoring, hvorefter han var hurtigt oppe og 
reddede næste forsøg med brystkassen. 
</p><p><b class="ext-link">Se video: </b><a target="_blank" href="https://www.youtube.com/watch?v=wOzjLuny7us">Forsvarer 
i dobbeltredning og målmandsmirakler</a><i class=" bl-elem">(eksternt link, Youtube)</i></p><p class=" bl-elem">
Forudseende forsvarsspil og flot fight, mens Stade Rennes-spillerne rystede på 
hovedet over det forheksede mål. 
</p>	
</div>

</div></body></html>
