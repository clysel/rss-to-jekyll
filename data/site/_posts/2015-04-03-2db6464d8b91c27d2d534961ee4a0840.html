---
layout:     post
title: 	    "Republikanere sår tvivl om støtte til atomaftale"
post_author:	    
post_date:	    Fri, 03 Apr 2015 17:30:22 +0200
post_site:	    politiken.dk 
post_link:	    http://politiken.dk/udland/ECE2615657/republikanere-saar-tvivl-om-stoette-til-atomaftale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En rammeaftale om Irans atomprogram blev i aftes indgået I Lausanne i Schweiz 
mellem Iran og de seks stormagter, de såkaldte P5+1 lande. 
</p><div class="art-fakta article-box">
<h4 class="">
FAKTA</h4>
<h5>
De såkaldte P5+1 lande</h5>
<p class="fakta-body" data-buildingblock="embedded_factboxlink">
Forhandlingerne om Irans atomprogram foregår mellem Iran på den ene side og de 
fem faste medlemmer af FN's Sikkerhedsråd - <b>USA, Storbritannien, 
Frankrig, Rusland, Kina</b> - samt <b>Tyskland</b> på den anden side. 
Tilsammen kaldes de for P5+1 landene. 
</p>
</div><p/><p>
Aftalen vækker begejstring i Irans hovedstad Teherans gader, men i USA er 
reaktionerne blandede. De amerikanske demokrater er generelt positivt 
stemte, men det samme gælder ikke republikanerne, der udviser skepsis. 
</p><p>
Det er især ophævelsen af sanktionerne mod Iran, der bekymrer flere 
republikanere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/ECE2615607/jubel-i-teheran-jeg-graed-af-glaede-det-er-ikke-til-at-tro/">Jubel i Teheran: »Jeg græd af 
glæde. Det er ikke til at tro«</a></p><p>
»Mine mangeårige bekymringer for denne mulige aftale har jeg fortsat, men min 
umiddelbare bekymring er, at regeringen giver udtryk for at lempe sanktioner 
i nær fremtid. Kongressen skal have mulighed for at se alle detaljer i 
aftalen, før sanktionerne ophæves«, siger John Boehner, formanden for 
Repræsentanternes Hus, skriver The Washington Post. 
</p><p>
»Efter at have mødtes med vores partnere i Mellemøsten i denne uge, er mine 
bekymringer om Irans forsøg på at skabe uro, brutal vold og terror kun 
vokset. Det ville være naivt at tro, at det iranske regime ikke vil 
fortsætte med at bruge sit atomprogram og enhver økonomisk nødhjælp for 
yderligere at destabilisere regionen«, siger John Boehner. 
</p><h3>
Svært for de fleste republikanere at støtte aftalen 
</h3><p>
Den republikanske senator Bob Corker, der er formand for senatets 
udenrigsudvalg, er enig med John Boehner i, at detaljerne i aftalen skal ses 
igennem, før der indgåes en endelig aftale i juni. 
</p><div class="art-fakta article-box">
<h4 class="">
FAKTA</h4>
<h5>
Det indeholder atomaftalen</h5>
<div class="fakta-body" data-buildingblock="embedded_factboxlink">
<p/><ul><li>Sanktionerne mod Iran lempes, hvis landet beviseligt overholder sine 
forpligtigelser.</li><li>Hvis Iran på noget tidspunkt ikke overholder dets forpligtigelser, genindføres 
sanktionerne øjeblikkeligt.</li><li>Iran er gået med til ikke at bygge nye faciliteter med det formål at berige 
uran i 15 år.</li><li>Alle overskydende centrifuger og faciliteter til berigelse af uran skal 
opbevares under overvågning af IAEA, Det Internationale 
Atomenergiagentur.</li><li>Iran er gået med til ikke at berige uran over 3,67 procent i mindst 15 år.</li><li>Det nuværende lager af omkring 10.000 kilo lavt beriget uran skal reduceres 
til 300 kilo.</li><li class=" bl-elem">Antallet af centrifuger skal reduceres fra 19.000 til 6104.</li></ul><p class=" bl-elem"><i class=" bl-elem">Kilde: Det amerikanske udenrigsministerium</i></p>
</div>
</div><p/><p>
Han siger, at lovgivere skal sørge for at holde øjnene åbne i forhold til 
Irans lange historie med skjulte atomvåben-relaterede aktiviteter og støtte 
til terrorisme, samt deres nuværende rolle i destabiliseringen af regionen. 
</p><p>
»Hvis en endelig aftale nåes, skal det amerikanske folk, gennem deres valgte 
repræsentanter, have mulighed for at sikre, at handlen virkelig kan 
eliminere truslen om Irans atomprogram og holde regimet ansvarligt«, siger 
han ifølge The Washington Post. 
</p><p>
Også andre steder i Senatet møder atomaftalen kritik. 
</p><p><b class="ext-link">AFTALE</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
»De fleste af vores medlemmer satser allerede på at forhindre Irans adgang til 
atomvåben«, siger den republikanske senator John Thune. 
</p><p>
»Eftersom aftalen tillader dem (iranerne, red.) at beholde centrifuger og i 
nogle tilfælde fortsætte med at berige uran, vil aftalen være svær for de 
fleste republikanere at håndtere eller støtte«, siger han. 
</p><p><b>Obama skal overbevise befolkningen</b></p><p>
Obama forsøgte torsdag at komme kritikken i forkøbet ved at rette 
opmærksomheden mod alternativerne. 
</p><p>
»Når du hører den uundgåelige kritik af aftalen, så stil kritikerne et enkelt 
spørgsmål: Tror du virkelig, at denne verificerbare aftale, hvis den 
gennemføres til fulde, bakket op af verdens stormagter, er en værre løsning 
end risikoen for en ny krig i Mellemøsten?«, siger Barack Obama og 
fortsætter: 
</p><p>
»Er det værre end det, vi har gjort i snart to årtier, mens Iran bevæger sig 
fremad med sit atomprogram og uden robuste inspektioner? Jeg tror, at svaret 
vil være tydeligt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615416/obama-rammeaftale-om-atomprogram-er-historisk/">Obama: Rammeaftale om 
atomprogram er historisk</a></p><p>
Obamas anden og sidste periode som USAs præsident lakker mod enden, og ifølge 
Janne Bjerre Christensen, der er postdoc i international sikkerhed ved Dansk 
Institut for Internationale Studier, betyder en aftale indgået med fredelige 
midler meget for især præsidentens eftermæle. 
</p><p>
»Det, der er på spil for Obama, er ret beset hans Nobels Fredspris«, siger 
hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Overblik: Det har verdens 
ledere på spil i atomforhandlinger</a></p><p class=" bl-elem">
Det er nu op til Obama at få overtalt den amerikanske befolkning om, at 
aftalen er god, inden den skal ligge endeligt klar den 30. juni. 
</p>	
</div>

</div></body></html>
