---
layout:     post
title: 	    "Smedeunderviser: »Jeg har svært ved bare at være Betina«"
post_author:	    
post_date:	    Sat, 21 Mar 2015 10:45:20 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2571424/smedeunderviser-jeg-har-svaert-ved-bare-at-vaere-betina/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Da Bettina Borris blev ansat som smedeunderviser på EUC Sjælland i Næstved, 
slog hun en lang liste af mandlige ansøgere.
</p><p>
Hun er ikke tvivl om, at hun var det rette valg. Hun er nemlig heller ikke i 
tvivl om, hvordan de unge på erhvervsskolen skal gribes an. 
</p><p>
Her fortæller hun om sine erfaringer. 
</p><p>
»Vores elever har mange og vidt forskellige ting i rygsækken, og nogle af dem 
har mega-blokeringer for læring, og det skal vi prøve at se, om vi kan løsne 
lidt op for«. 
</p><p>
»Niveauet er meget forskelligt. Nogle har prøvet mange ting, og nogle har slet 
ikke prøvet noget«. 
</p><p>
»I forhold til de nederlag og blokeringer, som mange af dem har fra 
folkeskolen, der skal vi have puttet noget selvtillid ind i dem. Det handler 
om, at man er anerkendende og rosende og hjælpsom. Selvfølgelig kan jeg godt 
skælde ud, men det er mest, hvis der går lidt børnehave i den, så bliver jeg 
vred. Men jeg har jo aldrig været rigtig vred«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
»Jeg har en eller anden naturlig autoritet over mig. Mange af tingene siger 
jeg med smilende øjne. Der er ikke noget ved at have en underviser på et 
værksted, som bare er skidesur. Det fremmer ikke motivationen«. 
</p><p>
»Jeg har svært ved at lægge min faglærerhat på mit skrivebord, når jeg går 
hjem, fordi der er nogle af eleverne, som kravler ind under huden på mig. 
Det er det sværeste. Jeg har bare lyst til at sige: 'kom, nu tager jeg mig 
af dig'. Jeg ved, at nogle af dem har det svært på hjemmefronten. De mangler 
måske opbakning fra en mor og far. Så det er svært at lægge hatten og bare 
være Betina«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Erhvervsskole_922709y.jpg" alt="" border="0"/></span></p><p>
»Det mest frustrerende er, hvis man samarbejder med elever, der virkelig har 
kæmpet med at holde deres motivation. Og hvis der så sker noget i deres 
bagland, der gør, at de ikke kan komme i skolen, så vi bliver nød til at 
melde dem ud på grund af for meget fravær. Det er simpelthen så ærgerligt«. 
</p><p>
»Lærere kan stå magtesløse. Vi har kun et vist råderum, så det er sværeste er, 
når man kan se potentiale i eleverne, og noget andet går ind og forstyrrer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2587144/the-dream-team-faar-frafald-til-at-styrtdykke-paa-erhvervsskole-i-randers/">'The dream team' får frafald 
til at styrtdykke på erhvervsskole i Randers</a></p><p>
»Der er ofte mere tanke bag pigerne. De er mere opsat på at levere et godt 
produkt. Og ikke bare det her med, at alt over 02 er spild af tid. Vi skal 
ikke bruge lige så meget tid på at få dem i gang med at lave produkter«. 
</p><p>
»Vi gør enormt meget ud af, at det sociale miljø er godt, at skabe en god 
stemning og grobund for venskab«. 
</p><p>
»Det er mosters bløde hånd men stadigvæk en hård hånd, når jeg underviser. 
Hvis snoren bliver for lang, så går der hat og briller i den. Jeg har 
overhovedet intet i mod, at vi også kan stå og snakke eller laver fis og 
ballade. Men det skal styres«. 
</p><p class=" bl-elem">
»Det nytter ikke noget, at man render rundt som en overlegen skid. Man bliver 
nød til at være oprigtig og være sig selv, fordi hvis man render rundt med 
en facade på, så går der ikke andet end et par dage, så er du gennemskuet. 
Det er der ingen fordel i«. 
</p>	
</div>
</div></body></html>
