---
layout:     post
title: 	    "Australsk internetudbydere skal udlevere identiteten på 4.730 ‘film-pirater’"
post_author:	    Martin Bernth
post_date:	    Tue, 07 Apr 2015 14:13:39 +0000
post_site:	    www.version2.dk 
post_link:	    http://www.version2.dk/artikel/australsk-internetudbydere-skal-udlevere-identiteten-paa-4730-film-pirater-134986?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>I Australien er det lige blevet lidt farligere at downloade piratkopierede film fra nettet. En dommer har tirsdag dømt seks australske internetudbydere til at udlevere de personlige oplysninger bag 4.730 IP-adresser, der er sat i forbindelse med ulovlig distribution af filmen ‘Dallas Buyers Club.</p>

<p><a href="http://www.wsj.com/articles/australian-court-rules-against-internet-providers-in-piracy-case-1428398467">Det skriver flere internationale medier, herunder Wall Street Journal.</a></p>

<p>Den australske dommer lagde til grund for sin beslutning, at der var behov for ‘at afskrække internetpirateri’. Australien er blandt verdens mest aktive lande inden for ulovlig deling af ophavsretsbeskyttet materiale.</p>

<p>I sagen havde internetudbydere modsat sig kravet fra films rettighedshavere, da det ville være i strid med den privatlivsaftale, som kunderne havde indgået med udbyderne ved oprettelsen af tjeneste.</p>

<p>Samtidig argumenterede internet-udbyderne, at rettighedshaverne af filmen vil bruge personoplysningerne på de mange konti til at udsende såkaldt ‘spekulativ fakturering’, hvor firmaet sender uforholdsmæssigt store bøder direkte ud til privatpersoner, der dermed ikke har haft mulighed for at give sin side af sagen i en retssag.</p>
  </section>

      </div></body></html>
