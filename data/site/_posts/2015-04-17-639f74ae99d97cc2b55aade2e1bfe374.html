---
layout:     post
title: 	    "Ugen på nettet: Bugtaler lige ind i millioner af hjerter"
post_author:	    
post_date:	    Fri, 17 Apr 2015 22:34:15 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2632741/ugen-paa-nettet-bugtaler-lige-ind-i-millioner-af-hjerter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hver uge opsummerer vi de største begivenheder på nettet og resten af den 
forbrugerelektroniske netværksvirkelighed, du befinder dig i. 
</p><p>
I denne uge handler det om <b>Dronning Margrethe som Twitter-fænomen</b>, 
en talentshow-deltager med <b>en talende hund </b>og at den nye Star 
Wars-trailer er <b>set mere end 18 millioner gange på mindre end et døgn.</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00859/Byline__Morten_Bay_859337k.jpg" alt="" border="0"/></span></p><p>
Morten Bay er Politikens teknologi-korrespondent i Californien, hvor det meste 
sker først. 
</p><p>
Han har i mere end 15 år skrevet i et hav af medier om mødet mellem teknologi 
og mennesker, herunder tre bøger om emnet ’Generation Netværk’, ’Homo 
Conexus’ og senest ’Velkommen til Computopia’. 
</p><p>
Han forsker i Internet-historie på nettets fødested, UCLA, hvor han også er i 
færd med at tage en Ph.D.-grad i informationsstudier. Han fik Fremtidsprisen 
fra Akademiet for Fremtidsforskning i 2008 og kan ofte opleves som 
foredragsholder i Danmark. 
</p><p class=" bl-elem">
Følg ham på Twitter: @mortenbay 
</p>
</div>
</div><p><b>Bugtaler med levende hund tog nettet med storm</b><br/>
Evighedsmaskinen, der hedder Britain’s Got Talent, er p.t. i gang med de 
indledende runder i den nye sæson. Talentshows som dette har i mange år 
været leveringsdygtige i videoer, som bliver hits på nettet. Og Britain’s 
Got Talent er ingen undtagelse. 
</p><p>
Nu er det så sket igen, denne gang med franskmanden Marc Metrál og hans hund, 
Miss Wendy. Metrál stiller sig op foran dommerne med løftet om, at de skal 
opleve en talende hund. Men til at starte med vil Miss Wendy ikke sige noget 
som helst. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2555246/x-factor-kan-takke-boern-for-de-hoeje-seertal/">'X Factor' kan takke børn for 
de høje seertal</a></p><p>
Det varer dog ikke længe, før Miss Wendy får munden på gled. Det viser sig 
nemlig, at Metrál er bugtaler, og har trænet sin hund til at åbne munden, 
når han rører den et bestemt sted på ryggen. 
</p><p>
Derefter følger en klassisk bugtaler-sketch, hvor Miss Wendy spiller Rasmus 
Modsat, sådan at der er en god dialog i gang imellem bugtaleren og hans 
’dukke’. 
</p><p>
Marc Metrál og Miss Wendy tager både publikum og dommerne med storm. Og efter 
videoen blev lagt på nettet i denne uge, er mere end 4,6 millioner mennesker 
blevet taget lige så meget med storm via YouTube. 
</p><p><b class="ext-link">LINK: </b><a class=" bl-elem" href="https://www.youtube.com/watch?v=1inR2b7PS5M&amp;list=PLP4vQMqncLOdjIV5OGR5xhLyiIwDHf3Jj&amp;index=7" target="_blank">Se 
videoen med Marc Metrál og Miss Wendy her. </a></p><p><br/><b>Dronning Margrethe blev et Twitter-fænomen</b><br/>
Uanset hvad man mener om kongehuset, så er det ikke nødvendigvis noget, man 
forbinder med at være superaktiv på sociale medieplatforme som Twitter. Det 
er nok svært at forestille sig Dronningen og Prins Henrik tweete om livet 
bag murene på Amalienborg. 
</p><p>
Men i denne uge indtog Dronning Margrethe alligevel Twitter. Og det skete 
naturligvis i forbindelse med hendes 75 års fødselsdag. Både danske og 
udenlandske indbyggere i Twitterverset sendte deres fødselsdagshilsner via 
mikroblogging-tjenesten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2630177/politikere-lykoensker-dronningen-med-selfies-og-lodtraekning/">Politikere lykønsker 
dronningen med selfies og lodtrækning</a></p><p>
Som man kunne forvente, fulgte der spydigheder med nogle af hilsenerne, mens 
andre bare jublede på Dronningens vegne. På et tidspunkt trendede 
#Margrethe75 som nummer 1, hvilket nok ikke er så mærkeligt. 
</p><p>
Hvis man gerne vil læse både jubelhilsener og kritiske/morsomme kommentarer, 
skal man bare søge på ovennævnte hashtag eller det andet populære hashtag, 
#tillykkemargrethe 
</p><p>
Hvis man bare søger på Margrethe, får man også en masse resultater om en anden 
Margrethe, der var i vælten i denne uge. Det er hende med efternavnet 
Vestager, der blev et internetfænomen for retsligt at gå efter en af 
internettets største fænomener – Google. 
</p><p><b class="ext-link">LINK:</b><a class=" bl-elem" href="https://twitter.com/search?q=%23margrethe75&amp;src=typd" target="_blank">Her 
kan du se #Margrethe75</a></p><p><b class="ext-link">LINK:</b><a class=" bl-elem" href="https://twitter.com/search?q=%23tillykkemargrethe&amp;src=tyah" target="_blank">Her 
kan du se #tillykkemargrethe</a></p><p/><p><b>Ny Star Wars-trailer slog forgængerens rekord</b><br/>
Forventningerne er tårnhøje til den kommende Star Wars-film, ’The Force 
Awakens’. Den første teaser-trailer blev lagt ud på nettet for nogle få 
måneder siden, og den slog rekorden for flest opnåede views på YouTube på 
kortest tid. Mere end 18 millioner mennesker så traileren på to dage. 
</p><p>
Men nu er den næste trailer for den samme film blevet lagt ud. Måske er det 
fordi, den har rigtig trailer-længde, og viser en masse nye, spændende ting 
fra filmen, at den har slået sin forgængers rekord. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2631867/ny-star-wars-trailer-byder-paa-gensyn-med-han-solo-og-chewbacca/">Ny Star Wars-trailer byder på 
gensyn med Han Solo og Chewbacca</a></p><p>
Den opnåede det samme som den første trailer på den halve tid. Over 18 
millioner views var blevet samlet sammen på blot en enkelt dag. Næsten lige 
så hurtigt kom der dybdeborende analyser af hver enkelt scene i traileren, 
blandt andet fra websitet io9.com, der var leveringsdygtig i en masse gode 
observationer kun få timer efter, traileren var kommet online. 
</p><p><b class="ext-link">LINK: </b><a class=" bl-elem" href="https://www.youtube.com/watch?v=ngElkyQ6Rhs" target="_blank">Du 
kan se den nye ’Star Wars: The Force Awakens’-trailer her.</a></p><p class=" bl-elem"><b class="ext-link">LINK: </b><a class=" bl-elem" href="http://io9.com/lets-break-down-the-secrets-and-spectacle-of-the-new-st-1698268479" target="_blank">Her 
kan du læse Io9s analyse af traileren. </a></p>	
</div>

</div></body></html>
