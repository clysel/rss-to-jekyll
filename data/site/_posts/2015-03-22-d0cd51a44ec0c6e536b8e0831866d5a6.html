---
layout:     post
title: 	    "Eksperter: Daginstitutioner hæmmer børns udvikling"
post_author:	    
post_date:	    Sun, 22 Mar 2015 22:58:16 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2599554/eksperter-daginstitutioner-haemmer-boerns-udvikling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kvaliteten i mange vuggestuer og børnehaver i Danmark er nu nået til et punkt, 
hvor selv robuste børn udsættes for et tab ved at være der. Og hvor udsatte 
børn lider skade. 
</p><p>
Sådan siger flere af landets førende forskere, der alle vurderer, at antallet 
af voksne per barn i daginstitutionerne generelt er for lavt. Oveni kommer 
en ny rapport om hverdagen i dagtilbuddene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2587269/katastrofalt-og-uigennemtaenkt-eksperter-giver-droeje-hug-til-regeringens-boernepakke/">»Katastrofalt« og 
»uigennemtænkt«: Eksperter giver drøje hug til regeringens børnepakke</a></p><p>
Rapporten viser blandt andet, at mange af de mindste børn – som i gennemsnit 
er 11,4 sammen på en vuggestuestue – tilbringer langt størstedelen af dagen 
med under tre voksne. I mere end hver 5. institution – 22 procent – er der 
kun flere end to voksne til stede i højst 2,5 timer dagligt. Åbningstiden er 
i snit 10,5 timer. 
</p><h3>
Dårligere betingelser for barnet 
</h3><p>
»Det her er et bredt problem, og det bliver jeg faktisk forskrækket over at 
høre. Så er normeringen så dårlig, at børnene vil få dårligere mulighed for 
at trives, udvikle sig og lære noget«, siger Grethe Kragh-Müller, 
børnepsykolog, lektor og forsker i daginstitutioner ved Aarhus Universitet: 
</p><div class="art-quote article-box">
<p class="quote"/>
<blockquote>
<p class="quote-txt">
Barnet får dårligere betingelser for at udvikle selvet, sociale færdigheder, 
følelsesregulering og evnen til at koncentrere sig
</p>
<p class="sender">
Grethe Kragh-Müller, børnepsykolog og lektor 
</p>
</blockquote>
</div><p>
»I resten af tiden vil der så være én voksen til seks, og så kan den voksne 
ikke have tilstrækkeligt nærvær og kontakt. Barnet får dårligere betingelser 
for at udvikle selvet, sociale færdigheder, følelsesregulering og evnen til 
at koncentrere sig«. </p><p>
Hun og andre forskere anbefaler én voksen per tre børn i vuggestuealderen. 
Ditte Winther-Lindqvist, psykolog og lektor på Institut for Uddannelse og 
Pædagogik ved Aarhus Universitet, er enig. 
</p><p>
»Børn udvikler sig i samspil med voksne. Overlades de til sig selv, får nogle 
problemer med at komme ind i lege, og der bliver mindre mulighed for at 
udvikle sproget. Det er et problem, når man skal starte i skole«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2575704/kvaliteten-i-boernehaven-bliver-vaerre-med-over-20-ansatte-per-leder/">Kvaliteten i børnehaven bliver 
værre med over 20 ansatte per leder</a></p><p>
Rapporten er lavet af analyseinstituttet Bureau 2000 for FOA, der organiserer 
pædagogmedhjælperne. Den viser også, at det er almindeligt, at en enkelt 
voksen er alene i institutionen i ydertimerne tidligt om morgenen og om 
eftermiddagen. I lighed med de to andre eksperter vurderer også Mogens 
Nygaard Christoffersen, børne- og familieforsker ved Det Nationale 
Forskningscenter for Velfærd, at lav normering mindsker selv stærke børns 
mulighed for at udvikle sig. Men: 
</p><p>
»Sårbare og udsatte børn lider mest under de dårlige forhold, som rapporten 
viser, at der er i nogle af institutionerne. Med en bedre normering og et 
dagtilbud af en højere kvalitet kunne man hjælpe de sårbare børn, så de ikke 
er bagud i forhold til deres jævnaldrende, når de starter i skolen. Den 
mulighed går tabt«. 
</p><h3>
Ingen løfter fra politikere 
</h3><p>
Han peger også på det problematiske i, at kun 57 procent af personalet ifølge 
rapporten er pædagoguddannede: 
</p><p>
»Normering, personalets uddannelse og den pædagogiske indsats med udfordrende 
og stimulerende lege, samt tid til samtale mellem voksne og børn, er noget 
af det, der betyder allermest for kvaliteten i daginstitutionerne«. 
</p><p>
Alle tre eksperter opfordrer nu politikerne til sikre en bedre normering. 
</p><div class="art-quote article-box">
<p class="quote"/>
<blockquote>
<p class="quote-txt">
Nu er det altså nødvendigt, at man får et bedre normeringsniveau
</p>
<p class="sender">
Grethe Kragh-Müller, børnepsykolog og lektor 
</p>
</blockquote>
</div><p>
»Rapporten dokumenterer, at én voksen til mange børn ikke er enkeltstående. Nu 
er det altså nødvendigt, at man får et bedre normeringsniveau«, siger Grethe 
Kragh-Müller. </p><p>
Samme vurdering har Jakob Sølvhøj, formand for FOA’s pædagogiske sektor: 
</p><p>
»Personalet i daginstitutionerne har ikke tid nok til at være sammen med 
børnene. Og i skræmmende stort omfang er de alene med en stor gruppe børn«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/trivsel/ECE2518531/forsker-bedre-institutioner-kraever-flere-paedagoger/">Forsker: Bedre institutioner 
kræver flere pædagoger</a></p><p>
I løbet af de kommende uger fremlægger regeringen en børnepakke. 
Socialdemokraterne har for nylig meldt ud, at en bedre normering ikke bliver 
en del af pakken. Men det vil partiets børneordfører Annette Lind ikke 
længere bekræfte: 
</p><p>
»Vi sidder lige netop nu og forhandler det. Jeg kan ikke sige mere«. 
</p><p class=" bl-elem">
Står det til Venstre, skal der ikke lovgives om minimumsnormering. 
</p>	
</div>
</div></body></html>
