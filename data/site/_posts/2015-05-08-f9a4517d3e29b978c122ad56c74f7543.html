---
layout:     post
title: 	    "SAP Hana får skylden for eksplosiv vækst i SAP-sikkerhedshuller"
post_author:	    Jesper Stein Sandal
post_date:	    Fri, 08 May 2015 12:49:48 +0000
post_site:	    www.version2.dk 
post_link:	    http://www.version2.dk/artikel/sap-hana-faar-skylden-eksplosiv-vaekst-i-sap-sikkerhedshuller-178167?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>SAP-systemer indeholder enorme mængder forretningskritiske og ofte også fortrolige data, men virksomhederne er ikke tilstrækkeligt opmærksomme på, at SAP's platform bliver ramt af et voksende antal sikkerhedshuller. Sådan lyder advarslen i hvert fald fra sikkerhedsfirmaet Onapsis, som sælger sikkerhedsydelser til netop SAP, <a href="http://www.theregister.co.uk/2015/05/08/sap_95_percent_vulnerable">skriver The Register</a>.</p>

<p>Ifølge en undersøgelse blandt flere hundrede SAP-installationer var 95 procent sårbare, og hos mange firmaer arbejdede driftsafdelingen med opdateringsfrekvenser på mere end halvandet år for SAP-systemerne.</p>

<p>»Sandheden er, at de fleste af de opdateringer, som installeres, ikke er sikkerhedsrelaterede, kommer for sent eller introducerer nye risici,« udtaler direktør Mariano Nunez fra Onapsis <a href="http://www.onapsis.com/onapsis-research-study-reveals-top-three-cyber-attack-vectors-sap-systems">ifølge en pressemeddelse</a>.</p>

<p>Selv i store organisationer med en decideret it-sikkerhedsafdeling kan SAP-systemerne være problematiske, fordi it-sikkerhedsfolkene ikke har indblik i, hvad der foregår i SAP-installationen.</p>

<p>Problemet bliver forværret af, at mængden af sikkerhedshuller i SAP-systemer er vokset de seneste par år. Det skyldes ifølge Onapsis især SAP Hana, som har medført en stigning på 450 procent i antallet af sikkerhedsopdateringer.</p>

<p>I alt var der i 2014 391 sikkerhedsopdateringer til SAP-platformen.</p>
  </section>

      </div></body></html>
