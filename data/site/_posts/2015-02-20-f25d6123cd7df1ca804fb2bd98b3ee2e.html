---
layout:     post
title: 	    "Forårsudstillingen på Charlottenborg er en lidt anæmisk omgang"
post_author:	    
post_date:	    Fri, 20 Feb 2015 14:33:45 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige så skrøbelig en institution Kunsthal Charlottenborg er med sine kroniske 
underskud og hyppige lederskift, lige så sejlivet er Forårsudstillingen på 
Charlottenborg. Ellers ville den ikke have eksisteret i 158 år og været 
afholdt lige så mange gange. 
</p><div class="art-fakta article-box">
<h4 class="">
Kunstanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p><b>Forårsudstillingen 2015</b>. Kunsthal Charlottenborg. 
</p><p>
Arrangeret af Charlottenborg Fonden. 
</p><p>
Bemærk: 21. og 28. februar kl. 13 laver <b>Trine Lyngsholm</b> og <b>Augusta 
Sørensen</b> deres performance. 
</p><p class=" bl-elem">
Til 1. marts.
</p>
</div>
</div><p>
Den er ydermere populær, nu også blandt kunstnere uden for Danmark. For ellers 
ville 560 forskellige billedhuggere, installationskunstnere, fotografer, 
videokunstnere og malere (de sidste er der ikke mange af i år) ikke have 
søgt om at deltage. De er fra Norden, Europa og nationer som Japan, 
Brasilien og USA. </p><p>
Det er blevet til 115 værker, uanset at der er plads til langt flere. For 
plads er noget af det eneste, som Kunsthallen ikke savner. Til gengæld er 
adgangen til Forårsudstillingen meget snæver, for man har kun valgt at 
udstille 73 ud af de 560, der har sendt ind. Heraf 43 danske. 
</p><h3>
Konceptbetonet 
</h3><p>
Hvis de udvalgte værker er repræsentative for niveauet, burde man ikke 
umiddelbart savne de 487, der er censureret væk. For som helhed virker 
udstillingen lidt tør, tynd og anæmisk. Men helhedsindtrykket skyldes ikke 
nødvendigvis mangel på kvalitet i det, der er sendt ind. Det kan snarere 
hænge sammen med en gennemgående konceptbetonet eller arkitektonisk tilgang 
til den kunst, som censurkomiteen har valgt ud. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/464204_915014y.jpg" alt="" border="0"/><span class="caption"><span class="f-img-caption">Video. 
</span>Susanne Hedeskov er en ganske ung dansk kunstner, der arbejder med video. I denne korte video (kun halvandet minut), som er projiceret ind på væggen på Forårsudstillingen, har hun fået tre rækker af symmetriske og blomsterlignende figurer i forskellige farver til at bevæge sig, næsten som om de trækker vejret. Foto: Marc Fluri</span></span></p><p>
Man har ikke ligefrem prioriteret den mangfoldighed, som det oprindelige 
materiale måske har været udtryk for. En anden censurering havde måske 
resulteret i en noget anden udstilling. Sådan er det med Forårsudstillingen: 
Selv om det ikke altid er godt, hvad den viser os, er det godt, at den 
findes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2524199/sekscifret-underskud-gik-forud-for-charlottenborg-chefs-fyring/">Sekscifret underskud gik forud 
for Charlottenborg-chefs fyring </a></p><p>
Men hovedparten af værkerne har ikke det fysiske format, som de rumlige 
omgivelser kræver af dem. Trods at værkerne gennemgående er få og (for) små, 
peger de dog på ét punkt i mange retninger. Værkerne er nemlig ikke 
uinteressante som udtryk for, hvor kunsten bevæger sig hen i denne 
postpostmoderne tidsalder. Den bevæger sig væk fra de medier og materialer, 
som man ellers har associeret med et kunstnerisk monopol. 
</p><p>
Nogle af de principper for kunstnerisk produktion, som Den Eksperimenterende 
Kunstskole indførte for over halvtreds år siden, er åbenbart ganske 
sejlivede. Kunst er ikke noget, der laves af bestemte historisk betingende 
materialer. Et nyt materiale kan ligefrem være udtryk for en ny tilgang. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/464193_915016y.jpg" alt="" border="0"/><span class="caption"><span class="f-img-caption">DIY. 
</span>Jay Gard er en ung tysker fra årgang 1984. Han beskrives som en slags do-it-yourself-kunstner. For hans værker er objekter i hverdagen, som f.eks. en rejsegrammofon, som han selv har fremstillet som et kritisk modsvar til vor tids gennemindustrialiserede fremstillingsproces, der i stigende grad varetages af robotter. Foto: Marc Fluri</span></span></p><p/><div class="art-quote article-box">
<p class="quote"/>
<blockquote>
<p class="quote-txt">
Kunst er ikke noget, der laves af bestemte historisk betingende materialer - 
et nyt materiale kan ligefrem være udtryk for en ny tilgang
</p>
</blockquote>
</div><p>
Farverige billeder eksempelvis kræver ikke at blive udført med olie- eller 
akrylfarve. De kan lige så godt fremstilles af print på bomuld, brugte 
tekstiler, silikone, pap, træ, et panel, sort farve og en motorsav etc. Det 
er noget af denne kontroversielle materialemæssige alsidighed, som man ser 
udfoldet hos kunstnere som Maj Persdatter, Karine Presttun, Kevin Hviid og 
Christer Chytraeus. </p><p>
Hertil kan man føje Helle Klingbird Bjerregaards trofæer, fremstillet af 
vegetabilsk garvet læder, Kristine Djurhuus’ abstrakte billede, lavet af 
grafit og voks på papir, samt Manuel Canus relieffer i rødler og gips. Og 
ikke så lidt mere. Når man så hertil lægger Trine Lyngsholms og Augusta 
Sørensens installation ’Haptic’, som omfatter keramiske objekter – og mad 
(!), har man det definitive udtryk for en alsidighed, som vil demontere 
enhver generalisering. 
</p><h3>
Fascinerende, poetiske sceneskift 
</h3><p>
Hvis Forårsudstillingen 2015 skal overstås i et snuptag, bør man huske at se 
den klassicistisk inspirerede skulpturinstallation ’Parts and Wholeness’ af 
franskmanden Válerie Collart, som vandt den nationale solopris i fjor, og et 
nyt scenografisk værk, ’Monument’, af de to svenskere Maja Qvarnström og 
Erik Lagerwall, som i 2014 blev belønnet med den internationale ditto. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/464196_915015y.jpg" alt="" border="0"/><span class="caption"><span class="f-img-caption">Lys. 
</span>Ben Sloat er amerikaner, født i 1977 i New York og uddannet i Boston. Denne regnsky, fremstillet af neonrør, er kun ét af de mange udtryk, han behersker. Ben Sloat har arbejdet med installation, multimedia, projekt-kunst og fotografi. Inden for fotografiet har han bl.a. eksperimenteret med, hvordan Peking ved nattetide ser ud, når politibilernes lys er den dominerende lyskilde. Foto: Marc Fluri</span></span></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2548493/kunstredaktoer-om-charlottenborg-nogle-gange-kraever-resultater-en-kontrakt/">Kunstredaktør om 
Charlottenborg: Nogle gange kræver resultater en kontrakt </a></p><p>
Østrigeren Pilar Mata Duponts ’The Embrace’ (’Omfavnelsen’) er også værd at 
bruge de fem minutter på, som den koreanske videoproduktion varer. Til 
gengæld vil man noget af tiden være irriteret over lyden af det elektrisk 
drevne værk ’Rosebud’ af Romina Farkas, som desværre står lige ved siden af. 
</p><p class=" bl-elem">
Et værk, som også havde fortjent anerkendelse, er den japanske videokunstner 
Toshie Takeuchis ’Tampopo Head and the Name of the Dogs’. Gennem en række 
fascinerende poetiske sceneskift tematiserer den eksempler på relationer 
mellem mennesker – og dyr. Umiddelbart nem at følge er filmen ikke, men man 
fastholdes alligevel noget af tiden, uanset at man også her savner et forsøg 
på udlægge, fortolke eller formidle det værk, der vises. 
</p>	
</div>
</div></body></html>
