---
layout:     post
title: 	    "De vigtigste kvindelige komikere lige nu"
post_author:	    
post_date:	    Sat, 07 Mar 2015 17:55:27 +0100
post_site:	    politiken.dk 
post_link:	    http://politiken.dk/kultur/filmogtv/ECE2576516/de-vigtigste-kvindelige-komikere-lige-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Tina Fey </b></p><p><i class=" bl-elem">30 Rock og The Unbreakable Kimmy Schmidt</i></p><p>
I den store verden er det rollen som den evigt udfordrede Liz Lemon, 
hovedpersonen i serien ’30 Rock’, der er den snart 45-årige komediennes <i>claim 
to fame</i>; men i hjemlandet USA er det snarere hendes indsats i showet 
’Saturday Night Live’, der tæller mest. For det var her, hun markedsførte 
sin mesterlige parodi på den republikanske vicepræsidentkandidat Sarah 
Palin. Hendes evne til at efterligne den selverklærede <i>hockey mom</i> 
og tidligere guvernør for Alaska var så fin, at ofret selv tilkendegav sin 
næsegruse beundring. Som komiker har hun altid spillet på sin lidt stive 
fremtoning, hvilket står i grel modsætning til hendes enorme humoristiske 
sans. Ud over at være en fremragende skuespiller er hun en benådet skribent: 
Hun var hovedforfatter på ’Saturday Night Live’, hun skabte og skrev ’30 
Rock’, og den ny serie ’Unbreakable Kimmy Schmidt’ medvirker hun kun i som 
skaber og producent. Hun har skrevet bogen ’Bossypants’, hvor hun blandt 
andet imødegår sine kritikere med formuleringen: »Hvis folk siger, at jeg er 
en overvurderet trold, har de aldrig set mig bevogte en bro«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1867177/flabede-vaerter-tog-kegler-ved-globe-showet/">Flabede værter tog kegler ved 
Globe-showet</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/film_melissa_mccart_918769v.jpg" alt="" border="0"/></span></p><p><b>Melissa McCarthy </b></p><p><i class=" bl-elem">Mike &amp; Molly</i></p><p>
Man må sige, at den nu 44-årige komiker, skuespiller, producent og forfatter 
har modbevist enhver forestilling om, at man som kvinde skal være myndeslank 
og have modelmål for at få succes i Hollywood. For meget kan man sige om 
hende, men tynd er hun ikke. Og hun er heller ikke bange for at spille 
roller, der går til kanten, for så vidt angår ting, kvinder normalt helst 
undgår. Det beviste hun til fulde i gennembrudsfilmen ’Bridesmaids’, hvor 
hun proklamerer et anfald af diarre med sætningen: »Det vælter ud af mig som 
lava«, og hendes figur i komedieserien ’Mike &amp; Molly’ 
tematiserer de problemer, der er forbundet med at være en ung kvinde og 
lovlig rund i det. Egentlig er hun uddannet tøjdesigner, men ved siden af 
symaskinen også med i teatertruppen The Groundlings. Hun har lavet 
standupcomedy med ret stor succes, men var en tid lang også en del af 
sødsuppeserien ’Gillmore Girls’, hvor hun havde rollen som en helt utrolig 
imødekommende kvinde. Ejer i dag sit eget produktionsselskab sammen med 
ægtemanden Ben Falcone, der også er far til hendes to børn. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/film_julia_louis-dr_918771v.jpg" alt="" border="0"/></span></p><p><b>Julia Louis-Dreyfus </b></p><p><i class=" bl-elem">Veep</i></p><p>
Hun tjente sine sporer som fast medlem af ’Saturday Night Live’, hvor hun var 
samme generation som Eddie Murphy, Jim Belushi og såmænd Billy Crystal – i 
1982-85. Hendes gennembrud var betydeligt: Elaine Benes i komedieserien 
’Seinfeld’ står som en af moderne tv-komiks mest sammensatte personer: smuk, 
frigjort, fordomsfuld, irriterende og ekstremt overfladisk. Som det eneste 
medlem af ’Seinfeld’-castet har hun fået en videre karriere på tv: først 
hovedrollen i ’The New Adventures of Old Christine’, hvor hun er en smækker 
fraskilt, der bøvler med børn og eks, og siden den aktuelle ’Veep’, der har 
hende i rollen som USA’s vicepræsident Selina Meyer, som må trækkes med at 
være nummer 2 i et hierarki, hvor forskellen på topfiguren og alle andre er 
dyb som Filippinergraven. Hun er i øvrigt også medproducent af serien, der 
går i sin fjerde sæson i år. Hendes snappy, lidt bidske stil gør hende 
eminent til at spille moderne selvbevidste kvinder, selv om hendes erklærede 
hovedinteresse er hår. Hun har udtalt, at skulle hun skrive en bog, ville 
den handle om hår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1642331/kvindekoennet-traeder-i-fokus-i-nye-amerikanske-tv-serier/">Kvindekønnet træder i fokus i 
nye amerikanske tv-serier</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/film_amy_schumer_918775v.jpg" alt="" border="0"/></span></p><p><b>Amy Schumer</b></p><p><i class=" bl-elem">Inside Amy Schumer</i></p><p>
En genistreg af en sketch i ’Inside Amy Schumer’ er der, hvor Amy Schumer har 
inviteret sin (skeptiske) veninde over for at se porno. »Vi ser det – 
bogstaveligt talt – fra kvindens perspektiv«, lover Amy og trykker play. Så 
ser vi, fra kvindens perspektiv, et ultra-closeup af en mands behårede 
brystkasse, der stønnende møver sig frem og tilbage. Knirk, knirk og voila! 
Sådan latterliggøres både manden og kønsakten og et feministisk filmbegreb. 
Amy Schumer er netop bedst, når alt på samme tid smadres med så plat en 
pervertering. Hendes tv-show er et sammensurium af sjov: Sketches med bidder 
fra hendes frivole standupshows, afhøringer af mennesker på gaden og 
interviews med fagrepræsentanter (fotomodel, plastikkirurg etc.): »Hvor vil 
du fysisk placere dig selv på en skala fra 1 til 10«, spørger hun en 
fotomodel. »7«, svarer modellen. »Seriøst. Hvor er det sørgeligt, for<i> 
jeg </i>synes også, at jeg er en 7’er«. Schumer dyrker overdrivelsen: Hun 
overdriver egen selvtillid, og hun overdriver kvinders selvdestruerende 
selvforståelse, som kan fikses med en joke. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/film_lena_dunham_918776v.jpg" alt="" border="0"/></span></p><p><b>Lena Dunham</b></p><p><i class=" bl-elem">Girls </i></p><p>
Den 28-årige Lena Dunham har læst <i>creative nonfiction</i> på 
college. Det lavede hun en sjov amatørfilm om. Så excellerede hun som 
selvkørende indiestjerne i sin debutfilm ’Tiny Furnitures’ om pigeliv og 
sexliv og Manhattan-privilegier. Og så skabte hun, med mentor Judd Apatow og 
HBO i ryggen, et af årtiets hippeste, sjoveste og mest toneangivende 
amerikanske tv-shows, dramakomedien ’Girls’. Dunham skriver, instruerer og 
spiller sin egen selvudleverende hovedrolle. Hun er blevet en central brik i 
den amerikanske kønsdebat, ikke mindst på grund af sin selvbiografiske 
essaybog, ’Ikke den slags pige’, og hun har som ingen andre gjort skamløshed 
og sårbarhed til legitime – og selvbekræftende – identifikationsmarkører for 
unge (og ældre) kvinder (og mænd). Og så er hun også bare en af 
komediedramatikkens allersjoveste, mest hjerteligt selvironiske 
replikforfattere, der spidder den moderne, privilegerede pige perfekt med 
sætninger som: »Jeg er et individ, der føler, hvad jeg føler, når jeg føler 
det«. Og som kropskomiker har hun gjort sin bløde, blege mave til et 
integreret (og politisk vigtigt) billede i populærkulturen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2504101/lena-dunham-den-soergeligste-foelelse-i-livet-er-naar-du-danser-paa-en-rigtig-glad-og-munter-maade-og-saa-slaar-dit-hoved-imod-noget/">Lena Dunham: »Den sørgeligste 
følelse i livet er, når du danser på en rigtig glad og munter måde og så 
slår dit hoved imod noget«</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/film_lisa_kudrow_918777v.jpg" alt="" border="0"/></span></p><p><b>Lisa Kudrow </b></p><p><i class=" bl-elem">The Comeback</i></p><p>
Egentlig er det lidt svært at forbinde Lisa Kudrow med den rolle som uempatisk 
ekskendis, hun spiller i ’The Comeback’. For hun er jo for evigt den skøre, 
skægge og smådumme Phoebe Buffay fra tv-serien ’Venner’, og derfor ikke 
sådan. Heldigvis spiller hun rollen så overbevisende, at hendes karakter fra 
den legendariske komedieserie fortoner sig. Hun kommer fra en jødisk familie 
og fik som 16-årig opereret sin næse mindre, og så uddannede hun sig som 
biolog fra det fornemme Vassar-universitet, og inden skuespillet for alvor 
fik tag i hende, arbejdede hun med forskning i hovedpine i 8 år; hendes 
fokus lå på, om venstrehåndede har større risiko for at blive ramt af 
migræne. I lighed med Melissa McCarthy er hun fra ’The Groundlings’ i 
hjembyen Los Angeles. Hendes vej til succes kom via små roller i blandt 
andet ’Sam’s Bar’, og egentlig var det meningen, at hun skulle have haft en 
større rolle i dennes spinoff ’Frasier’, men det gik ikke. Så hun spillede 
en skør servitrice ved navn Ursula Buffay i komedieserien ’Mad About 
You’ – og hun viste sig jo at være Phoebes tvillingesøster. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/film_mindy_kaling_918778v.jpg" alt="" border="0"/></span></p><p><b>Mindy Kaling</b></p><p><i class=" bl-elem">The Mindy Project</i></p><p>
Indiskamerikanske Mindy Kalings liv som speedsnakkende, comedy-nørdet møgunge 
er anbefalelsesværdigt opsummeret i bogen ’Is Everyone Hanging Out Without 
Me? (And Other Concerns)’. Hun har skrevet, produceret og spiller den 
kærlighedshungrende kontorfunktionær Kelly Kapoor i amerikanske ’The 
Office’. Og så har hun skrevet, produceret, instrueret og redigeret den 
geniale romantiske komedieserie ’The Mindy Project’, hvori hun selv spiller 
den superkarismatiske Manhattan-gynækolog Mindy Lahiri. Lahiri er et 
sprængfarligt miks af charme og politisk antikorrekthed: en pyntesyg, 
hypermaterialistisk våbenfortaler på evig jagt efter velhavende hvide mænd. 
Mindy er også en smule rundere om hoften end den gennemsnitlige kvindelige 
tv-hovedrolle, hvilket både er kilde til stolthed og græmmelse for hendes 
grumme alter ego. For Kaling er korrekte positioner kedelige. »Du dater kun 
hvide mænd!«, råber en kollega efter Lahiri i et afsnit som en henvisning 
til en udbredt kritik af serien. »Ikke sandt«, svarer hun. »Jeg har datet en 
asiatisk mand, og mine bryster føltes kæmpestore i hans bittesmå hænder«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/film_amy_poehler_918779v.jpg" alt="" border="0"/></span></p><p><b>Amy Poehler </b></p><p><i class=" bl-elem">Parks and Recreation </i></p><p>
Den rolle, som komikergeniet Amy Poehler spiller allerbedst – og det siger 
ikke lidt – er awardshowvært sammen med sin tidligere kollega på ’Saturday 
Night Live’ Tina Fey. Til Golden Globes i år sagde hun, at Patricia 
Arquette, der spiller mor i ’Boyhood’, er eksempel på, at »der stadig er 
plads til kvinder over 40 i Hollywood – så længe man begynder at filme, før 
de fylder 40«. Og om eventyrfilmen ’Into the Woods’ sagde hun: »Askepot 
flygter fra sin prins, Rapuntzel kastes ud fra sit tårn, og Snehvide troede 
bare, at hun skulle have kaffe med Bill Cosby«. Katjing! Fey og Poehler 
bruger gerne deres position til at give Hollywood et knæ i de gamle nosser. 
Amy Poehler er fantastisk som den kommunale funktionær Leslie Knope i Greg 
Daniels’ syv sæsoner lange mockumentary ’Parks and Recreation’. Serien 
startede ud som en slags ’The Office’ med Knope som tåkrummende pinlig 
jubelidiot, men Poehler har fremelsket en grundsympatisk karakter, som man 
aldrig bliver træt af at kigge på. Måske kan hun slippe af sted med alt? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2481520/skaeg-superstjerne-sparker-doeren-ind-for-lillebrors-tv-serie/">Skæg superstjerne sparker 
døren ind for lillebrors tv-serie</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00918/film_issa_rae_918780v.jpg" alt="" border="0"/></span></p><p><b>Issa Rae </b></p><p><i class=" bl-elem">The Misadventures of Awkward Black Girl</i></p><p>
Det kan virke lidt akavet sådan at placere en sort kvindelig komiker i en 
pulje af 10 ’vigtige’, når hendes show er en underproduceret webserie, mens 
kollegerne derimod dominerer amerikansk og internationalt tv og streaming. 
Men akavet er netop normaltilstanden, drivkraften og tematikken i webserien 
’The Misadventures of Awkward Black Girl’, der skildrer den afroamerikanske 
kvinde Jays socialt forskrækkede møde med verden. Forfatter og komiker Issa 
Rae skabte serien i 2011, fordi hun savnede unge sorte kvinder i 
mainstream-medier. Og når medierne ikke kommer til én? Så må man møve sig 
ind, hvor døren er åben: YouTube. Her blev seriens to (billigt producerede, 
kluntet filmede, men vildt velskrevne) sæsoner fulgt af 180.000 fans. »Jeg 
tror, at tv bliver internettets fattige kusine«, sagde Rae kækt til The 
Guardian. Hun er kåret som et af de sjoveste mennesker i USA af Rolling 
Stone og figurerer på Forbes’ liste over vigtige entertainere under 30. Hun 
har for nylig udgivet en essaysamling og arbejder på et pilotafsnit til 
serien ’Insecure’ (om akavethed) for HBO. Bitches be trippin’! 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/film_whitney_cummin_918782v.jpg" alt="" border="0"/></span></p><p><b>Whitney Cummings </b></p><p><i class=" bl-elem">2 Broke Girls og Whitney </i></p><p class=" bl-elem">
Da hun var 24 år, blev hun af underholdningsbrancheavisen Variety kåret som en 
af de 10 komikere, man skulle holde øje med det år, 2007. Og nogen gjorde 
det. For hun var lige med ét over det hele med sine skarpe oneliners af 
typen: »At få en baby eller en hund er nogenlunde det samme, altså lige 
bortset fra det der med at din kusse bliver ødelagt af babyen«. Og »Jeg 
håber virkelig ikke mobiltelefoner er skadelige, selv om jeg ville elske at 
kunne sige til min mor: Jeg kan ikke snakke mere med dig, du giver mig 
kræft«. Det er imidlertid som bagkvinde og forfatter, hun har brugt det 
meste af sin energi, i et enkelt tilfælde med den forholdsvis kortlivede 
sitcom ’Whitney’ med sig selv som skuespiller. Hendes høje og modelslanke 
apparition bringer hun eminent i spil som den lidt bitchy hovedperson, og 
man aner også hendes fornemmelse for hurtige replikker i alter 
ego-skikkelsen Max Black, spillet af Kat Dennings, i ’2 Broke Girls’, der 
altid har en udsøgt fornærmelse på læben over for især mænd, men også 
kønsfæller. Hendes humor er i den grad et barn af klubscenens insult comedy. 
</p>	
</div>
</div></body></html>
