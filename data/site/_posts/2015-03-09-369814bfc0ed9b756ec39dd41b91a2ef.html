---
layout:     post
title: 	    "Status om social ulighed: Der bliver længere mellem top og bund"
post_author:	    
post_date:	    Mon, 09 Mar 2015 19:17:47 +0100
post_site:	    politiken.dk 
post_link:	    http://politiken.dk/indland/ECE2579570/status-om-social-ulighed--der-bliver-laengere-mellem-top-og-bund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske samfund bliver mere ulige. Den påstand har to kronikører gjort sig 
til talsmænd for, og deres opråb blev læst af hundredtusinder. Den ene er 
akademiker fra Gentofte, den anden arbejdsløs fra Albertslund, men frygten 
for en voksende afstand mellem samfundets top og bund er de fælles om. 
</p><p>
Og ser man på tallene, har de ret, forklarer direktør i Arbejdernes 
Erhvervsråd Lars Andersen. 
</p><p>
»Vi taler ikke om en stigning fra det ene år til det andet, men tendensen er, 
at uligheden stiger, og det tog rigtig fart i starten af nullerne«. 
</p><p>
Sædvanligvis måles uligheden med Ginikoefficienten. Den er et mål for 
forskellen på indkomsterne i et land. Er Ginikoefficienten 0, er alle lige, 
er den 100 er der 1, der ejer alt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2579353/et-doegn-i-hver-sin-socialklasse-politiken-har-fulgt-magnus-og-esben/">Et døgn i hver sin 
socialklasse: Politiken har fulgt Magnus og Esben</a></p><p>
I Danmark er Ginikoefficienten siden 2002 steget fra godt 22 til mere end 27 i 
2012. Det så ellers pænere ud under den økonomiske krise, men uligheden er 
igen begyndt at stige, efter at krisen er aftaget. 
</p><p>
»Vi er ikke USA, når vi taler ulighed. Vi er meget lige, men det går den gale 
vej. Vi maler ikke fanden på væggen, for vi kommer fra et godt udgangspunkt, 
men hvis vi ønsker at bevare det, som kendetegner den danske samfundsmodel, 
skal vi være på vagt«, siger han og forklarer den øgede ulighed med 
udviklingen i kapitalindkomster, politiske tiltag som skattestoppet og mere 
strukturelle tendenser. 
</p><p>
En analyse fra centrum-venstre-tænketanken Cevea viser, at Danmark ikke er 
verdens mest lige land, som det ellers kan lyde i debatten. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man sammenfatter udviklingen, har den været, at bunden har svært ved at 
følge med midten, altså middelklassen, og at toppen er løbet fra resten
</p>
<p class="sender">
Torben M. Andersen, professor i økonomi 
</p>
</blockquote>
</div><p>
Det var vi frem til begyndelsen af dette årtusind, men i dag ligger Danmark 
nummer 14 på listen over lighed i Europa. Ceveas liste viser, at ikke bare 
er de øvrige skandinaviske lande mere lige , men også nogle østeuropæere 
lever i dag i mere lige samfund end os: »Danmark er nu meget tættere på at 
være et gennemsnitligt EU-land, når det handler om lighed, end på at ligge i 
toppen«. </p><p>
Torben M. Andersen, professor i økonomi på Aarhus Universitet og tidligere 
overvismand, bekræfter, at uligheden har været stigende de senere år. 
</p><p>
»Hvis man sammenfatter udviklingen, har den været, at bunden har svært ved at 
følge med midten, altså middelklassen, og at toppen er løbet fra resten«. 
</p><h3>
Bunden skjuler sig 
</h3><p>
Han forklarer dog også, at Ginikoefficienten har en svaghed, for hvis 
eksempelvis der kommer flere enlige, vil det få den målte ulighed i 
Ginikoefficienten til at stige, fordi flere familier har én indtægt. 
</p><p>
Den afslører heller ikke alle problemer. Torben M. Andersen forklarer, at hvis 
vi som tankeeksperiment ganger alle danskeres indkomst med to, så de tjener 
det dobbelte alle sammen, vil levevilkårene blive bedre, men 
Ginikoefficienten vil være den samme, for den viser kun forholdet mellem top 
og bund. 
</p><p>
»Ginikoefficienten er smart, fordi den viser hele indkomstfordelingen i et 
tal, men den viser ikke, hvor store problemer der ligger i bunden af 
indkomstfordelingen og ikke omfanget af fattigdom«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2573981/kronikoerer-fra-top-og-bund-af-samfundet-den-faelles-fjende-er-splittelsen/">Kronikører fra top og bund af 
samfundet: Den fælles fjende er splittelsen</a></p><p>
Men stort set ligegyldigt hvilke parametre Arbejderbevægelsens Erhvervsråd 
trækker frem, går udviklingen samme vej. Antallet af fattige målt efter 
regeringens fattigdomsgrænse er i runde tal steget fra 20.000 personer i 
2002 til 44.000 i 2012. Overklassens børn får markant bedre karakterer i 
skolen, og den rigeste fjerdedel af mændene lever 10 år længere end den 
fattigste fjerdedel. En forskel fra 72 til 82 år. En af de to kronikørers 
pointer er, at samfundet bliver splittet. Top og bund isolerer sig, lyder en 
fælles bekymring. 
</p><div class="art-quote article-box">
<p class="quote"/>
<blockquote>
<p class="quote-txt">
Der er mobilitet i Danmark, men mobiliteten er blevet mindre - det vil sige, 
at risikoen eller chancen for, at du ender det samme sted som dine forældre, 
er blevet større
</p>
<p class="sender">
Martin D. Munk, professor 
</p>
</blockquote>
</div><p>
Og det kan de have ret i. Arbejderbevægelsens Erhvervsråd har undersøgt det 
sociale miks, og analysen viser, at bankdirektører og kommunaldirektører 
oftere og oftere bosætter sig i samme kvarter, mens førtidspensionister og 
kontanthjælpsmodtagere er naboer. Helt præcis er antallet af sogne, hvor 
mere end en fjerdedel af familierne er på overførselsindkomst det meste af 
året, vokset fra 23 i 1985 til 101 i 2012. Og i den anden ende er billedet 
det samme. Antallet af ’velhaversogne’, hvor beboerne tjener tre gange så 
meget som den typiske indkomst, er vokset fra 11 i 1985 til 64 i 2012. 
</p><p>
Et andet parameter for ulighed handler om muligheden for at rykke sig socialt, 
den sociale mobilitet. Men også den er blevet mindre, forklarer professor 
Martin D. Munk fra Aalborg Universitet. Han har undersøgt den sociale 
indkomstmobilitet – altså groft sagt hvor stor sandsynligheden er for, at 
man ender i samme indkomstgruppe som sine forældre. 
</p><p>
»Der er mobilitet i Danmark, men mobiliteten er blevet mindre. Det vil sige, 
at risikoen eller chancen for, at du ender det samme sted som dine forældre, 
er blevet større«. 
</p><h3>
Hvor stor ulighed accepterer vi? 
</h3><p>
Hvis man ser på den øverste procent eller promille, viser sammenhængen mellem 
forældres indkomst og børnenes indkomst sig endnu tydeligere. 
</p><p>
»Generelt handler social mobilitet eller social reproduktion om, at man 
optager eller viderefører negative sociale normer, og hvor familiemønsteret 
og den måde, man agerer på, bliver afgørende for, hvor man ender i 
uddannelsessystemet og på arbejdsmarkedet. Når det gælder overklassen, er 
min hypotese, at de er særlig gode til at reproducere sig selv, og den 
gruppe vil derfor kunne holde fast i og udvide sine privilegier«, siger 
Martin D. Munk. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/IND_Ulighed_Ginikoe_919272w.jpg" alt="" border="0"/></span>Der 
er til tider en højlydt debat om, hvor stor ulighed vi kan acceptere, og 
direktør i Arbejderbevægelsens Erhvervsråd Lars Andersen bryder sig ikke om 
udviklingen. 
</p><p>
»Jeg ønsker mig et samfund, hvor der er lige muligheder, og hvor man kender 
hinanden, så den sociale sammenhængskraft er god. Hvis vi får et samfund, 
hvor landsholdet og vejret er det eneste, vi har til fælles, begynder det at 
blive et problem«. 
</p><p>
Økonomiprofessor Torben M. Andersen nøjes med at forklare, at undersøgelser 
viser, at danskerne bedre kan acceptere ulighed, hvis den er opstået 
frivilligt. 
</p><p class=" bl-elem">
»Hvis man tjener meget, fordi man vælger at arbejde meget, og tjener mindre, 
hvis man vælger at blive hjemme. Det, synes vi, er rimeligt nok. Mens 
ulighed, som ligger uden for ens egen kontrol, er meget mindre acceptabel. 
Hvis mulighederne er ulige, bliver det oplevet som forkert og urimeligt. Det 
kan være ulige muligheder for at deltage i samfundslivet, problemer med at 
tage en uddannelse, og hvis den sociale arv er tung, det er uacceptabelt for 
danskerne«, siger Torben M. Andersen. 
</p>	
</div>
</div></body></html>
