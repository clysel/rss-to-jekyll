---
layout:     post
title: 	    "Google dropper brugerne efter tisse-joke"
post_author:	    
post_date:	    Tue, 12 May 2015 16:07:17 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2665645/google-dropper-brugerne-efter-tisse-joke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Cybervandalisme. Hvis du ikke har hørt dette ord før, skal du nok berede dig 
på, er det ikke er sidste gang, du møder det. Efter at have levet en stille 
tilværelse, begyndte ordet at sprede sig omkring juletid, hvor Sony Pictures 
angiveligt blev hacket af nordkoreanske hackere. 
</p><p>
I forbindelse med den alvorlige hacker-skandale gik præsident Obama ud og 
forsikrede amerikanerne og resten af verden, at Nordkorea ikke havde 
foretaget en cyber-krigshandling. De havde derimod begået cybervandalisme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2649813/snart-kan-windows-phone-koere-android--og-ios-apps/">Snart kan Windows Phone køre 
Android- og iOS-apps</a></p><p>
Cybervandalisme er også udtrykket, der er blevet brugt I forbindelse med en 
skandale, der har ramt Google, mere specifikt korttjenesten Google Maps. I 
lang tid har man kunne sende rettelser og forslag til Google for at forbedre 
kortene, mange bruger på deres smartphones og tablets for at navigere rundt 
i landskabet. 
</p><p>
Men fra tirsdag er det slut, i hvert fald en periode. Den såkaldte Map 
Maker-tjeneste bliver lukket ned for inputs fra brugerne, blandt andet 
fordi, de folk, der sidder og tjekker forslagene hos Google, er kommet 
bagud. Der ligger altså en bunke rettelser og venter, som skal kontrolleres, 
før de ryger igennem. 
</p><p><b>Den tissende robot<br/></b>Og lige netop denne kontrol – eller rettere mangel på samme – er den anden 
grund til, at Map Maker bliver midlertidigt lukket ned. Kontrolproceduren 
skal gennemgås, fordi den for et par uger siden fejlede ganske grelt. 
</p><p>
Tjekkede man Google Maps på området omkring den pakistanske by Rawalpindi 
kunne man 24. marts se, hvad nogle vil kalde en practical joke, og andre som 
nævnt kalder cybervandalisme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2636712/ny-soegemetode-hos-google-frasorterer-utidssvarende-netbutikker/">Ny søgemetode hos Google 
frasorterer utidssvarende netbutikker</a></p><p>
Midt i landskabet stod Googles ikoniske Android-robot og tissede på et 
Apple-logo. Det skal nævnes at 24. marts var den officielle lanceringsdato 
for Apple Watch, der er i skarp konkurrence med de mange Android Wear-ure på 
markedet. 
</p><p class=" bl-elem">
Den urinerende robot blev naturligvis roligt pillet ned, men ikke før en række 
tech-medier havde skrevet om det - og bragt et screenshot af Rawalpindi og 
omegn, inklusive androiden. Og det var altså nok til, at Google nu har 
lukket helt for forbrugerinputs til Google Maps. Der er ingen meldinger om, 
hvornår funktionen kommer tilbage. 
</p>	
</div>

</div></body></html>
