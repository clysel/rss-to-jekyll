---
layout:     post
title: 	    "Teleselskab tilbyder personlig levering og opsætning af din næste smartphone"
post_author:	    Martin Bernth
post_date:	    Mon, 13 Apr 2015 14:05:38 +0000
post_site:	    www.version2.dk 
post_link:	    http://www.version2.dk/artikel/teleselskab-tilbyder-personlig-levering-og-opsaetning-af-din-naeste-smartphone-140070?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det kan lyde helt bagvendt, at et internetbaseret firma satser benhårdt på at møde sine kunder ansigt til ansigt, men det er ikke desto mindre det, den amerikanske mobiludbyder Sprint gør med firmaets nye tjeneste ‘Direct 2 you’.</p>

<p>Leveringstjenesten ‘går i luften’ i dag i byen Kansas City og tilbyder kunder at en medarbejderrepræsentant fra firmaet dukker op, hvor kunden måtte ønske det med den nyindkøbte telefon i hånden og tilmed hjælper kunden overflytning af data og generel opsætning. <a href="http://thenextweb.com/mobile/2015/04/13/sprint-reps-will-personally-deliver-your-next-phone-upgrade-to-your-house/">Det skriver The Next Web.</a></p>

<p>Det vil også være muligt at få sin gamle telefon vurderet af en Sprint-tekniker, som efterfølgende kan sælges til firmaet for den specificerede pris.</p>

<p>Tjenesten er i øjeblikket forbeholdt beboere i Kansas City-området, der i forvejen er kunder af firmaet, men vil i løbet af året blive udrullet i resten af landet og blive tilbudt førstegangskunder.</p>

<p>Til at starte med lanceres Sprint med et hold på i alt 30 teknikere, men firmaet påstår, at ‘Direct 2 you’ vil være ansvarlig for at skabe 5.000 job, når tjenesten er fuldt indfaset.</p>
  </section>

      </div></body></html>
