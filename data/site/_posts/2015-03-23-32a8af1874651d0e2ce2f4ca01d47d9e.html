---
layout:     post
title: 	    "Underholdende, klassisk eventyrroman ude i ny oversættelse"
post_author:	    
post_date:	    Mon, 23 Mar 2015 14:49:15 +0100
post_site:	    politiken.dk 
post_link:	    http://politiken.dk/kultur/boger/ECE2599856/underholdende-klassisk-eventyrroman-ude-i-ny-oversaettelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Hun</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
H. Rider Haggard. Oversat af Christiane Rohde. 
</p><p class=" bl-elem">
Info: Rosenkilde &amp; Bahnhof, 313 sider, 299,95 kroner. 
</p>
</div>
</div><p>
»Hun som må adlydes«, siger advokaten Horace Rumpole immer på sit 
modersmål om sin voluminøse kone, Hilda. 
</p><p>
’She Who Must Be Obeyed’ er såmænd et citat fra Rider Haggards klassiker fra 
1886-87 ’Hun’. 
</p><p>
En meget victoriansk og britisk eventyrroman om en arkaisk og matriarkalsk 
Alma Mater et sted tæt ved mørkets hjerte i Afrika med tyrantilnavnet 
’hun-som-må-adlydes’. 
</p><p>
Gudesmuk, småsadistisk og almægtig, men også kærlighedssøgende og ikke helt så 
hjerteløs som ved første piskesmæld. 
</p><p>
Både Freud og Jung læste sikkert Haggards bestseller, som blev oversat til 
alverdens sprog med det samme. Om tapre globetrottere, der finder frem til 
denne superkvinde i hendes eget rige, hvor hun hersker ubønhørligt over 
alle. 
</p><h3>
Fra overklassen og ned i kulminerne 
</h3><p>
Historien ligger oplagt på Freuds sofa som maskulin kastrationsangst for 
vagina dentata (den tandede skede), for den mere poetiske Jung en omgang 
arketypisk anima med pupiller af evighed. 
</p><div class="art-quote article-box">
<p class="quote"/>
<blockquote>
<p class="quote-txt">
Både Freud og Jung læste sikkert Haggards bestseller
</p>
<p class="sender">
Bo Tao Michaëlis 
</p>
</blockquote>
</div><p>
I hvert fald er den et sindbillede på en særegen britisk kultur, som, siden 
krigerdronningen Boudica 60 år før vor tidsregning næsten smed romerne ud af 
Sydengland, har dyrket stærke kvinder midt i deres meget maskuline, 
militæriske og patriarkalske kultur, fra Elizabeth I over Victoria til 
Margaret Thatcher.</p><p>
Fra engelskmænd fra overklassens Eton og Oxford og hele vejen ned i kulminerne 
og ud i kolonierne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2598926/eksperter-tvivler-paa-mulig-karen-blixen-halvsoester/">Eksperter tvivler på mulig 
Karen Blixen-halvsøster</a></p><p>
For lille Henry Rider med nordjyske aner var dette kvinderegime endog til 
stede i barnekammeret med en rigid guvernante og hendes ubønhørlige 
kludedukke! 
</p><h3>
Underholdende ramasjang 
</h3><p>
Angelsaksisk socialhistorisk sadomasochisme eller ej: ’Hun’ er en prægtig 
omgang underholdende ramasjang leveret af samme mand, som gav os ’Kong 
Salomons miner’ – og safarimanden Allan Quatermain med den stive overlæbe og 
stort gevær, både Johannes V. Jensens, Ernest Hemingways og Indiana Jones’ 
spektakulære rollemodel. 
</p><p>
Jegfortælleren, den umage professor Holly, beretter i en retrospektiv ramme om 
en historie, der lig ’Indiana Jones og det sidste korstog’ handler om jagten 
på evigt liv, og hvorfor ’Hun’ alias dronning Ayesha har været evig ung og 
udødelig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2598112/debutant-leverer-yderst-veloplagt-journalistkrimi/">Debutant leverer yderst 
veloplagt journalistkrimi</a></p><p>
I sidste ende er sådan noget jo af samme stof som drømme lig det meste af hele 
bogen, der giver ekko af tidens cocktail på Darwins evolutionsteori, 
Nietzsches overmennesketanker og almene pseudoantropologiske længsler efter 
svundne kulturer og menneskeartens kuvøse. 
</p><h3>
Et skær af autenticitet 
</h3><p>
’Hun’ er på alle måder et eksempel på, at den postmoderne og polyfone 
romantype ikke er så ny endda, men netop stammer fra århundreders litterære 
verdener af skrøner og myter rystet til mærkelige manuskripter og spøjse 
romaner med skær af autenticitet. 
</p><p>
Haggard var ven med Conan Doyle og kollega med Robert Louis Stevenson. 
</p><p class=" bl-elem">
En af hans beundrere dengang 1880’erne var en ung polsk-engelsk kaptajn ved 
navn Joseph Conrad. 
</p>	
</div>
</div></body></html>
