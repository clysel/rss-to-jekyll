---
layout:     post
title: 	    "Fly fra Kenya bomber al-Shabaabs lejre"
post_author:	    
post_date:	    Mon, 06 Apr 2015 12:26:53 +0200
post_site:	    politiken.dk 
post_link:	    http://politiken.dk/udland/ECE2617414/fly-fra-kenya-bomber-al-shabaabs-lejre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kenyas luftvåben har mandag bombet to af den militante, islamistiske bevægelse 
al-Shabaabs lejre i Somalia, siger kilder i landets væbnede styrker til 
Reuters. 
</p><p>
Bombardementerne er de første militære reaktioner fra Kenya, efter at 
al-Shabaab i sidste uge begik en massakre på et universitet i Kenya og 
dræbte næsten 150 mennesker - mange af dem unge studerende. 
</p><p>
De kenyanske luftangreb var rettet mod den militante gruppes lejre i Gondodowe 
og Ismail, som ligger i Gedo-regionen ved grænsen til Kenya, oplyser kilder 
i militæret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2616138/al-shabaab-truer-kenya-med-nye-angreb/">Al-Shabaab truer Kenya med nye 
angreb</a></p><p>
Det var overskyet under bombeangrebene, og militæret har ikke klart kunne 
afgøre, hvor store skader bomberne har tilføjet de militante, ligesom det er 
uklart, hvor mange af gruppens medlemmer, som er blevet dræbt. 
</p><p>
»Vi rettede angrebet mod to områder, fordi vi havde efterretninger om, at det 
var derfra, al-Shabaabs folk foretog angreb inde i Kenya«, siger kilderne. 
</p><h3>
Kenyatta: Angrebet bliver gengældt 
</h3><p>
Kenya har indledt tre dages landesorg efter massakren på universitetet i 
Garissa. 
</p><p>
Den kenyanske præsident, Uhuru Kenyatta, har svoret, at angrebet vil blive 
gengældt "på den hårdest mulige måde". 
</p><p>
De militante angreb ved daggry torsdag i sidste uge og stillede alle 
ikke-muslimske studerende op til henrettelse på en måde, som Kenyatta 
betegner som »en barbarisk, middelalderagtig massakre«. 
</p><p>
»Disse terrorister ønsker at skabe frygt og splittelse i vort samfund. Men vi 
må sige til dem, at det vil aldrig lykkes dem«, sagde den kenyanske 
præsident i går. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2616402/kenyatta-vi-vil-besvare-massemord-paa-den-haardeste-maade/">Kenyatta: Vi vil besvare 
massemord på den hårdeste måde</a></p><p>
Politiet i Garissa har fremvist ligene af de fire dræbte gerningsmænd i en 
bunke, hvor de lå oven på hinanden med ansigterne nedad. Frem andre mænd er 
blevet anholdt og sigtet for at have hjulpet med at arrangere angrebet. 
</p><p>
Kristne udgør omkring 83 procent af Kenyas 44 millioner indbyggere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2614967/roede-kors-i-kenya-angriberne-stormede-et-pigekollegium/">Røde Kors i Kenya: Angriberne 
stormede et pigekollegium</a></p><p class=" bl-elem">
Den islamistiske al-Shabaab-bevægelse har truet med at gennemføre »et nyt 
blodbad« i Kenya. Gruppen siger, at angrebet på universitetet var hævn for 
Kenyas militære tilstedeværelse i Somalia. 
</p>	
</div>

</div></body></html>
