---
layout:     post
title: 	    "Klarlund: Hvordan tackler lægen den kompetente patient"
post_author:	    
post_date:	    Sat, 04 Apr 2015 15:00:09 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2614025/klarlund-hvordan-tackler-laegen-den-kompetente-patient/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
En ny type patient har længe været under udvikling. Man taler om den 
kompetente patient eller den aktive patient. 
</p><p>
Det er et kendetegn, at denne patienttype søger viden, ikke mindst på nettet, 
om egne symptomer, sygdom og situation. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2467651/klarlund-laeger-redder-liv-naar-de-spoerger-til-rygevaner/">Klarlund: Læger redder liv, når 
de spørger til rygevaner</a></p><p>
Nogle patienter fungerer snarere som en samarbejdspartner for lægen end som en 
klient. Noget tyder på, at patienter, der involverer sig i deres eget 
behandlingsforløb, får flere af sundhedsvæsenets ressourcer end patienter, 
der er mindre aktive. 
</p><p>
Men spørgsmålet er, om det udelukkende er godt, at patienten bliver mere og 
mere ansvarlig for sit eget forløb. Medierne er fyldt med sundhedsstof, og 
man kan få det indtryk, at man kun er rask, fordi man ikke er tilstrækkelig 
godt undersøgt. 
</p><p>
Den kompetente patient læser om en ny undersøgelse i avisen, læser videre på 
nettet og bestiller en dobbelttid hos lægen. Jo mere man ved, desto større 
er behovet for at konstatere, at der ikke er noget galt. 
</p><p>
Sundhedssystemet er imødekommende over for den nye patienttype. Vi holder 
konferencer om, hvordan man skal møde den kompetente patient, og ord som 
’patientindflydelse’, ’patientinddragelse’ og ’patientperspektiv’ optræder 
hyppigt. 
</p><p>
Tendensen er, at patienten stilles over for flere og flere valg og selv skal 
tage stilling. »Hvad synes du«, spørger vi patienten. Men ikke alle 
patienter er lige oplyste, og selv den kompetente patient kan have svært ved 
at overskue sin situation. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1563855/klarlund-at-saette-pris-paa-patienten/">Klarlund: At sætte pris på 
patienten </a></p><p>
Det er et problem, hvis udviklingen går i retning af, at patientinddragelse 
skal afløse den lægelige autoritet, altså den autoritet, der følger af viden 
og erfaring og af at tilhøre et system, hvor man kan trække på talrige andre 
faglige autoriteter. Når man tager lægekitlen på, påtager man sig en 
forpligtelse. Man iklæder sig et ansvar. Man kan ikke som læge udføre en 
objektiv undersøgelse af en patient uden at signalere, at man er trådt ind i 
lægerollen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/ECE2283629/klarlund-ingen-loeftede-pegefingre/">Klarlund: Ingen løftede 
pegefingre</a></p><p>
Kitlen handler ikke kun om hygiejne. Den er en uniform, der legitimerer, at 
man undersøger en afklædt krop og udfører handlinger, der i andre 
situationer ville være blufærdighedskrænkende. 
</p><p>
Lægekitlen er et signal, der bidrager til at etablere den nødvendige distance 
mellem læge og patient. Lægen er ikke en sparringspartner, men en faglig 
autoritet, der ikke deler patientens frygt og usikkerhed, men med den 
nødvendige objektive distance kan og skal påtage sig ansvar for at 
diagnosticere, rådgive og behandle. 
</p><p>
Lægen og patienten indgår ikke i et jævnbyrdigt forhold, men har forskellige 
roller. Det gælder også, når man som læge bliver patient. Det kan gå helt 
galt, hvis man tager fejl af sine roller. 
</p><p>
Fortidens skrankepaver og overlægearrogance er gengivet i talrige 
karikaturtegninger, og tiden skal ikke skrues tilbage. Heldigvis er der i 
dag fokus på patientperspektivet og patientinddragelsen. Nogle patienter er 
uhyre vidende om deres sygdom. Og det er godt. 
</p><p class=" bl-elem">
Men man skal ikke overse, at den såkaldt kompetente patient også kan være 
afmægtig og have brug for faglig autoritet. Patientinddragelse må ikke 
fostre ansvarsforflygtigelse. 
</p>	
</div>

</div></body></html>
