---
layout:     post
title: 	    "LIVE TV KL 14.30: 3D-printede raketmotorer skal redde SpaceX-astronauter"
post_author:	    Thomas Djursing
post_date:	    Wed, 06 May 2015 11:21:00 +0000
post_site:	    ing.dk 
post_link:	    http://ing.dk/artikel/live-tv-kl-1430-3d-printede-raketmotorer-skal-redde-spacex-astronauter-175915
---
<html><body><div><div class="panel-panel panel-col-first container">
		    <section class="body">
			<p>Kursen er lagt mod at sende astronauter i rummet i 2017. Nu er turen kommet til test af Dragon-kapslens abort-system.</p>
			<p>Klokken 14.00 dansk tid tænder SpaceX for otte SuperDraco-motorer på Draco-kapslen, og med 5G vil kapslen - med dukker og 270 sensorer ombord - blive skudt op i luften.</p>
			<p>Se testen her (via Nasa tv).<br/>
			<section class="video plugin"/></p>
			
			<p/></section>
			<p>Abortsystemet er en slags sidste udvej for astronauterne i tilfælde af at Falcon9-raketten under dem bryder i brand eller der opstår andre problemer. Systemet kan bedst sammenlignes med katapultsystemet i et jagerfly, og er en gammel ide og opfindelse i raket-verdenen. Mest berømt er Apollo-kapslens redningstårn, der bestod af en såkaldt LES-raket, der trak kapslen væk fra Saturn-raketten - et koncept som også de danske raketbyggere i Copenhagen Suborbitals testede i en opsendelse over Østersøen i 2012.</p>
			
			<h2>Fra 0 til 650 km/h på fem sekunder</h2>
			<p>Det afgørende for abortsystemet er, at kapslen med meget høj kraft kan fjernes øjeblikkeligt, og derfor levere SuperDraco-motorerne på et splitsekund en trykkraft på 530 kilonewton, og sender den seks meter høje og otte ton tunge kapsel afsted, så den efter to sekunder er 100 meter over jorden, og efter fem sekunder - hvor motorerne slukker - flyver med 650 km/h.</p>
			<p>»Det er hurtigere end en Tesla,« lød ifølge Space.com fra en jokende vice president fra SpaceX, Hans Koenigsmann, med henvisning til de Tesla-biler som grundlæggeren af SpaceX, Elon Musk, også har været udvikler af.</p>
			<p>Efter raketmotorerne slukker vil kapslen stadig bevæge sig opad i en bue i yderligere 16 sekunder, hvor den når sit apogee i cirka 1,5 kilometers højde. Fire sekunder efter kapslen har nået apogee vil en drouge blive udløst, som stabiliserer kapslen. Kort efter bliver de tre hovedfaldskærme udløst, og kapslen lander 2,2 kilometer fra sit udgangspunkt.</p>
			<p>Abortsystemet skal senere testes under flyvning, hvor SuperDraco-motorerne skal bevise, at de kan fjerne kapslen selvom Falcon9-raketten tordner mod stjernerne.</p>
			<h2>Første 3D-printede motor</h2>
			<p>SuperDraco-motorerne er i sig selv bemærkelsesværdige, da de er et første eksempel på fuldt 3D-printede raketmotorer. F.eks er forbrændingskammeret printet af materialet Inocel, der er en legering af nikkel og jern, som kan klare et kammertryk på 6900 kilopascal (1000 psi). Derudover er alle dele som kølekanaler og injektorpladen også printede.</p>
			<p>Super-Draco-motorerne er hypergole og brænder på en blanding af hydrazin og Dinitrogentetraoxid. På den korte flyvetur med Draco-kapslen vil SuperDraco-raketterne sluge to ton brændstof på fem sekunder og give en Isp på 235s.</p>
		
		  </div>
		  </div></body></html>
