---
layout:     post
title: 	    "Rumfartøj er klar til historisk kig på dværgplanet"
post_author:	    
post_date:	    Fri, 06 Mar 2015 10:22:47 +0100
post_site:	    politiken.dk 
post_link:	    http://politiken.dk/viden/ECE2575078/rumfartoej-er-klar-til-historisk-kig-paa-dvaergplanet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis alt går efter planen, går NASA's rumfartøj Dawn i dag i kredsløb om 
dværgplaneten Ceres. En længeventet begivenhed for holdet bag missionen. 
</p><p>
»Dawn skal til at skabe historie«, siger Robert Mase, projektleder på 
instituttet Jet Propulsion Laboratory i Californien, som sammen med NASA 
står bag missionen. 
</p><p>
»Vores hold er klar og ivrige efter at finde ud af, hvad Ceres har at byde 
på«, siger han ifølge NASA. 
</p><p>
Det er over syv år siden, fartøjet Dawn forlod jorden, og fartøjet bliver nu 
det første nogensinde til at undersøge en dværgplanet. 
</p><p>
Efter planen skal rumfartøjet Dawn blive i kredsløb om dværgplaneten. 
</p><p><b>Et vindue til vores solsystems begyndelse</b></p><p>
Fartøjet Dawn har siden januar sendt billeder af højere opløsning, end der 
nogensinde før er set af dværgplaneten Ceres. Nye billeder har vist, at 
Ceres har nogle usædvanlige lyse pletter, som forskerne bag projektet 
forventer er enten is eller salt. Udover is forventer de også, at der er 
vanddamp på planeten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2559704/videnskabskronik-jagten-paa-jordlignende-planeter/">Videnskabskronik: Jagten på 
jordlignende planeter</a></p><p>
Ifølge forskerne bør de lyse pletter kunne fortælle noget om, hvordan 
dværgplaneten er formet, og om dens overflade ændrer sig. 
</p><p>
Formålet med missionen handler således om at rejse tilbage i tiden, siger Jim 
Green, direktør for NASA's planetariske videnskabsafdeling i Washington D. 
C. 
</p><p>
»Ved at studere Ceres bliver det muligt for os at skabe historisk research fra 
rummet ved at åbne et vindue ind til det tidligste kapitel i vores 
solsystems historie«, siger han ifølge NASA's hjemmeside. 
</p><p>
Selvom Dawn forventes at bevæge sig ind i Ceres' kredsløb tidligt fredag 
morgen, vil NASA først modtage signal fra den nogle timer senere. Her vil 
rumfartsorganisationen kunne se, om det er lykkes Dawn at bevæge sig ind 
gennem dværgplanetens kredsløb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2522496/nu-er-det-foerste-postkort-fra-pluto-kommet-hjem/">Nu er det første postkort fra 
Pluto kommet hjem</a></p><p>
Den første måned vil fartøjet være i en slags 'blackout-mode', men fra 
slutningen af april vil fartøjet begynde at indsamle videnskabelig data og 
sende det tilbage til jorden. 
</p><p><b>Største objekt i solsystemets asteoridebælte </b></p><p>
Dværgplaneten Ceres blev spottet i 1801 af den sicilianske astronom Giuseppe 
Piazzi. 
</p><p>
I begyndelsen med blev Ceres klassificeret som en asteoride, men på grund af 
dens planetlignende kvaliteter blev Ceres' kvalificering ændret til 
dværgplanet i 2006. 
</p><p>
Dværgplaneten Ceres er det største objekt i Solsystemets asteoridebælte, som 
ligger mellem planeterne Mars og Jupiter. 
</p><p class=" bl-elem"><b><i class=" bl-elem">Rettelse: Vi har i en tidligere version af denne artikel skrevet, at 
Dawn skulle lande på Ceres. Den skal 'kun' gå i kredsløb om dværgplaneten. 
Politiken beklager fejlen.</i></b></p>	
</div>
</div></body></html>
