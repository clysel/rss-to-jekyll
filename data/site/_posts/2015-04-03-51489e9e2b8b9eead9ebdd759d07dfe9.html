---
layout:     post
title: 	    "Partier forsøger at kapre kendisser "
post_author:	    
post_date:	    Fri, 03 Apr 2015 22:30:49 +0200
post_site:	    politiken.dk 
post_link:	    http://politiken.dk/indland/politik/ECE2615958/partier-forsoeger-at-kapre-kendisser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Folketingets partier bejler i vidt omfang til sportsfolk, erhvervsfolk, 
debattører og andre kendte ansigter i et forsøg på at få dem på 
stemmesedlen. 
</p><p>
Politiken Research har spurgt 100 kendte danskere, om de er blevet forsøgt 
hvervet af et politisk parti. De 75 har svaret, og blandt dem er lidt under 
halvdelen, 33, blevet kontaktet af politiske partier med henblik på en 
opstilling. 
</p><p>
Samtlige har takket nej trods – i flere tilfælde – mange henvendelser. 
</p><h3>
Flyver ind fra siden 
</h3><p>
En af de mest eftertragtede ansigter er socialrådgivernes tidligere formand 
Bettina Post. Siden hun stoppede i 2012, har hun fået seks henvendelser fra 
fire forskellige politiske partier. 
</p><div class="art-quote article-box">
<p class="quote"/>
<blockquote>
<p class="quote-txt">
Inderst inde er vi jo alle socialdemokrater, så det er ligegyldigt 
</p>
<p class="sender">
Borgerlig partiformand til Bettina Post, fordi hun ikke deler ideologi 
</p>
</blockquote>
</div><p>
»Der har været en partiformand, hvor jeg sagde til vedkommende, at jeg jo slet 
ikke gik ind for den ideologi, som partiet står for. Og så lød svaret, at 
»inderst inde er vi jo alle socialdemokrater, så det er ligegyldigt«. Det 
var en partiformand på højrefløjen«, fortæller Bettina Post. <br/><br/>
»Jeg synes dybest set, det er lidt langt ude. Alle medlemmerne, som laver 
rugbrødsarbejdet, må finde det højst mærkeligt, hvis jeg kommer flyvende ind 
og overtager en fremtrædende plads«.</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2565642/hvorfor-vil-danske-stjerner-ikke-paavirke-samfundet/">Hvorfor vil danske stjerner 
ikke påvirke samfundet </a></p><p>
Forfatteren Lars Olsen fik for omkring et år siden en henvendelse fra en 
socialdemokratisk kreds, der ville opstille ham som led i en modstand mod 
partitoppen. 
</p><p>
»De ville have en kandidat, som var kritisk over for Helle Thorning-Schmidts 
linje. Men jeg vurderede, at jeg har mere indflydelse på samfundsdebatten 
ved at deltage som en uafhængig stemme, end ved at sidde på bageste række og 
blive kaldt til skideballe hos gruppeformanden, fordi man siger sin mening«, 
siger Lars Olsen. 
</p><h3>
Råbe højest-kamp 
</h3><p>
Et borgerligt parti har i to omgange spurgt sognepræsten Sørine Gotfredsen. 
</p><p>
»Jeg opfatter det helt klart som et taktisk træk, mere end et politisk træk. 
Man fornemmer en bevægelse i retning af at komme ind i den der råbe 
højest-kamp. Og hvis man så kan finde et menneske, der er vant til at råbe 
højt, kan man jo let køres ind i det system. Jeg anser det som et forsøg på 
at opnå synlighed«, siger hun. 
</p><p>
En række andre kendte melder også åbent om hvervningsforsøg, mens hovedparten 
af de 33 betinger sig anonymitet. 
</p><h3>
Et demokratisk problem 
</h3><p>
Det er ikke noget nyt fænomen, at folk med fremtrædende karrierer og 
troværdige ansigter er attraktive for partier. Men ifølge flere kilder, 
Politiken har talt med, er efterspørgslen steget markant de seneste 10 år. 
Ved sidste valg blev eksempelvis den kendte plejehjemsejer Thyra Frank (LA) 
og kuglestøder Joachim B. Olsen (LA) valgt ind. 
</p><p>
Rundspørgen til de 100 kendte viser, at de fleste etablerede partier har været 
aktive i hvervningen. Med undtagelse af Enhedslisten og Dansk Folkeparti, 
som ingen af de adspurgte har fået henvendelser fra. 
</p><p>
Ifølge samfundsforsker Johannes Andersen fra Aalborg Universitet forsøger 
partierne at lukrere på den opmærksomhed og troværdighed i offentligheden, 
som et kendt ansigt tager med sig. I sidste ende for at vinde opbakning. Men 
der ligger også et »demokratisk problem« i tendensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2408473/kendisser-paa-talerstole-skaber-mere-omtale-end-forandring/">Kendisser på talerstole skaber 
mere omtale end forandring</a></p><p>
»Rekrutteringsgrundlaget i politik er dybt problematisk. Når man i så stort 
omfang bejler til kendte, er det et symbol på, at den folkelige forankring 
bliver tyndere og tyndere. Enten gør folk helt fra ungdommen karriere i 
politik. Eller også er det nogle forbandet veltalende talking heads«, siger 
Johannes Andersen. 
</p><p>
Socialdemokraternes partisekretær, Lars Midtiby, afviser, at der finder 
systematisk hvervning af kendte sted. 
</p><p>
»Jeg vil selvfølgelig ikke kommentere de samtaler, som jeg måtte have. Men det 
er ikke sådan, at vi centralt sidder og deler en masse kredse ud. Vores 
medlemmer beslutter, hvem der skal opstilles«. 
</p><p>
Også Venstres partisekretær, Claus Richter, understreger, at valget af 
kandidater foregår »decentralt«. 
</p><p class=" bl-elem">
»Vi har 92 kredsorganisationer, og det er dem, der finder kandidater ude 
lokalt«. 
</p>	
</div>

</div></body></html>
