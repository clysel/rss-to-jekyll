---
layout:     post
title: 	    "Tyske konsulenter dumper beregningen af Femern-tunnelens økonomiske gevinst"
post_author:	    Adam Fribo
post_date:	    Wed, 25 Feb 2015 11:06:34 +0000
post_site:	    ing.dk 
post_link:	    http://ing.dk/artikel/tyske-konsulenter-dumper-beregningen-af-femern-tunnelens-oekonomiske-gevinst-174366
---
<html><body><div><section class="body"><p>Det tyske konsulentfirma DIW Econ er på opdrag af Scandlines endnu en gang ude med riven efter de tal, der ligger til grund for et største anlægsprojekt nogensinde i Danmark, tunnelen under Femern Bælt.</p>
			<p>Sidst var det trafikprognosen, der fik en tommelfinger nedad, og denne gang peger tyskerne fingre af den økonomiske analyse, som Femern A/S har fået udarbejdet, og som viser, at forbindelsen er en god forretning for samfundsøkonomien.</p>
			<p>I en ny rapport kritiserer tyskerne blandt andet, at budgetforøgelsen på ni milliarder kroner ikke indgår, samtidig med at projektet i forvejen kun med nød og næppe holder sig på den rigtige side af et afkast på fire procent, der er grænsen for, hvornår noget er til gavn for samfundet.</p>
			
			<p>Det danske konsulentfirma Incentive står bag den samfundsøkonomiske analyse af Femern-projektet. De tyske konsulenter kritiserer danskerne for at være uigennemskuelige beregninger.</p>
			<p>»På baggrund af denne kritik leverer analysen fra Incentive (2015) ikke det nødvendige grundlag for at kunne vurdere omkostninger og gevinster ved etablering af en fast forbindelse over Femern Bælt.  Som grundlag for den videre beslutningsproces er den dermed ikke tilstrækkelig,« hedder det i den tyske rapport.</p>
			<p>Incentive afviser den tyske kritik blankt, og direktør Thomas Ødgaard siger til Børsen, at DIW Econ er »metodemæssigt på glat is«.</p>
			<p>»To ting skinner i øjnene, når man læser rapporten: At de ikke har forståelse for, hvordan man laver samfundsøkonomiske rapporter i Danmark. Herunder at der ligger et helt fast metodegrundlag. Vi har jo brugt de officielle retningslinjer og værktøjer, der findes. Det andet forhold er, at alt vedrørende de trafikale effekter er baseret op de trafikprognoser, som Femern A/S har fået udarbejdet af tyske konsulenter,« siger han.</p>
			<p>Du kan læse hele rapporten nedenfor på dansk. Scandlines har selv sørget for oversættelsen.</p>
			<p><a title="View DIW Econ CBA Fehmarnbelt DK on Scribd" href="https://www.scribd.com/doc/256887707/DIW-Econ-CBA-Fehmarnbelt-DK">DIW Econ CBA Fehmarnbelt DK</a></p>
			
		</section></div></body></html>
