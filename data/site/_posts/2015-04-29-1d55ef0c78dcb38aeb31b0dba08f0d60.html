---
layout:     post
title: 	    "Slingrekurs: Omstridt bycykel på vej ind i varmen igen"
post_author:	    
post_date:	    Wed, 29 Apr 2015 18:18:32 +0200
post_site:	    politiken.dk 
post_link:	    http://politiken.dk/indland/ECE2648705/slingrekurs-omstridt-bycykel-paa-vej-ind-i-varmen-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi har jurister til at se materialet igennem, for vi gider ikke om en måned at 
stå i samme situation igen
</p>
<p class="sender">
Nikolaj Bøgh (K), Frederiksberg 
</p>
</blockquote>
</div><p>
Meget tyder på, at Københavns og Frederiksbergs nye men slingrende by- og 
pendlercykelprojekt er på vej op på cykelstien igen. 
</p><p>
For et par uger siden meldte firmaet Gobike bag cykelsystemet ellers, at de 
ikke kunne levere det lovede antal cykler til tiden. Politikere i 
Frederiksberg og Københavns Kommuner truede med at begære firmaet konkurs og 
lukke hele projektet ned, hvis ikke der inden 1. maj forelå en skudsikker 
plan for såvel økonomien som leverance af det lovede antal cykler. 
</p><p><b class="ext-link">Læs også:</b><a class="embeddedlink" href="http://politiken.dk/indland/ECE2629473/koebenhavn-dropper-prestigeprojekt-bycyklerne-laegges-i-graven/">København dropper 
prestigeprojekt: Bycyklerne lægges i graven </a></p><p>
Borgmester i København for teknik og miljø, Morten Kabell (Enhedslisten), der 
har været varm fortaler for den højteknologiske cykel med el-motor og 
påmonteret tablet, sagde ligefrem, at »vi må drage konsekvensen ved at 
smække pengekassen i for at begrænse tabet. Det er det eneste ansvarlige«. 
</p><p><b>Det ser lovende ud</b></p><p>
Men her i dagene op til fristens udløb er Gobike kommet med økonomiske 
garantier og planer for levering af det manglende materiel hen over sommeren 
til By- og Pendlercykelfonden, der er bindeled mellem de to kommuner, DSB og 
Gobike. Ifølge fondens formand, den konservative Nikolaj Bøgh fra 
Frederiksberg, er tilbagemeldingerne fra Gobike »lovende«. 
</p><p><b class="ext-link">Læs også:</b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at 
opgive bycyklerne</a></p><p>
»Vi har jurister til at se materialet igennem, for vi gider ikke om en måned 
at stå i samme situation igen. Det vil nok tage nogle dage endnu, men jeg 
tro nu på, at vi alligevel kan få udbredt by- og pendlercyklerne til hele 
København og Frederiksberg. Måske hjalp det, at vi for et par uger siden 
satte stolen for døren for Gobike, som tilsyneladende er gået tilbage til 
deres ejerkreds og fundet flere penge«, siger Nikolaj Bøgh efter et 
bestyrelsesmøde i fonden. 
</p><h3 class="tvheader">Timelapse: Så lidt bliver bycyklerne brugt</h3>
<div class="tvplayer">
<p class="tvplayer-container" data-tvarticle-id="2546337">

</p>
<p class="art-imgdesc clip-source">
Kilde: politiken.tv / Foto: Lasse Kofod, klip: Mikkel Stoumann Fosgrau
</p>
</div><p>
Gobikes plan er ifølge Politikens oplysninger at have leveret omkring 1.000 
cykler den 1. juli, og de resterende i sensommeren frem til oktober. </p><p>
Ifølge Nikolaj Bøgh skal juristerne især sikre, at de to kommuner og DSB står 
forrest i køen og får deres forudbetalte støtte til projektet tilbage, hvis 
Gobike alligevel ikke formår at indfri løfterne og må erklæres konkurs. 
</p><p><b>Millioner i klemme</b></p><p>
De to hovedstadskommuner og DSB har aftalt at skyde 88 millioner kroner over 
otte år i bycykel-projektet. DSB har allerede betalt 7,8 millioner til 
GoBike, Frederiksberg Kommune 2,5 millioner kroner og Københavns Kommune har 
lagt 5,26 mllioner kroner. Derudover betalte Københavns Kommune 1,5 
millioner kroner for en såkaldt testperiode. 
</p><p>
GoBike skulle pr. 1. april have leveret samlet set 1.860 cykler. Men indtil 
videre er det kun blevet til 426, efter at den tyske leverandør af cyklerne, 
Mifa, i efteråret gik i betalingsstandsning. Lige nu skulle der have været 
opstillet 105 ladestationer, altså de steder, brugerne kan hente og aflevere 
el-cyklerne, men der er kun 25 ladestationer. 
</p><p><b class="ext-link">Læs også:</b><a class="embeddedlink" href="http://politiken.dk/indland/ECE2633417/venstre-om-forliste-bycykler-et-ekstravagant-fantasiprojekt-som-var-doedsdoemt/">Venstre om forliste bycykler: 
Et ekstravagant fantasiprojekt, som var dødsdømt</a></p><p>
Borgmester Morten Kabell siger nu til Politiken, at »hvis Gobike nu alligevel 
leverer varen, så er det fint«. 
</p><p>
»Men det er helt afgørende, at de juridiske garantier er fuldkommen holdbare«, 
tilføjer borgmesteren 
</p><p>
Torsdag aften er by- og pendlercyklen på programmet to gange i Københavns 
borgerrepræsentation. Dels vil de radikale, Venstre, konservative, Dansk 
Folkeparti og Liberal Alliance have en redegørelse fra borgmesteren om 
forløbet med bycyklerne, og samtidig foreslår K og V, at projektet droppes 
helt, »hvis kommunen kontraktfrit kan stoppe anskaffelsen af yderligere 
cykler«. 
</p><p>
Den konservative Jakob Næsager mener, at Gobike skal stille med de lovede 1860 
cykler i dag for at have overholdt kontrakten. Og da de ikke gør det, er 
kontrakten brudt, mener han. 
</p><p>
»De skal levere fuldt og helt, for ellers er det misligholdelse. De skal også 
kunne garantere at levere service i de otte år, der står i kontrakten. Vi er 
nervøse for, at der er nogen, der en dag køber firmaet for en krone, fordi 
det ikke er likvidt, og så får vi ikke det, vi er blevet lovet«, siger Jakob 
Næsager. 
</p><p><b class="ext-link">Læs også:</b><a class="embeddedlink" href="http://politiken.dk/rejser/ECE2559642/saadan-fungerer-de-moderne-bycykler---i-hele-verden/">Sådan fungerer de moderne 
bycykler - i hele verden</a></p><p class=" bl-elem">
De nye el-bycykler fra GoBike er udstyret med en hærværkssikret 
tablet-computer, som blandt andet indeholder gps og betalingssystem - og man 
kan også tegne et abonnement. Ideen er, at ikke kun turister men også 
pendlere skal køre på den nye cykel, der dermed tænkes at bidrage til at 
afhjælpe storbyen trængselsproblemer ved at lokke flere bilister til at 
pendle med en kombination af tog og cykel. 
</p>	
</div>

</div></body></html>
