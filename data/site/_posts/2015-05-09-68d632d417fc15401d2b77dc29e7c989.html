---
layout:     post
title: 	    "I dag er Liberia ebola-frit"
post_author:	    
post_date:	    Sat, 09 May 2015 12:26:00 +0200
post_site:	    politiken.dk 
post_link:	    http://politiken.dk/udland/ECE2661191/i-dag-er-liberia-ebola-frit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden sidste år har Vestafrika været ramt af en ebola-epidemi, der indtil nu 
har kostet over 11.000 mennesker livet. Men nu er der lys forude. 
</p><p>
I dag er det præcis 42 dage siden, at Liberia registrerede en ebola-smittet 
person, og dermed kan epidemien formelt afblæses i det lille land med cirka 
tre millioner indbyggere. 
</p><p>
42 dage er nemlig det, der svarer til to såkaldte inkubationsperioder, 
forklarer Thomas Benfield, der er professor i infektionsmedicin ved Hvidovre 
Hospital. 
</p><p>
»Det er den tid, der kan gå, fra man er blevet udsat for smitte, til man viser 
symptomer og i mellemtiden kan have smittet andre«, siger han. 
</p><p>
»Dermed er ebola foreløbigt udryddet i Liberia«. 
</p><p><b>Nødhjælpsarbejdet kun begyndt </b></p><p>
Særligt Guinea, Sierra Leone og Liberia har været ramt af ebola-epidemien det 
seneste år. Globalt har omkring 24.000 personer været smittet med sygdommen, 
og Thomas Benfield synes, det er glædeligt, at ebola nu er på tilbagetog. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2658546.ece">Ebola har nu taget livet af 
over 11.000 vestafrikanere. </a></p><p>
Men det betyder ikke, at nødhjælpsarbejdet i de vestafrikanske er forbi, siger 
han. 
</p><div class="art-quote article-box">
<p class="quote"/>
<blockquote>
<p class="quote-txt">
Den vil smitte på et tidspunkt igen - spørgsmålet er bare hvor og hvornår
</p>
<p class="sender">
Thomas Benfield, professor i infektionsmedicin, Hvidovre Hospital 
</p>
</blockquote>
</div><p/><p>
»At Liberia formelt er ebola-frit, er kun første skridt. Nu begynder hele 
genopretningsarbejdet og normaliseringsprocessen - ude i landsbyerne, i 
sundhedsvæsenet og for økonomien i det hele taget. Landet er jo slået 
fuldstændig tilbage til stenalderen«, forklarer Thomas Benfield. 
</p><p>
Selvom ebolaens udbrud i Vestafrika endelig er ved at klinge af, mener 
Margaret Harris, talskvinde for WHO, at man står ved et vanskeligt punkt: 
</p><p>
»Vi er ved slutningen af den nuværende smitte, men vi er nødt til at blive. 
Selv om der er gode tegn, så er der også foruroligende elementer«, siger hun 
til Politiken og uddyber: 
</p><p>
»Vi har stadig en skjult smitte. Der er en del tilfælde, hvor ebola først 
erklæres, efter at en person er død, og dermed har de nået at være i kontakt 
med en masse andre mennesker«. 
</p><p><b>Ebola kommer igen</b></p><p>
Mens ebolaen har hærget i Vestafrika, er mange mennesker også døde af 
epidemiens følgesygdomme. Ifølge Thomas Benfield har malaria for eksempel 
kostet cirka 11.000 personer livet ud over det antal, som normalt ville dø 
af malaria. 
</p><p>
Og selv om ebola også er på retræte i Guinea og Sierra Leone - hvert land har 
ifølge den <a href="http://apps.who.int/ebola/en/current-situation/ebola-situation-report-6-may-2015" target="_blank">seneste 
opgørelse</a> fra Verdenssundhedsorganisationen (WHO) ni ebola-smittede 
personer - er epidemien ikke ovre for evigt. 
</p><div class="art-quote article-box">
<p class="quote"/>
<blockquote>
<p class="quote-txt">
Det er nu, den vigtigste del kommer. Hele sundhedssystemet skal genopbygges
</p>
<p class="sender">
Margaret Harris, talskvinde for WHO 
</p>
</blockquote>
</div><p/><p>
»Ebola vender givetvis tilbage. Der har været spredte epidemier over de sidste 
40 år, og det er en virus-sygdom, der er ude i junglen. Så den vil smitte på 
et tidspunkt igen - spørgsmålet er bare hvor og hvornår«, siger Thomas 
Benfield. 
</p><h3>
Sundhedssystemer i knæ 
</h3><p>
Ifølge WHO er opgaven da også langtfra fuldført. Selv om epidemien erklæres 
ovre, trækker WHO ikke mandskab hjem fra Liberia, og man forbliver i højeste 
beredskab de næste 90 dage. 
</p><p>
Ebolaen har bragt de vestafrikanske sundhedssystemer i knæ, og epidemien har 
ramt sundhedsmedarbejderne. 868 er døde og mangler nu i de allerede 
underbemandede sundhedssystemer. Margaret Harris fra WHO frygter, at den 
internationale støtte til sundhedssystemerne bliver trukket, når epidemien 
erklæres ovre i Liberia: 
</p><p>
»Vi er bekymrede for, om der er en misforstået opfattelse af, at det er ovre. 
Det er nu, den vigtigste del kommer. Hele sundhedssystemet skal genopbygges, 
og det er nu, man kan gøre den største forskel ved at sikre, at Liberia kan 
modstå et nyt udbrud. I 50 procent af tilfældene dukker smitten op igen 
inden for 2 år«. 
</p><p class=" bl-elem">
Som lederen af Sierra Leones ebolaindsats, dr. David Jambai, tidligere har 
udtrykt det til <a href="http://www.bbc.com/news/world-africa-30429360" target="_blank">BBC</a>: 
»Vi har kun set flodhestens ører«. 
</p>	
</div>

</div></body></html>
