---
layout:     post
title: 	    "Hvert fjerde barn får ikke tilbudt svømmeundervisning i folkeskolen"
post_author:	    
post_date:	    Mon, 16 Mar 2015 21:23:49 +0100
post_site:	    politiken.dk 
post_link:	    http://politiken.dk/indland/ECE2586137/hvert-fjerde-barn-faar-ikke-tilbudt-svoemmeundervisning-i-folkeskolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
28 procent af børnene i de danske folkeskoler siger, at deres skoler ikke 
tilbyder svømmeundervisning. Og det er på trods af, at der i 
Folkeskolelovens Fælles Mål fra 2009 står skrevet, at det er obligatorisk, 
at børn modtager svømmeundervisning som en del af idrætsundervisningen. 
</p><p>
Det viser en omfattende undersøgelse, YouGov har lavet for Dansk Svømmeunion, 
TrygFonden og Danmarks Idrætsforbund blandt 7-14 årige skoleelever. 
</p><p>
Folkeskoleelever modtager normalt svømmeundervisning fra 5. klasse. Blandt de 
11-årige i undersøgelsen svarer 21 procent, at de ikke er blevet tilbudt 
undervisning i svømning, mens det gælder for 24 procent af de 12-årige 
respondenter. 
</p><p>
Den danske undervisningsminister, Christine Antorini, skriver i en skriftlig 
udtalelse, at det er vigtigt, at alle børn bliver fortrolige med vand, når 
vi bor i et land, der er omgivet af vand. Og ifølge Christine Antorini bør 
det kunne lade sig gøre. 
</p><p>
»Det er klart, at kommuner og skoler har forskellige forhold. Nogle er tæt på 
svømmehaller, andre på havet, hvor man for eksempel kan have forløb med 
sejlsport, hvor svømmeundervisning også indgår. Så det kan lade sig gøre. 
Det er slet ikke godt nok, når så mange ikke får tilbudt 
svømmeundervisning«, skriver hun. 
</p><p>
Det høje tal kommer også bag på projektlederen på "Alle 
skal lære at svømme"-projektet og konsulent hos Dansk 
Svømmeunion, Tobias Marling, der kalder resultatet for opsigtsvækkende. 
</p><div class="art-quote article-box">
<p class="quote"/>
<blockquote>
<p class="quote-txt">
Skolernes økonomi er belastet, men det gør det ikke mindre vigtigt.
</p>
<p class="sender">
Tobias Marling, projektleder 
</p>
</blockquote>
</div><p/><p><b class="ext-link">UNDERSØGELSE</b><a class="embeddedlink" href="http://politiken.dk/motion/ECE2576610/frygt-for-flere-drukneulykker---hvert-andet-barn-kan-ikke-svoemme/">Frygt for flere drukneulykker - 
hvert andet barn kan ikke svømme </a></p><p>
»Vi vil ikke gøre nogen til syndebuk, for vi mener, at det er et fælles 
ansvar, men der skal findes en løsning. Skolernes økonomi er belastet, men 
det gør det ikke mindre vigtigt, for skolerne har afgørende betydning for, 
at danskerne lærer at svømme. Vi vil meget gerne hjælpe med at finde 
modeller, der gør det nemmere at tilbyde svømmeundervisning i folkeskolerne 
til alle børn«, siger han. 
</p><p><b>Mere intensiv svømmeundervisning</b></p><p>
Tobias Marling nævner som eksempel, at skolerne kunne overveje at sætte 14 
dage af til et mere intensivt forløb i stedet for at lukke 
svømmeundervisningen ned på grund af manglende ressourcer. Det er en af de 
modeller, de i Dansk Svømmeunion vil undersøge, om ville hjælpe på 
situationen. Lige nu foregår svømmeundervisningen ofte en gang om ugen i et 
halvt til et helt år. 
</p><div class="art-quote article-box">
<p class="quote"/>
<blockquote>
<p class="quote-txt">
Det nytter ikke noget, at lille Peter lærer at svømme på 14 dage, og så ikke 
kommer i vandet igen før to år efter. 
</p>
<p class="sender">
Finn Kristensen, formand for Dansk Skoleidræt 
</p>
</blockquote>
</div><p/><p>
»Nu bliver der for eksempel brugt enormt meget tid på transport nogle steder, 
og det betyder, at på et modul, der varer halvanden time, får eleverne reelt 
kun 20 minutter i vandet. Vi vil gerne finde en løsning, der øger vandtiden, 
så eleverne i stedet kan være en time i vandet«, siger han. 
</p><p>
Den idé kan Finn Kristensen, formand for Dansk Skoleidræt, godt se fordelene 
i, men hvis det skal virke, kræver det, at der bliver fulgt op på svømningen 
efterfølgende, siger han. 
</p><p>
»Det nytter ikke noget, at lille Peter lærer at svømme på 14 dage, og så ikke 
kommer i vandet igen før to år efter. Hvis der ikke bliver fuldt op, mister 
det en stor del af effekten. Svømmeklubberne skal være klar til at tage imod 
dem, og forældrene skal tage ansvar og følge op på svømningen. Hvis det 
bliver gjort, er det til gengæld en rigtig god idé«, siger han. 
</p><p>
Ligesom Tobias Marling er Finn Kristensen også overrasket over det høje antal 
børn, der ikke modtager svømmeundervisning, og han er enig i, at det er 
vigtigt, at der bliver reageret og fundet en løsning. 
</p><div class="art-quote article-box">
<p class="quote"/>
<blockquote>
<p class="quote-txt">
Det er selvfølgelig alvorligt, hvis skoler ikke følger loven.
</p>
<p class="sender">
Søren Johansen Melcher, konsulent for Center for Børn og Uddannelse 
</p>
</blockquote>
</div><p/><p>
»28 procent er problematisk. Det er alt for mange. Vi vidste godt, at der var 
problemer på området, men det tal er større end forventet. Det er en opgave, 
vi alle skal være med til at løfte«, siger han. 
</p><p><b>Skolerne skal følge loven</b></p><p>
Hos Center for Børn og Uddannelse i Kommunernes Landsforening (KL), anerkender 
de, at tallet er problematisk. De peger på, at nye fælles mål, som gør 
kravene til svømmeundervisningen mere præcise, er på vej. 
</p><p>
»Det er selvfølgelig alvorligt, hvis skoler ikke følger loven. Det skal de, og 
kommunerne skal sikre, at det sker. Fra august træder de Nye Forenklede 
Fælles Mål i kraft, hvor kravene til indholdet af undervisningen bliver mere 
eksplicitte«, siger Søren Johansen Melcher, der er konsulent for Center for 
Børn og Uddannelse i KL. 
</p><p>
Han ønsker ikke at kommentere yderligere på undersøgelsens resultater. 
</p><p>
»Jeg vil opfordre kommunerne og skolerne til at finde de løsninger, der 
sikrer, at eleverne modtager en undervisning, der lever op til kravene i 
Fælles Mål. Ministeriet vil tage kontakt til KL for at sikre, at kommunerne 
lever op til deres ansvar«, skriver undervisningsminister Christine Antorini 
til sidst. 
</p><p class=" bl-elem">
De krav, der er gældende nu i Folkeskolelovens Fælles Mål, lyder, at børnene 
skal kende til bjærgning og livredning, og de skal kende metoder til at 
sikre sig selv i vand. Ifølge de nye regler, de Nye Forenklede Fælles Mål, 
der træder i kraft for alle skoler den 1. august, skal børnene have 
færdigheder til at sikre sig selv i vand, kunne begå sig ansvarligt i og på 
vand og kunne udføre bjærgnings- og livredningsteknikker. 
</p>	
</div>
</div></body></html>
