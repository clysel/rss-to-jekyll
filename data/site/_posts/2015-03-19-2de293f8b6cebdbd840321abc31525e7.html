---
layout:     post
title: 	    "Fra støvlehæl til ørken i vildt forsvar af drømmetitel"
post_author:	    
post_date:	    Thu, 19 Mar 2015 10:46:25 +0100
post_site:	    politiken.dk 
post_link:	    http://politiken.dk/sport/tennis/ECE2593772/fra-stoevlehael-til-oerken-i-vildt-forsvar-af-droemmetitel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
ÅRETS TITELVINDERE</h5>
<div class="fakta-body" data-buildingblock="embedded_factboxlink">
<p><b>Indtil nu er der</b> afviklet 14 turneringer på WTA Touren 2015. 
</p><p><b>Således</b> er titlerne fordelt: 
</p><ul><li><b>2:</b> Simona Halep, Shenzhen og Dubai </li><li><b>2:</b> Timea Bacsinsky, Acapulco og Monterrey </li><li><b>1:</b> Caroline Wozniacki, Kuala Lumpur </li><li><b>1: </b>Lucie Safarova, Doha </li><li><b>1:</b> Maria Sharapova, Brisbane </li><li><b>1:</b> Petra Kvitova, Sydney </li><li><b>1:</b> Heather Watson, Hobart </li><li><b>1:</b> Serena Williams, Melbourne (GS) </li><li><b>1:</b> Daniela Hantuchova, Pattaya </li><li><b>1:</b> Venus Williams, Auckland </li><li><b>1:</b> Andrea Petkovic, Antwerpen </li><li class=" bl-elem"><b>1:</b> Sara Errani, Rio de Janeiro </li></ul><p class=" bl-elem"/>
</div>
</div><p>
Hun er født i Brindisi i den italienske støvlehæl, og hun er stadig bosat i 
sin barndomsby. 33-årige Flavia Pennetta er dog netop nu særligt glad for at 
være på tennisbanen i den californiske ørken, hvor hun indtil videre med 
succes har forsvaret sin karrieres største triumf: Sejren i sidste års 
Indian Wells, der er en af WTA Tourens største turneringer. 
</p><p>
Ingen havde set det komme, da Pennetta for et år siden som 32-årig pludselig 
stod med det eftertragtede trofæ i den amerikanske forårsklassiker, og det 
virker endnu mere usandsynligt, at hun skulle komme tilbage og forsvare 
titlen. Men hun leverer alligevel et meget seriøst forsøg på at skabe en ny 
sensation. 
</p><p><b class="ext-link">SMÆK:</b><a class="embeddedlink" href="http://politiken.dk/tv/sport/ECE2555265/se-wozniacki-give-pennetta-et-aeg/">Se Wozniacki give Pennetta et 'æg'</a></p><p>
I nat spiller Pennetta kvartfinale mod Sabine Lisicki, som hun ikke tidligere 
har mødt på banen, og kan hun komme forbi den hårdt slående tysker, ser det 
måske lyst ud med chancen for at nå endnu en finale. For meget uventet har 
den upåagtede ukrainer Lesia Tsurenko på stribe sendt seedede spillere som 
Andrea Petkovic, Alizé Cornet og Eugenie Bouchard ud og kan stå over for den 
forsvarende mester, hvis hun også besejrer Jelena Jankovic. 
</p><p><b>Overraskende sejr over russisk stjerne</b></p><p>
Det er faktisk lidt overraskende, at Pennetta har nået kvartfinalen, for i 4. 
runde stod hun over for 2. seedede Maria Sharapova, der efter en god 
sæsonstart var klar favorit mod italieneren, der indtil Indian Wells har 
haft en sæson uden succes. Men måske fandt Pennetta sevtillid i det faktum, 
at de fire tidligere møder med russeren alle var meget tætte opgør over tre 
sæt. 
</p><p><b>Pennetta lægger pres på sig selv</b></p><p>
Det blev det også i Indian Wells, hvor Pennetta tog en 3-2-føring i indbyrdes 
opgør ved at komme flot tilbage midt i kampen og vinde 3-6, 6-3, 6-2. 
</p><p>
»Det er meget vigtigt for mig at gøre det godt her i Indian Wells, og med en 
kamp mod Maria på centre court var der store forventninger. Jeg synes, jeg 
håndterede situationen godt, og for mig var det især vigtigt at bevare roen 
og bare spille mit spil. Mod slutningen spillede jeg så virkelig godt«, 
siger Flavia Pennetta til WTA-hjemmesiden. 
</p><p><b class="ext-link">NEDTUR:</b><a class="embeddedlink" href="http://politiken.dk/sport/tennis/ECE2590475/wozniacki-taber-overraskende-til-18-aarig-schweizer/">Wozniacki taber overraskende til 18-årig 
schweizer</a></p><p>
Ikke mange spillere har en positiv statistik mod verdensranglistens nr. 2, 
Maria Sharapova, men Pennetta har da også mindre gode statistikker mod andre 
top 10-spillere, f.eks. 0-6 mod Serena Williams og 1-7 mod Caroline 
Wozniacki. 
</p><p><b>Erfaring et vigtigt våben</b></p><p>
Den store erfaring er dog ofte et godt våben for Pennetta, hvilket var 
tydeligt under sidste års turnering i Indian Wells, da hun med en perfekt 
blanding af talent og tålmodighed besejrede først teenageren Taylor Townsend 
og siden de mere etablerede navne Samantha Stosur, Camila Giorgi, Sloane 
Stephens, Li Na og i finalen Agnieszka Radwanska. 
</p><p>
Dermed kunne hun notere sin 10. WTA-titel i karrieren, der også har budt på 
stærk medvirken til alle Italiens fire triumfer i Fed Cup i 2006, 2009, 2010 
og 2013. Pennetta var i 2009 den første italienske spiller på ranglistens 
top 10, og hendes bedste Grand Slam-resultat kom i 2013 med en semifinale 
ved US Open, hvor hun måtte bøje sig for Victoria Azarenka. 
</p><p><b>På vej op i hierarkiet</b></p><p>
Det var også et noget overraskende resultat, for det skete i italienerens 
comebacksæson, efter hun i 2012 havde været alvorligt skadet og var rutsjet 
ud af top 50. Nu er hun tilbage som nr. 16 på ranglisten, og med publikum i 
Indian Wells på 'den gamle' mesters side kan hun kravle yderligere op i 
hierarkiet, der toppes af en anden 33-årig, Serena Williams. Amerikaneren er 
havnet i den anden lodtrækningshalvdel, hvor hun er fremme i semifinalen mod 
Simona Halep. 
</p><p class=" bl-elem">
Og med til historien hører, at den suveræne verdensetter ikke deltog i sidste 
års topmøde i Indian Wells. 
</p>	
</div>
</div></body></html>
