---
layout:     post
title: 	    "Bilauktion: Ladefund kan få priserne til at gå amok"
post_author:	    
post_date:	    Sat, 09 May 2015 06:00:44 +0200
post_site:	    politiken.dk 
post_link:	    http://politiken.dk/forbrugogliv/biler/ECE2659083/bilauktion-ladefund-kan-faa-priserne-til-at-gaa-amok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om aktionen</h4>
<div class="fakta-body" data-buildingblock="embedded_factboxlink">
<p>
Eftersyn 25. maj kl. 13-15 og 31. maj kl. 13-15 på adressen Bøgebjergvej 
66, Vester Aaby 
</p><p class=" bl-elem"><a target="_blank" href="https://campenauktioner.hibid.com/catalog/57699/290-net--ladefund-p--b-gebjergg-rden--fyn-?tab=0">Auktionen</a> 
slutter 1. juni 
</p>
</div>
</div><p>
Dårlig stand, høj alder og næppe i stand til at køre. 
</p><p>
Umiddelbart ser det ikke ud til, at en række klassiske biler, der netop nu 
tilbydes på en onlineauktion, skulle hente ret høje priser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2646194/folkevognens-fortid-og-nutid-masser-af-succes-og-kun-enkelte-flop/">Folkevognens fortid og nutid: 
Masser af succes og kun enkelte flop</a></p><p>
Men der er noget særligt ved disse biler, der kan drive priserne op. Det er 
nemlig et såkaldt ’ladefund’ fra en gård på Fyn. Det kan få køberne til at 
gå amok, og så kan der komme høje priser på f.eks. en Opel Manta, en Alfa 
Romeo Alfetta, en Mazda RX-7, selv om bilerne er ret forfaldne. 
</p><h3>
Et plus at bilerne kommer fra en lade 
</h3><p>
Direktør og auktionarius i <a target="_blank" href="https://campenauktioner.hibid.com/catalog/57699/290-net--ladefund-p--b-gebjergg-rden--fyn-?tab=0">Campen 
Auktioner</a>, Finn Campen, har i hvert fald forventninger om høje priser 
Netop det, at bilerne har stået samlet i en lade på Fyn og er fundet efter 
adskillige års tilstand, er noget, kunderne til den slags biler værdsætter 
og vil betale for. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/manta_int_jpg_934349y.jpg" alt="" border="0"/><span class="caption"><span class="f-img-caption">SLIDT. 
</span>Kabinen i Opel Manta er godt brugt, men ikke umulig at sætte i stand. Campen Auktioner</span></span>
»Det skulle ikke undre mig, om nogle af bilerne kommer op på 150.000 kroner. 
Der er bl.a. en bil af mærket Puch, som der ikke er lavet ret mange af. Og 
vi har en Opel Manta i den mest populære udgave fra 1972, og den kan også 
blive rimelig dyr. Jeg er blevet ringet op fra Spanien om en VW Transporter 
med firehjulstræk. Jeg tror, at vi vil se salgspriser fra 1.000 op til 
150.000 kroner«, siger Finn Campen. 
</p><p>
I øjeblikket er budene meget lave. Faktisk helt nede fra 50 kroner op til 
omkring 12.000 kroner, men der er også længe til auktionens afslutning,som 
er 1. juni kl. 20. Man har allerede kunne byde på bilerne i nogen tid. 
</p><h3>
Buddene går amok til sidst 
</h3><p>
»Der er ingen, der byder til med det samme. Alle lurer på hinanden. Auktionen 
slutter 1. juni kl. 20, men i den sidste halve time stiger buddene med 
mellem 50 og 200 procent«, siger Finn Campen. Han ser frem til en spændende 
dyst om bilerne, og alle kan følge med på auktionsfirmaets hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2612447/bilikonet-som-praesident-kennedy-blev-skudt-i-fornyer-sig-selv/">Bilikonet, som præsident 
Kennedy blev skudt i, fornyer sig selv</a></p><p>
Bilerne vil kræve en del arbejde, før de er i præsentabel stand. 
</p><p>
»Man kan ikke køre hjem i bilerne. De har stået stille i mange år. Men det kan 
køberne lide. De kan se, hvad de får, og bilerne står i original stand uden 
at der er gjort noget ved dem. De bliver nok solgt til købere i hele Europa. 
En del af bilerne står lige nu uden nøgle og papirer, men vi arbejder på at 
fremskaffe begge dele fra den tidligere ejer af bilerne«, siger Finn Campen. 
</p><h3>
Populært med ladefund 
</h3><p>
Det er ikke kun auktionsfirmaet, der tror på, at bilerne kan hente høje 
priser. Det samme tror en kender af både klassiske og nye biler, nemlig 
chefredaktør Mikkel Thomsager fra Bil Magasinet: 
</p><p>
»Det er et ladefund og det er meget populært. Hvis det går som på auktionen 
over bilerne fra Aalholm Automobilmuseum i 2013, så går priserne helt amok, 
bare fordi bilerne står og er støvede. Begrebet ’barn find’, altså ladefund, 
kan næsten øge prisen med 50 procent«, mener Mikkel Thomsager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2506510/sidste-udkald-den-aegte-land-rover-stopper-efter-67-aar/">Sidste udkald: Den ægte Land 
Rover stopper efter 67 år</a></p><p>
Også i udlandet er biler fra ladefund solgt til hysterisk høje priser på det 
seneste. Den franske Baillon-samling, der bl.a. omfattede sjældne biler fra 
Ferrari og Maserati, kom på auktion i starten af året. En meget sjælden 
Ferrari blev solgt for over 100 millioner kroner, og det smittede af på 
andre biler, siger Mikkel Thomsager: 
</p><p>
»Mange af bilerne i samlingen var deciderede rustbunker, der næppe nogensinde 
bliver til bil igen. De blev solgt for hundredtusinder af kroner. For det 
var jo et ladefund«. 
</p><h3>
Generelt stigende priser 
</h3><p>
Generelt stiger priserne på klassiske voldsomt i disse år, siger Mikkel 
Thomsager: 
</p><p>
»Især hvis bilerne har en smule historie. Hvis Marilyn Monroe har åndet på en 
bil, går prisen helt amok«. 
</p><p class=" bl-elem">
Nu er det næppe sandsynligt, at Marilyn Monroe har været forbi den fynske gård 
i Vester Aaby, hvor en samling på ca. 30 biler, traktorer og motorcykler 
blev fundet for nylig. Samlingen var stiftet af den tidligere ejer af 
gården, og den nye ejer har valgt at sætte bilerne på auktion. 
</p>	
</div>

</div></body></html>
