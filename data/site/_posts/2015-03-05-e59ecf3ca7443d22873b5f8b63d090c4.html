---
layout:     post
title: 	    "Vindtræ skal drive Paris’ gadelamper "
post_author:	    Sanne Wittrup
post_date:	    Thu, 05 Mar 2015 11:31:00 +0000
post_site:	    ing.dk 
post_link:	    http://ing.dk/artikel/vindtrae-skal-drive-paris-gadelamper-174566
---
<html><body><div><section class="body"><p>Et fransk firma lancerer nu et såkaldt vindtræ, fremstillet af letvægtsplast, som efter planen skal opstilles på Concorde-pladsen i Paris i denne måned og stå der et par måneder frem og producere strøm.</p>
			<p>Ideen med træet, som kommer fra en fransk opfinder, er at give et bud på en byvenlig vindmølle, hvor hvert af de 72 blade er små skovlturbiner, fremstillet af letvægtsplast.</p>
			<p><figure class="plugin right zoomable"><img data-original-image="http://ing.dk/sites/ing/files/newwind_vindtrae.jpg" src="http://ing.dk/sites/ing/files/styles/w1120_media_right/public/newwind_vindtrae.jpg?itok=CKMVyzVz" alt=""/><figcaption> Sådan er de 72 små turbiner designet. </figcaption></figure></p>
			<p>Bladene sidder på et 11 meter højt træ og danner tilsammen en krone på træet med en diameter på 8 meter. Højeste el-effekten fra træet er 3,1 kW.</p>
			<p>Ifølge firmaet <a href="http://www.arbre-a-vent.fr/">NewWind</a>, som har udviklet vindtræet, vil de små rotorer begynde at dreje ved vindhastigheder på bare 2 meter i sekundet og vil derfor kunne producere 280 dage om året. Og vil - stadig ifølge firmaet - fremstille strøm nok til 15 gadelys om året.</p>
			<p>Hvor meget det så er, oplyses ikke.</p>
			<p>Hvert træ koster ifølge Newsweek cirka 220.000 kroner og NewWind siger her, at de allerede har solgt 40 træer, der skal installeres i Frankrig i september 2015. Masseproduktion og kommercialisering i Frankrig og nabolandene er planlagt til juni 2016.</p>
			<p>Der findes ikke umiddelbart nogen dokumentation for vindtræets produktion i form af en effektkurve i firmaets <a href="http://www.arbre-a-vent.fr/article/photo/dossier96/PresentationNewWindENG.pdf">tekniske beskrivelse</a> på hjemmesiden.</p>
			<p><section class="video plugin"/></p>
			
			<p/></section></div></body></html>
