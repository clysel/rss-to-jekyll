---
layout:     post
title: 	    "Baggrund: Forstå al-Shabaabs krig mod Kenya"
post_author:	    
post_date:	    Thu, 09 Apr 2015 20:59:56 +0200
post_site:	    politiken.dk 
post_link:	    http://politiken.dk/udland/ECE2617430/baggrund-forstaa-al-shabaabs-krig-mod-kenya/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Torsdag i sidste uge mistede 147 mennesker livet i det, der anses som et af de 
værste terrorangreb i Kenya nogensinde. 
</p><p>
Det var den islamistiske bevægelse al-Shabaab fra Somalia, der stod bag 
massakren, som foregik på et universitetet i den kenyanske by Garissa. 
</p><p>
To dage efter advarede den ekstremistiske gruppe om, at den vil føre en »lang 
og grusom« krig mod Kenya og truede samtidig med at gennemføre »et nyt 
blodbad« i Kenya. 
</p><p><b class="ext-link">LÆS HER</b><a class="embeddedlink" href="http://politiken.dk/udland/ECE2616138/al-shabaab-truer-kenya-med-nye-angreb/">Al-Shabaab truer Kenya med nye angreb</a></p><p>
Men hvorfor opererer al-Shabaab, en somalisk, nationalistisk terrorgruppe i 
nabolandet mod syd, Kenya? Og hvilke metoder bruger den islamiske bevægelse 
i sin krig mod den kenyanske regering? 
</p><p>
Politiken giver et overblik. 
</p><p><b>Hvem er al-Shabaab?</b></p><p>
Al-Shabaab ser sig selv som jihadkrigere i kamp mod islams fjende og har som 
målsætning at etablere en islamisk stat og indføre sharia-lovgivning. 
</p><p>
Den militante, islamistiske bevægelse har base i Somalia og blev dannet her i 
2006 på resterne af gruppen De Islamiske Domstole, en islamisk bevægelse, 
der dengang forsøgte at indføre sharia-lovgivning i Somalia. 
</p><p>
Ideologisk lægger al-Shabaab sig tæt op ad terrorbevægelsen al-Qaeda, og 
gruppen blev også officielt terrornetværkets somaliske gren, da den 
daværende leder sværgede troskab til al-Qaeda i februar 2012. 
</p><p>
Gruppen har også forbindelser til terrorgruppen Boko Haram, der opererer i 
Nigeria. 
</p><p>
Navnet al-Shabaab betyder 'ungdommen', og bevægelsen er kendt for at bestå af 
især unge krigere fra Somalia, men gruppen rekrutterer også fra nabolandene, 
ligesom der har været rapporteret om, at jihadister fra både USA og Europa, 
herunder også Danmark og Skandinavien, har tilsluttet sig gruppen. 
</p><p>
Man anslår, at gruppen i dag består af 10.000 - 15.000 løst organiserede 
krigere. 
</p><p><b>Hvorfor er al-Shabaab i Kenya?</b></p><p>
Bevægelsen ser sig selv i krig med Kenya og erklærede officielt krig mod 
landet i 2014. 
</p><p>
Det skete tre år efter, at den kenyanske regering sendte tropper ind i Somalia 
for i samarbejde med Den Afrikanske Union at komme terrorbevægelsen til 
livs. 
</p><p>
Ifølge Magnus Ranstorp, der er terrorforsker og leder af det svenske 
Forsvarshögskolan, er tilstedeværelsen og terrorangrebene i Kenya dels et 
spørgsmål om gengældelse for landets rolle i bekæmpelsen af gruppen, dels et 
forsøg på at presse den kenyanske regering til at trække sine tropper ud af 
Somalia. 
</p><p>
»Men det er også en måde at mobilisere opbakning til gruppen og rekruttere. På 
den måde er Kenya et let mål«, siger han og tilføjer, at terrorbevægelsens 
langsigtede mål også er at etablere en islamisk stat i både Somalia og 
Kenya. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/RB_PLUS_Aarhus-br_d_926485y.jpg" alt="" border="0"/></span></p><p><b>Hvordan opererer al-Shabaab i Kenya? </b></p><p>
I Kenya er der spændinger mellem kristne og muslimer og mellem den kenyanske 
befolkning og somaliske flygtninge. 
</p><p>
Den situation udnytter al-Shabaab, både i forsøget på at destabilisere Kenya 
og for at rekruttere flere krigere, siger Magnus Ranstorp. 
</p><p>
»De forsøger at skabe konflikt i det kenyanske samfund ved at skabe konflikt 
mellem muslimer og kristne og mellem somaliere og kenyanere. Det ser vi 
også, når de i angreb går målbevidst efter kristne i stedet for muslimer«, 
siger han og fortsætter: 
</p><p>
»Det er en taktik for at destabilisere landet. Det skaber meget turbulens og 
en polarisering af det kenyanske samfund«. 
</p><p>
Dermed bliver det også nemmere at rekruttere flere medlemmer, særligt i de 
somaliske flygtningelejre eller kenyanske somaliere, der oplever 
diskrimination. 
</p><p>
»Der er mange somaliske flygtninge langs kysten. Og det er nemt for dem at 
rekruttere helt unge mennesker her. De tilbyder også løn og mobiltelefoner, 
hvis de unge slutter sig til bevægelsen«, forklarer han. 
</p><p><b>Hvor stærkt står al-Shabaab? </b></p><p>
Al-Shabaab har været svækket efter at en lang række af højtstående medlemmer, 
herunder deres leder, i løbet af de sidste år er blevet dræbt af 
droneangreb. 
</p><p>
Den somaliske gruppe har også mistet terræn i Somalia, hvor de ellers 
tidligere stod stærkt. 
</p><p>
Det gør de ifølge iagttagere ikke længere. 
</p><p>
Derfor har flere analytikere også peget på, at det, at al-Shabaab nu opererer 
mere i Kenya end i Somalia, er et tegn på, at gruppen er desperat. 
</p><p>
»Al-Shabab stod tidligere meget stærkere - også i byerne. Men i dag er de 
presset tilbage i landområderne. Så det er også en måde at reagere på«, 
siger Lars Erslev Andersen, der er seniorforsker ved Dansk Institut For 
Internationale Studier. 
</p><div class="art-quote article-box">
<p class="quote"/>
<blockquote>
<p class="quote-txt">
Kenya er et let mål at gå efter, når de har tabt territorium i Somalia. På den 
måde bliver det vigtigere for dem at operere i Kenya, når de har tabt terræn 
i Somalia
</p>
<p class="sender">
Magnus Ranstorp, terrorforsker og leder af det svenske Forsvarshögskolan 
</p>
</blockquote>
</div><p>
Han bakkes op af Magnus Ranstorp: </p><p>
»Kenya er et let mål at gå efter, når de har tabt territorium i Somalia. På 
den måde bliver det vigtigere for dem at operere i Kenya, når de har tabt 
terræn i Somalia«, siger han og tilføjer: 
</p><p>
»Men det er svært at sige. Det er ikke første gang, at de har har været 
fragmenteret«, siger han. 
</p><p><b>Hvordan har Al-Shabaab tidligere angrebet Kenya?</b></p><p>
Mindre angreb i Kenya forårsaget af al-Shabaab sker ofte. 
</p><p>
Men ind imellem trækker gruppen også internationale overskrifter, som det 
skete ved skolemassakren på universitetet i Garissa. 
</p><p>
Det er bevægelsens hidtil blodigste angreb. 
</p><p>
Her stormede maskerede al-Shabab-terrorister Garissa University College i 
Kenya. 
</p><p>
De bevægede sig rundt på universitetet og skød løs, mens de spurgte 
studerende, om de var muslimer eller kristne. Dem, der svarede, at de var 
kristne, blev dræbt. 
</p><p><b class="ext-link">LÆS MERE </b><a class="embeddedlink" href="http://politiken.dk/udland/ECE2614894/gidseldrama-i-gang-paa-kenyansk-universitet-flere-vagter-draebt/">Gidseldrama i gang på kenyansk 
universitet: Flere vagter dræbt</a></p><p>
Mændene holdt efterfølgende gidsler på universitetet. Angrebet stod på i 
næsten 16 timer, før sikkerhedsstyrker fik kontrol over situationen. 
</p><p>
147 blev dræbt. 
</p><p>
Du kan få et overblik over de største angreb her: 
</p><p><b>December 2014: Drab på 36 minearbejdere</b></p><p>
I december udførte al-Shabaab et angreb mod en flok minearbejdere ved et 
stenbrud tæt på grænsen til Somalia. 
</p><p>
De bevæbnede terrorister sneg sig ind på mændene, der lå og sov. De sorterede 
muslimerne fra og dræbte alle de kristne. I alt blev 36 slået ihjel. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2471851/al-shabaab-tager-skylden-for-drab-paa-36-minearbejdere/">Al-Shabaab tager skylden for drab 
på 36 minearbejdere</a></p><p><b>November 2014: Drab på 28 buspassagerer </b></p><p>
I november stoppede omkring hundrede bevæbnede al-Shabaab-krigere en bus i 
Kenya på grænsen til Somalia. De 60 buspassagerer blev herefter opdelt i to 
grupper. Somaliere og ikke-somaliere. Efter inddelingen åbnede de bevæbnede 
mænd ild mod ikke-somalierne. 
</p><p>
28 blev dræbt. 
</p><p><b class="ext-link">LÆS MERE </b><a class="embeddedlink" href="http://politiken.dk/udland/ECE2462482/kenyanske-offentligt-ansatte-blev-henrettet-paa-vej-hjem-til-jul/">Kenyanske offentligt ansatte blev 
henrettet på vej hjem til jul</a></p><p><b>Juli 2014: Skudattentat på hotel, hvor 48 blev dræbt. </b></p><p>
I den kenyanske havneby Mpeketoni stormede bevæbnede islamister et hotel og 
beordrede mændene op ad en mur og krævede, at kvinderne så, hvad der skete. 
Derefter blev mændene mejet ned af skudsalver. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2317200/islamister-slog-til-under-vm-kamp/">Islamister slog til under VM-kamp</a></p><p>
Mindst 48 mennesker blev dræbt. 
</p><p><b>September 2013: Westgate-angrebet</b></p><p>
Det nok mest kendte angreb begået af al-Shabaab er det såkaldte 
Westgate-angreb, som fandt sted i det populære Westgate i Kenyas hovedstad 
Nairobi i september 2013. 
</p><p>
Inden angrebet på universitet i Garissa, var Westgate-angrebet det mest 
voldsomme terrorattentat i Kenya. 
</p><p>
Her tog fire terrorister fra al-Shabaab gidsler i storcentret.. 
</p><p>
61 endte med at blive dræbt, ligesom flere vagter og nogle soldater fra den 
kenyanske hær også mistede livet under gidseltagningen, som varede i fire 
dage. 
</p><p class=" bl-elem"><b class="ext-link">LÆS MERE </b><a class="embeddedlink" href="http://politiken.dk/udland/ECE2086693/kilder-doedstallet-efter-terrorangrebet-i-kenya-kan-vokse-dramatisk/">Kilder: Dødstallet efter 
terrorangrebet i Kenya kan vokse dramatisk</a></p>	
</div>

</div></body></html>
