---
layout:     post
title: 	    "Kritikere vil have slikafgifterne op"
post_author:	    
post_date:	    Tue, 03 Mar 2015 14:22:45 +0100
post_site:	    politiken.dk 
post_link:	    http://politiken.dk/forbrugogliv/forbrug/ECE2571546/kritikere-vil-have-slikafgifterne-op/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sæt prisen på slik op, og få danskerne væk fra toppen af listen over de mest 
slikspisende i verden.
</p><p>
Sådan opfordrer Diabetesforeningen på baggrund af nye tal for slikforbruget, 
som Politiken omtalte i går.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2569087/vi-bliver-snart-verdensmestre-i-slik/">Vi bliver snart verdensmestre 
i slik</a></p><p>
Foreningen henviser til, at 320.000 danskere allerede i dag har diabetes, og 
at det tal ifølge en prognose vil være fordoblet i 2025.
</p><p>
»Vi skal sætte ind nu, hvis vi vil undgå diabetesepidemien. Og vi ved fra 
Forebyggelseskommisionen, at det vil få danskerne til at spise mindre 
sukker, hvis vi hæver afgifterne. Derfor er der ingen vej udenom. Afgifterne 
på slik skal forhøjes, og det kan kun gå for langsomt«, siger Henrik 
Nedergaard, administrerende direktør i Diabetesforeningen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2398372/ernaeringsekspert-drop-slankekuren-helt-og-spis-sund-mad/">Ernæringsekspert: Drop 
slankekuren helt og spis sund mad</a></p><p>
Ifølge de seneste tal (fra 2013) fra brancheorganisation Sugar Confectionary 
Europe har danskerne overhalet svenskerne og er nu nummer 2 efter finnerne, 
med et forbrug på 8,18 kg slik per indbygger om året. 
</p><p>
Vi har endda kurs mod førstepladsen, fordi finnernes forbrug langtfra stiger 
så meget som vores. Den udvikling skal vendes, mener Diabetesforeningen. 
</p><p>
Uafhængige eksperter bekræfter, at slikforbrug hænger sammen med diabetes, 
blandt andet fordi slik skaber kraftige udsving i kroppens blodsukker. 
</p><p>
»De store svingninger medfører ofte en øget sultfornemmelse, der kan føre til 
overvægt – og overvægt øger risikoen for type 2-diabetes og 
hjerte-kar-sygdomme«, forklarer Preben Vestergaard Hansen, ernæringsforsker 
ved Professionshøjskolen Metropol i København.
</p><h3>
Sundhedsminister vil oplyse mere
</h3><p>
Der er dog ikke udsigt til et folketingsflertal for højere afgifter på slik. 
Den nuværende regering aflyste i 2012 en planlagt forhøjelse af 
sukkerafgiften, med henvisning til at det ville ramme erhvervslivet hårdt og 
øge grænsehandlen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2548990/boernehaveboern-til-fastelavn-eeeej-er-der-ikke-slik-i/">Børnehavebørn til fastelavn: 
»Eeeej, er der ikke slik i?«</a></p><p>
Det var Enhedslisten kraftigt imod. Og partiet tager godt imod 
Diabetesforeningens forslag.
</p><p>
»Slikafgift er et meget effektivt middel til at begrænse forbruget«, mener 
sundhedsordfører Stine Brix (EL).
</p><p>
Men sundhedsminister Nick Hækkerup (S) er afvisende i en skriftlig kommentar:
</p><p>
»Mange af os fylder slikskålen op, når vi skal hygge os, og derfor mener jeg 
heller ikke, at det nytter at pege fingre. Hvis vi gerne vil have danskerne 
til at spise mindre slik, er forbud ikke vejen frem. I stedet skal vi gøre 
det lettere at træffe de sunde valg og være bedre til at oplyse og gøre 
opmærksom på de sundere alternativer«, skriver ministeren i en mail til 
Politiken.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/indkoeb/ECE2527726/graensehandel-der-smugles-chokolade-og-slik-som-aldrig-foer/">Grænsehandel: Der smugles 
chokolade og slik som aldrig før</a></p><p>
Venstre er endnu kraftigere imod. Partiets forbrugerordfører, Jan E. 
Jørgensen, mener, at afgifterne på slik skal sættes ned. 
</p><p>
»Punktafgifterne skævvrider priserne og giver en urimelig konkurrencesituation 
for danske butikker, der skal kæmpe både mod en voksende grænsehandel og mod 
illegal handel her i landet. Ikke mindst af slik og konfekture. Tænk, at 
vingummibamser er blevet en smuglervare«, sagde Jørgensen for et par dage 
siden til Berlingske. 
</p><p>
Bemærkningen om vingummibamserne er en henvisning til, at parallelimport er et 
stort problem for slikbranchen. Mange af de bland selv-butikker, der er 
skudt op som skumsvampe over hele landet, sælger slik helt ned til 5,95 
eller 6,95 kroner for 100 gram. Det kan ofte kun lade sig gøre, hvis slikket 
smugles ind, for eksempel fra Sverige, der ikke har samme skat på slik og 
konfekture.
</p><p>
Der sker da også parallelimport i ret stor stil, afslørede blandt andet en 
række razziaer foretaget af Skat i 2014. For eksempel viste en optælling hos 
Skat København i september, at halvdelen af de bland selv-butikker, man 
hidtil havde tjekket, havde snydt med afgifter.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2398372/ernaeringsekspert-drop-slankekuren-helt-og-spis-sund-mad/">Ernæringsekspert: Drop 
slankekuren helt og spis sund mad</a></p><p>
Også Forebyggelseskommisionen har peget på, at øgede afgifter kan få det 
illegale sliksalg til at stige markant. Derfor skal Fødevarestyrelsen og 
andre blive ved med at fange forhandlere, der sælger ulovligt importeret 
slik, fremhæver Diabetesforeningen.
</p><p>
»Mange butikker sælger bland selv-slik skræmmende billigt. Og en række sager 
tyder på, at flere af dem ikke betaler afgifter. Det skal der slås hårdt ned 
på«, siger Henrik Nedergaard fra foreningen.
</p><p>
Han understreger, at han »ikke mener, at slik og andet usundt skal forbydes«.
</p><p class=" bl-elem">
»Vi er ikke fundamentalister og er ikke ude på at genere danskerne. Men vi 
bekymrer os dybt for folkesundheden«, siger Henrik Nedergaard.
</p>	
</div>
</div></body></html>
