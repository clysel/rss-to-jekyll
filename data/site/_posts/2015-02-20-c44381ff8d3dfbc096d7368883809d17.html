---
layout:     post
title: 	    "Sygeplejerskers psykiske arbejdsmiljø skal tjekkes"
post_author:	    
post_date:	    Fri, 20 Feb 2015 19:36:13 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2556740/sygeplejerskers-psykiske-arbejdsmiljoe-skal-tjekkes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det sidste store forlig for offentligt ansatte blev her til aften forhandlet 
på plads. Der er tale om et treårigt forlig, som til forveksling ligner 
sidste weekends forlig for en halv million kommunalt ansatte med 
lønstigninger på 5,4 procent frem til 2018. 
</p><p>
»Det har været meget afgørende, at vi fik sikret reallønnen«, siger 
topforhandler og formand for Dansk Sygeplejeråd Grete Christensen. 
</p><p>
Priserne ventes at stige med i underkanten af 4 procent frem til 2018, så på 
den måde skulle reallønnen være sikret. Det glæder FOA. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2550234/kommunale-chefer-vil-have-indfoert-12-timers-arbejdsdage/">Kommunale chefer vil have 
indført 12 timers arbejdsdage</a></p><p>
»Sammenlignet med forligene i 2011 og 2013, som var kriseforlig, er der en 
klart bedre økonomi denne gang. Senest var der 1,97 procent over to år. I 
FOA hæfter vi os rigtig meget ved, at regionerne nu også er medspiller i 
processen, der skal gøre den offentlige sektor faglært«, siger FOA-formand 
Dennis Kristensen. 
</p><div class="art-fakta article-box">
<h4 class=""/><p>Sådan forhandler de</p><p>ok 2015</p>
<div class="fakta-body" data-buildingblock="embedded_factboxlink">
<p><b>Godt 800.000 offentligt</b> ansatte skal have nye overenskomster, som styrer deres løn- og arbejdsvilkår. </p><p><b>I regionerne er der 120.000 </b>ansatte omregnet til fuldtidsjobs, men 136.000 personer, da en del er på deltid. De får lønstigninger på 5,4 procent frem til 2018. </p><p><b>Der er 404.000 kommunalt </b>ansatte omregnet til fuldtidsjobs, men totalt er der 496.000 kommunalt ansatte. Natten til mandag blev der aftalt en lønramme på godt 5,4 pct. </p><p class=" bl-elem"><b>Staten beskæftiger 185.000</b>, men her findes ikke noget tal for deltidsansatte. Her faldt overenskomsten på plads 6. februar med en lønramme på 4,5 procent. </p>
</div>
</div><p/><p>
Forliget omfatter 136.000 ansatte i landets regioner, hvilket hovedsagelig vil 
sige ansatte på landets hospitaler. Med forliget er der i alt 800.000 
offentligt ansatte, som har fået de generelle løn- og arbejdsvilkår på 
plads. Nu mangler blot de specielle forhold for de enkelte faggrupper, som 
skal forhandles på plads i løbet af februar. Det er traditionelt relativt 
udramatisk 
</p><h3>
Mere orlov til fædre 
</h3><p>
Fredagens forlig rummer også en uges øremærket barselsorlov til fædre, så de 
nu har syv ugers øremærket forældreorlov. Tjenestefriheden til forældre med 
hospitalsindlagte børn øges fra 5 til 10 dage. Der sættes penge af til, at 
ufaglærte kan få et uddannelsesløft. Der kommer et rejsehold, der kan rykke 
ud til arbejdspladser med dårligt psykisk arbejdsmiljø, men topforhandleren 
fremhæver også et forsikringsprojekt i det psykiske arbejdsmiljø. 
</p><p>
»Vi er enige med arbejdsgiverne om, at der skal kigges på det psykiske 
arbejdsmiljø på sygehuse og andre regionale arbejdspladser. Derfor sætter vi 
gang i et stort forskningsprojekt, som skal kortlægge problemer med det 
psykiske arbejdsmiljø. Vi ved, at der er problemer, så det er meget 
væsentligt, at vi er blevet enige om projektet«, siger Grete Christensen. 
</p><p>
Arbejdsgiverne i Danske Regioner hæfter sig ved, at der er indført et såkaldt 
privatlønsværn. 
</p><p>
»Vi skal have et attraktivt regionalt arbejdsmarked og samtidig sikre, at vi 
ikke overhaler lønningerne på det private arbejdsmarked. Med denne aftale 
sikrer vi medarbejdernes købekraft, samtidig med at vi bruger borgernes 
skattekroner mådeholdende og fornuftigt. Det kan jeg kun være tilfreds med«, 
forklarer Anders Kühnau (S), regionernes chefforhandler og medlem af 
regionsrådet i Midtjylland. 
</p><h3>
Fredelige forhandlinger 
</h3><p>
Ved overenskomstforhandlingerne i 2013 endte det med en lockout af lærerne, og 
i 2008 var der strejker blandt sygeplejersker, pædagoger og sosu’er. I det 
lys betegner en arbejdsmarkedsforsker årets forhandlinger som fredelige. 
</p><p>
»De generelle forhandlinger har været relativt udramatiske. Det har været højt 
prioriteret hos lønmodtagerne at sikre reallønnen efter et par 
overenskomster, hvor de har oplevet faldende realløn i nogle år. Det ser ud 
til, at reallønnen er sikret«, siger arbejdsmarkedsforsker Mikkel Mailand, 
forskningsinstituttet Faos på Københavns Universitet, der hæfter sig ved et 
par andre elementer. 
</p><p>
»Der er lavet om i reguleringsordningen i arbejdsgivernes favør. Der er kommet 
mere øremærket barselorlov til mænd, som er et lille ligestillingstiltag, og 
der bliver gjort noget ved det psykiske arbejdsmiljø, som nok mest har været 
en prioritet for lønmodtagerne, og der er afsat midler til et 
uddannelsesløft af de ufaglærte på det kommunale og regionale område«, siger 
Mikkel Mailand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p>
»Det var på lærerområdet, at der var kimen til noget drama, men der er blevet 
lavet en aftale, som vi nu må vi se, om den bliver stemt hjem. Men jeg 
noterer mig, at det var en enig hovedstyrelse i Danmarks Lærerforening, der 
stod bag aftalen«, siger Mikkel Mailand videre. 
</p><p class=" bl-elem">
I løbet af den næste måneds tid skal medlemmerne stemme om forligene. Hvis der 
bliver stemt nej, bliver der konflikt. 
</p>	
</div>
</div></body></html>
