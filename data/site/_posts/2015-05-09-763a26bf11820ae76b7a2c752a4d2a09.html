---
layout:     post
title: 	    "Vi får lov at beholde FM-radioen to år længere - mindst"
post_author:	    
post_date:	    Sat, 09 May 2015 22:53:03 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2650251/vi-faar-lov-at-beholde-fm-radioen-to-aar-laengere---mindst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var meningen, at FM-radioen, som vi har kendt siden 1960'erne, skal lukkes 
ned i 2019 og erstattes af digitale alternativer som DAB og internetradio. 
</p><p>
Beslutningen er allerede truffet i Norge, som lukker FM-båndet i 2017, men 
herhjemme er planerne udskudt på nærmest ubestemt tid. 
</p><p>
Det oprindelige mål var, at såfremt det i løbet af 2018 kunne konstateres, at 
mindst halvdelen af al radiolytning sker digitalt, skulle FM slukkes året 
efter. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/ECE2440152/gamle-dab-radioer-duer-ikke-til-nye-kanaler/">Gamle dab-radioer duer ikke til 
nye kanaler</a></p><p>
Nu har partierne bag medieforliget aftalt at vente med at slukke for FM-båndet 
tidligst to år efter, at halvdelen af radiolytningen foregår digitalt. 
</p><p>
I dag udgør den samlede digitale radiolytning 26 procent ifølge 
Kulturstyrelsen. Ved udgangen af 2014 var der en DAB-radio i 45 procent af 
de danske hjem sammenlignet med 41 procent ved udgangen af 2013. 
</p><p>
Men at FM-radioen slukkes under alle omstændigheder, lader kulturminister 
Marianne Jelved (R) ingen tvivl stå åben om, fordi der er plads til for få 
radiokanaler på FM: 
</p><p>
»Jeg håber, at vi med tillægsaftalen kan skubbe på en udvikling, så flere og 
flere vælger at lytte til radio digitalt, i takt med at nye spændende 
radiokanaler spirer frem til glæde for lytterne«, siger ministeren til BFE's 
(Branchen Forbrugerelektronik) nyhedsbrev DIGImail. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2207754/fra-miami-til-moskva-saadan-faar-du-radio-fra-hele-verden/">Fra Miami til Moskva: Sådan 
får du radio fra hele verden</a></p><p>
Tidspunktet hvor halvdelen af danskernes radiolytning sker på digitale medier 
kan dog ligge et godt stykke ude i fremtiden. En af bremseklodserne for 
udviklingen i Danmark er de mange biler med FM-radio installeret. Kun et 
lille mindretal af bilerne har i dag installeret en DAB-radio. 
</p><p>
Og der sælges aktuelt 160.000 til 170.000 nye biler og omkring 15.000 nye 
varevogne i Danmark, hvor stort set alle sammen stadig får en FM-radio 
installeret fra fabrikken. 
</p><p>
Til de danske husstande blev der i 2013 ifølge Branchen Forbrugerelektroniks 
salgsstatistik købt 159.000 DAB-radioer, mens 241.000 danskere købte en 
DAB-radio i 2014. Det er en stigning på over 50 procent fra det ene år til 
det andet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2440277/her-er-3-gode-apps-til-radio-paa-telefonen/">Her er 3 gode apps til radio 
på telefonen</a></p><p>
Men i forhold til bilradioerne står de danske forhold i skærende kontrast til, 
hvordan det ser ud i andre europæiske lande. 
</p><p>
Ifølge direktør Laila Kelp Rasmussen i BFE, sælges mellem 62 og 63 procent af 
alle nye biler i Norge og England med indbygget DAB-radio - og andelen er 
stigende. Schweiz er også godt med. Sverige og Belgien er på vej. 
</p><p>
Ifølge FDM, Forenede Danske Motorejere, koster en DAB-radio i den nye VW Golf 
over 10.000 kroner inklusive afgifter, mens en velfungerende eftermonteret 
løsning beløber sig til cirka 5.000 kroner. 
</p><p>
»Den høje pris i nye biler vil betyde, at udbredelsen af DAB i den danske 
bilpark bliver minimal, og at behovet for eftermontering derfor også vil 
være tilsvarende stort. Ser vi på hele bilparken, som på nuværende tidspunkt 
tæller 2,3 millioner personbiler, skal forbrugerne samlet set investere et 
tocifret milliardbeløb for at få en fungerende radio i bilen«, lyder det 
mindre glade budskab fra FDM. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2349835/hver-fjerde-hoerer-musik-eller-radio-paa-cykelstien/">Hver fjerde hører musik eller 
radio på cykelstien</a></p><p>
Og Norge slukker som nævnt for FM-nettet i 2017, og her forsøger man at løse 
problemet med de mange FM-radioer i bilerne med adaptere i stil med dem, man 
kan købe og sætte til sit ældre stereoanlæg i boligen. 
</p><p>
Dels arbejdes der på at få bilproducenterne til at levere nye biler med 
DAB-radio, dels at sikre, at der i alle amter er mulighed for at få skiftet 
bilens radio. Desuden giver staten støtte til udviklingen af bil-egnede 
adaptere, så man kan bruge DAB-signalerne i bilens lydanlæg i stedet for at 
købe en ny radio. 
</p><p class=" bl-elem">
500.000 ud af Norges i alt 2,6 millioner biler har DAB. 
</p>	
</div>

</div></body></html>
