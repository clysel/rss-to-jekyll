---
layout:     post
title: 	    "Ryanair vil flyve til USA for en hund"
post_author:	    
post_date:	    Tue, 17 Mar 2015 17:16:20 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2590595/ryanair-vil-flyve-til-usa-for-en-hund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hundrede kroner, eller mindre end en tredjedel af prisen for en togtur mellem 
København og Aarhus. 
</p><p>
Så billigt mener Ryanair, at billetterne kan blive, når lavprisselskabet i 
løbet af få år åbner flyruter mellem Europa og USA. 
</p><p>
Ryanairs bestyrelse har netop godkendt en større vækstplan for de næste fem 
år, herunder planen om at åbne op imod 14 ruter mellem en stribe europæiske 
og amerikanske storbyer. Efter planen skal der blandt andet tilbydes en 
stribe transatlantiske lavprisruter med slagtilbud på enkelte sæder til 
priser på helt ned omkring hundrede danske kroner for en enkeltbillet mellem 
blandt andet London, Dublin og Berlin til byer som New York, Boston og 
Chicago. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2565508/ryanair-buhet-ud-flere-hundrede-demonstranter-foran-arbejdsretten/">Ryanair buhet ud: Flere 
hundrede demonstranter foran Arbejdsretten</a></p><p>
Først skal det irske selskab dog have anskaffet sig de nødvendige fly: 
</p><p>
»Vi drøfter indkøb af langtrækkende fly med nogle producenter, men kan ikke 
sige yderligere om dette. De europæiske forbrugere vil have lavprisrejser 
til USA, og det samme gælder amerikanere, der rejser til Europa. Vi ser det 
som en helt logisk udvikling på det europæiske marked«, udtaler selskabet i 
en meddelelse. 
</p><p>
Ryanair åbner denne uge en stribe ruter til København, hvilket har fået den 
danske fagbevægelse til at annoncere konflikt for at presse selskabet til en 
overenskomst. Det irske selskab har gentagne gange afvist at indgå andet end 
individuelle kontrakter med sin medarbejdere. Så hvis Arbejdsretten i løbet 
af de kommende uger giver fagbevægelsen medhold i, at en konflikt mod 
selskabet vil være lovlig, er der lagt i kakkelovnen til en faglig 
armlægning af de større i løbet af foråret. 
</p><h3>
Norwegian slog sig på USA 
</h3><p>
Kamp har der også været om Ryanairs konkurrenter i Norwegian, som sidste uge 
indgik forlig med en større gruppe af sine piloter efter en tilspidset 
strejke. Det norske lavprisselskab måtte ved det seneste årsregnskab 
offentliggøre et dundrende underskud på over en milliard norske kroner. 
</p><p>
Det skyldtes blandt andet tab fra Norwegians atlantruter, som åbnede i 2013 
til betydeligt højere billetpriser end dem, Ryanair nu planlægger at starte 
på. At den norske konkurrent i den grad har slået sig på sine første års 
flyvninger til USA skræmmer dog ikke Ryanair fra at love endnu lavere 
startpriser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2588850/lo-formand-er-klar-til-at-ofre-flybranchen-i-danmark/">LO-formand er klar til at ofre 
flybranchen i Danmark</a></p><p>
»Vi har set, hvordan andre har gjort, vi har lyttet og holdt øje med det, der 
er sket de sidste 12 måneder, og nu har vi et klarere begreb om, hvordan vi 
kunne tænke os at lancere og markedsføre, og om hvordan produktet kunne se 
ud«, siger selskabets marketingschef, Kenny Jacobs til Financial Times. 
</p><p>
Ryanair vil have et ganske andet udgangspunkt end Norwgian, mener han: 
</p><p>
»Vi har en større forretning, et større brand med flere ruter og en meget mere 
effektivt omkostningsmodel«, siger marketingchefen. 
</p><p class=" bl-elem">
Ryanair er Europas største lavprisselskab og havde ifølge en opgørelse i marts 
2014 haft 82 millioner passagerer på et år. Norwegian havde 24 millioner 
passagerer i 2014 
</p>	
</div>
</div></body></html>
