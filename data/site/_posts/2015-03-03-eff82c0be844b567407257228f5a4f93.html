---
layout:     post
title: 	    "Ændring i Googles algoritme rammer halvdelen af de største danske virksomheder fra april"
post_author:	    Christian Loiborg
post_date:	    Tue, 03 Mar 2015 14:45:41 +0000
post_site:	    www.version2.dk 
post_link:	    http://www.version2.dk/artikel/halvdelen-af-de-stoerste-danske-virksomheder-risikerer-blive-usynlige-paa-google-fra-april?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Novozymes, Danske Bank og DFDS Seaways er blot nogle få af de store danske hjemmesider, der ifølge Google ikke er mobiloptimerede. Og ifølge en undersøgelse fra konsulentvirksomheden IIH Nordic har mere end halvdelen af de 300 største danske hjemmesider ikke en mobiloptimeret hjemmeside.</p>

<p>Det kan have store konsekvenser for synligheden af virksomhederne på Google. For nyligt <a href="http://googlewebmastercentral.blogspot.dk/2015/02/finding-more-mobile-friendly-search.html">udmeldte Google</a>, at mobiloptimering vil have en <em>betydelig indflydelse</em> på søgeresultaterne. Mobiloptimerede sider vil nemlig blive fremhævet i mobilsøgeresultaterne, mens de sider, der ikke er mobilvenlige, vil blive nedprioriteret. Ændringen træder i kraft 21. april i år.</p>

<p>Når Google skal vurdere, om en hjemmeside er mobilvenlig kigges der på en række forskellige elementer. Bl.a. skal tekster kunne læses på små skærme, og så skal indholdet tilpasse sig enhedens skærmstørrelse, så brugeren ikke skal scrolle eller zoome.</p>

<p>IIH Nordic, der har specialiseret sig i online markedsføring, vurderer, at den manglende mobiloptimering vil ramme virksomhederne på bundlinjen. Selskabet vurderer, at de fleste virksomheder får mellem 20 og 30 procent trafik fra mobile enheder. Samtidig bruger nogle beslutningstagere mobilen, når de skal researche, sammenligne priser, finde tekniske specifikationer eller se video før de beslutter sig for et eventuelt køb, oplyser IIH Nordic.</p>

<p>Hvis du vil teste, om Google mener, en hjemmeside er optimeret til mobiltelefoner, kan du bruge <a href="https://www.google.com/webmasters/tools/mobile-friendly/">Googles værktøj til test af mobilvenlighed</a>. Her kan du se, hvilke udfordringer en hjemmeside eventuelt har samt hvad Google anbefaler som løsning.</p>
  </section></div></body></html>
