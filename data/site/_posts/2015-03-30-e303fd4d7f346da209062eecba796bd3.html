---
layout:     post
title: 	    "Hvert fjerde nye job i København er kreativt - og nu skal der skabes endnu flere "
post_author:	    
post_date:	    Mon, 30 Mar 2015 07:35:23 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2607877/hvert-fjerde-nye-job-i-koebenhavn-er-kreativt---og-nu-skal-der-skabes-endnu-flere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der dufter ikke kun af oksekød og koriander ved frokostbordene i Startup 
Village på Islands Brygge i København. Der dufter af kreativitet. Her har 41 
nyopstartede tech-virksomheder med i alt over 500 ansatte slået sig sammen i 
en iværksætterlandsby så stor, at et kort gjort af lego-klodser må skabe 
overblik over de 14.000 kvadratmeter. 
</p><div class="art-quote article-box">
<p class="quote"/>
<blockquote>
<p class="quote-txt">
De kreative erhverv er det område, hvor der skabes allerflest nye 
arbejdspladser
</p>
<p class="sender">
Carl Christian Ebbesen, kulturborgmester 
</p>
</blockquote>
</div><p/><p>
De kreative jobs spirer i København. Over 30.000 københavnere arbejder med 
mode, musik, spiludvikling eller i andre kreative erhverv, og i 2013 blev 28 
procent, eller godt hver fjerde, af alle nye private jobs i hovedstaden 
skabt i den kreative branche, viser tal fra kommunen. 
</p><p><b class="ext-link">FILMBY?</b><a class="embeddedlink" href="http://politiken.dk/kultur/filmogtv/ECE2600792/filmarbejdere-afviser-at-bremse-koebenhavns-droem-om-filmby-status/">Filmarbejdere afviser at bremse 
Københavns drøm om filmby-status</a></p><p>
Det får nu Københavns Kommune til at sætte ekstra spot på de kreative erhverv. 
</p><p>
»Vi har hele tiden fokus på at skabe arbejdspladser, og der er de kreative 
virksomheder rigtig gode, fordi de har så stor vækst i jobskabelsen«, siger 
overborgmester Frank Jensen (S). 
</p><p>
Borgerrepræsentationen vedtog torsdag en ny handleplan, der blandt andet skal 
styrke kulturtilbud og turisme og gøre det nemmere for kreative firmaer at 
vokse sig store. 
</p><p>
For kommunen vil skabe 20.000 nye private jobs frem mod 2020, og der er de 
kreative erhvervs jobvækst altafgørende, siger kulturborgmester Carl 
Christian Ebbesen (DF). 
</p><p>
»De kreative erhverv er det område, hvor der skabes allerflest nye 
arbejdspladser, og den her aftale er en anerkendelse af, at den kreative 
branche er vigtig for Københavns Kommune«. 
</p><h3>
Kreative kan tænke ud af boksen 
</h3><p>
At kreative jobs er vigtige, er de helt enige i i Startup Village. Her ligger 
folkene bag vin-app’en Vivino, der i dag har små 9 millioner brugere – og 
spritnye Publia, der endnu kun drives af sine to grundlæggere. De arbejder 
lige nu på at samle alverdens aviser i en Spotify- og Netflix-lignende app – 
et arbejde de i fremtiden skal bruge kreative folk til. 
</p><p>
»Vi snakker om at lave et ’Publia Labs’, hvor vi kan generere ideer og teste 
dem af på vores kunder. Og der kunne folk fra for eksempel kunstnermiljøet, 
som kan eksperimentere og tænke ud af boksen, være utroligt relevante«, 
siger den ene af grundlæggerne, Michael Hvass. 
</p><p>
For de kreative jobs findes ikke kun på atelierer og filmset. Mellem 2003 og 
2013 voksede antallet af kreative stillinger i Københavns øvrige erhverv med 
14 procent, mens andre stillinger kun voksede med 6 procent. 
</p><p><b class="ext-link">TÆNK KREATIVT</b><a class="embeddedlink" href="http://politiken.dk/oekonomi/arbejdsmarked/ECE2159996/budgetbisser-og-jurister-skal-vaere-mere-kreative/">Budgetbisser og jurister skal 
være mere kreative</a></p><p>
Overborgmesteren håber da også, at de kreative hænder fremover kan få en endnu 
større rolle i de traditionelle erhverv. 
</p><p>
»Kan vi få den kreative branche til at spille bedre op mod de store, 
internationale spillere, vi har i København, er jeg sikker på, at de også 
kan få et større globalt footprint. Der er jo masser af muligheder for at 
tænke kreativitet ind i store virksomheder som Mærsk og Novo Nordisk«. 
</p><div class="art-quote article-box">
<p class="quote"/>
<blockquote>
<p class="quote-txt">
I Startup Village tror vi ikke på konsulenter.
</p>
<p class="sender">
Zenia Francker, Startup Village 
</p>
</blockquote>
</div><p/><p>
Liberal Alliance stemte som eneste parti imod den nye handleplan. For 
gruppeformand Lars Berg Dueholm forstår ikke, hvorfor det er politikerne, 
der skal bestemme, hvilken branche der skal favoriseres. 
</p><p>
»Det skal være de private, der satser på vinderne. Ikke kommunen, for 
politikerne kan ikke forudsige, hvad der kommer til at boome i fremtiden«. 
Han så derfor langt hellere, at kommunen i stedet fjernede nogle af de 
barrierer, som står i vejen for de erhvervsdrivende. 
</p><p>
»Hvis man ser på undersøgelser fra Dansk Industri og Dansk Byggeri, er der tre 
ting, som erhvervslivet efterspørger: lavere skatter og afgifter, bedre 
fremkommelighed for biler og en højere grad af servicemindethed i kommunen. 
Det sidste addresserer man. De to første ting addresserer man overhovedet 
ikke. Og så hælder man i stedet en masse andet ud, som for eksempel den her 
handleplan«, siger Lars Berg Dueholm og fortsætter: 
</p><p>
»For mig at se er det som at gå ind i en butik og bede om en vinterfrakke for 
i stedet få et par shorts«. 
</p><h3>
Vi lægger os, hvor det er smartest 
</h3><p>
At kreative hænder er eftertragtede, er tydeligt hos Graduateland, der også 
ligger i Startup Village. Virksomheden begyndte i 2011 med at udvikle 
jobportaler til universiteter, og i dag har de 30 ansatte, herunder 4 
produktdesignere. Dem kan de sagtens bruge flere af, men direktør Jens 
Reimer Olesen er ikke sikker på, at han kan finde dem herhjemme. 
</p><p>
»Som alle vil sige, er det svært at finde rigtig dygtige mennesker, især på 
udviklingsfronten«. 
</p><p>
Alligevel er konkurrencen mellem de 41 tech-virksomheder i Startup Village 
ikke stor. De mange virksomheder valgte i sommer at gå sammen og grundlægge 
landsbyen for at kunne trække på hinandens viden og erfaring. 
</p><p><b class="ext-link">KLUMME</b><a class="embeddedlink" href="http://politiken.dk/mad/klummer/ECE2412962/hvad-skal-vi-med-designere-naar-vi-har-ingenioerer/">Hvad skal vi med designere, når vi har 
ingeniører?</a></p><p>
»I Startup Village tror vi ikke på konsulenter. Vi tror på andre iværksættere 
- på folk, der har prøvet det selv«, fortæller Zenia Francker, lead på 
Startup Village og direktør i Founders House, som huser flere af 
virksomhederne i Startup Village. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Startup_Village_924558y.jpg" alt="" border="0"/><span class="caption"><span class="f-img-caption">Avis-stream. 
</span>Michael Hvass stiftede Publia med sin makker, fordi han blev træt af hele tiden at rende ind i nye betalingsmure på mediernes hjemmesider. De har allerede aftaler med Washington Post, The Guardian og China Daily, og de to iværksættere håber at kunne lancere i slutningen af året.</span></span>
Det var netop derfor, Michael Hvass valgte at leje en kontorplads i 
iværksætterlandsbyen, da han sagde sit job som »velbetalt« konsulent op for 
at starte Publia. I øvrigt den billigste kontorplads, man kan leje sig til i 
Startup Village - den er ikke fast, men rykker hver dag derhen, hvor der er 
plads. 
</p><p>
Men Michael Hvass vil ikke garantere, at Publia bliver i København. 
</p><p>
»På en eller anden måde har vi ingen nationalitet. Vi lægger os der i verden, 
hvor det er smartest for os. Hvis det er i Storbritannien eller Brasilien, 
så rykker vi dertil. Vi har en mission, som vi brænder for. Hvis der er 
noget lovgivning, som gør, at vi ikke kan komme videre, rykker vi til et 
andet land«, siger han. 
</p><h3>
Borgmester vil tillade nogle erhverv i boligområder
</h3><p>
Kulturborgmester Carl Christian Ebbesen er opmærksom på, at der kan være 
barrierer, der står i vejen for kreative virksomheder i Københavns Kommune. 
</p><p class=" bl-elem">
»København er en kommune med mange regler og procedurer, der skal overholdes, 
og hvis vi kan se, at det giver flere arbejdspladser at fjerne nogle af dem, 
må vi jo se, om vi ikke kan gøre det. For eksempel er der regler om, at man 
ikke må have en industrivirksomhed i et boligområde - men den regel behøver 
ikke gælde en virksomhed, der laver computerspil eller designer tøj, for de 
larmer jo ikke«. 
</p>	
</div>

</div></body></html>
