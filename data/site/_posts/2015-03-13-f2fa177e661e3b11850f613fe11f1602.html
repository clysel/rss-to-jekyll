---
layout:     post
title: 	    "Brevkassen: Sådan undgår du at blive 'låst' til dit boliglån"
post_author:	    
post_date:	    Fri, 13 Mar 2015 19:00:55 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2582732/brevkassen-saadan-undgaar-du-at-blive-laast-til-dit-boliglaan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Privatøkonomisk brevkasse</h4>
<div class="fakta-body" data-buildingblock="embedded_factboxlink">
<p>
Fem eksperter besvarer læsernes spørgsmål om privatøkonomi. Send dit spørgsmål 
til erhverv@pol.dk 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Lone_Brandenborg_91_914933v.jpg" alt="" border="0"/><span class="caption"><span class="f-img-caption">familieadvokaten. 
</span>Lone Brandenborg, formand i Danske Familieadvokater. Driver Advokatfirmaet Kahlke. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Las_Olsen_910226a_914936v.jpg" alt="" border="0"/><span class="caption"><span class="f-img-caption">privatøkonom. 
</span>Las Olsen, privatøkonom i Danske Bank. Uddannet økonom.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Anne_Lehmann-Erichs_914940v.jpg" alt="" border="0"/><span class="caption"><span class="f-img-caption">forbrugerøkonom. 
</span>Ann Lehmann-Erichsen, forbrugerøkonom i Nordea. Uddannet jurist.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Johan_Juul_Jensen___914937v.jpg" alt="" border="0"/><span class="caption"><span class="f-img-caption">Privatøkonom. 
</span>Johan Juul-Jensen, privatøkonom i Nykredit. Uddannet økonom.</span></span></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Hans_Peter_Christen_914938v.jpg" alt="" border="0"/><span class="caption"><span class="f-img-caption">Rådgiver. 
</span>Hans Peter Christensen, direktør i Uvildige.dk. HD i finansiel rådgivning.</span></span></p>
</div>
</div><p>
Når ændringer i renten får realkreditinstitutterne til at åbne nye 
obligationslån (lånserier), sådan som vi har set det de seneste måneder, 
bliver der ofte snakket om risikoen for indlåsning. Indlåsning betyder, at 
der er risiko for, at kursen på lånet holdes kunstigt høj, og at man som 
låntager derfor ikke kan udnytte kursfald optimalt. 
</p><p>
Risikoen er størst, hvis obligationsserien er lille, og der derfor kun er få 
investorer bag. Så kan investorerne diktere priserne og sætte de almindelige 
markedsvilkår ud af kraft. Lidt som når for eksempel OPEC-landene (i hvert 
fald tidligere) har været i stand til at kontrollere prisen på olie. Det 
betyder i praksis, at man som låntager risikerer at betale for høj pris/kurs 
for at indfri sit lån før tid. 
</p><h3>
Regningen til boligejerne kan være stor 
</h3><p>
Hvis obligationskursen falder, kan en låntager med et fastforrentet lån 
udnytte kursfaldet ved at konvertere sit lån og reducere restgælden. Optager 
man et lån til kurs 100, som efterfølgende falder til kurs 90, kan man med 
et pennestrøg skære 10 procent af restgælden, svarende til 100.000 kroner 
for et lån på 1 million kroner. 
</p><p>
Er obligationsserien domineret af få investorer, er der risiko for, at kursen 
i eksemplet herover kun falder til 91, selvom den burde være faldet til 90. 
Det sker, hvis investorerne holder kursen kunstigt oppe ved ikke at sælge. I 
eksemplet vil det betyde, at låntager 'blot' kan skære 90.000 kroner af sin 
restgæld og således gå glip af en gevinst på 10.000 kroner. 
</p><h3>
Investorerne bestemmer 
</h3><p>
Teoretisk set kan en dominerende investor helt undlade at sælge sine 
obligationer for at holde prisen på et urealistisk højt niveau, men det vil 
koste ham et tabt afkast, da kursfaldet er udtryk for stigende renter og 
dermed højere afkast at hente andre steder. Det sætter en naturlig grænse 
for, hvor stædig investor vil være med hensyn til at sætte sine obligationer 
til salg. 
</p><p>
Indlåsning er og vil altid være en risiko, når en ny obligationsserie åbner, 
og man endnu ikke ved, om serien bliver stor eller lille. Men det er næppe 
noget ragnarok-scenarie, der venter låntager, og faktisk findes der kun 
nogle få eksempler på indlåsning i realkredittens lange historie. 
</p><h3>
Risikoen er aktuel 
</h3><p>
Men netop nu er indlåsningsbekymringen igen aktuel. Der blev for en måneds tid 
siden åbnet for fastforrentede 1,5-procentslån, da renterne i starten af 
februar styrtdykkede i forbindelse med Nationalbankens kamp for kronen, der 
blandt andet resulterede i en række rentenedsættelser. 
</p><p class=" bl-elem">
Men kort efter at lånet åbnede, begyndte renterne at stige igen, og dermed er 
obligationsserien indtil videre ikke blevet så stor, at man kan udelukke 
risikoen for indlåsning. Det er dog i den forbindelse vigtigt at 
understrege, at indlåsning kun er et problem, hvis man skal ud af sit lån 
før tid. 
</p>	
</div>
</div></body></html>
