---
layout:     post
title: 	    "Velfærd er blevet danske arkitekters internationale slagnummer"
post_author:	    
post_date:	    Mon, 06 Apr 2015 12:12:16 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2615118/velfaerd-er-blevet-danske-arkitekters-internationale-slagnummer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alene modstandernes navne fik det til at gibbe i tegnestuens ansatte. 
</p><p>
Zaha Hadid, Norman Foster og en stribe af arkitekturens øvrige superstjerner 
havde meldt sig med spektakulære bud på den tyske sportstøjsgigant Adidas’ 
nye flagskibsbyggeri i Bayern. 
</p><p class="art-ext article-box">

</p><p/><p>
»Det skal være det hus, hvor stjernerne inviteres ind, men også der hvor alle 
de ansatte spiser og et mødested til konferencer. Vi tænkte jo bare, hvorfor 
fanden har de valgt os? Men så vandt vi sgu’ konkurrencen, og det kan vi 
selvfølgelig mærke som tegnestue i dag. Det betyder noget at få sådan et 
internationalt gennembrud«, siger Dan Stubbergaard, grundlægger af Cobe 
Architects. 
</p><div class="art-quote article-box">
<p class="quote"/>
<blockquote>
<p class="quote-txt">
De har haft store offentlige kunder, som har krævet meget af dem. Det er et 
godt udgangspunkt for salg.
</p>
<p class="sender">
Kristoffer Lindhardt Weiss. 
</p>
</blockquote>
</div><p/><p>
Hvor stjernearkitekternes forslag »konkurrerede om at råbe højest«, havde Cobe 
valgt en ganske anden vej mod Adidas-ledelsens gunst.<b/></p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2602305/arkitekter-skal-taenke-business-og-fremtid/">Arkitekter skal tænke business 
og fremtid</a></p><p>
»Vi brugte lang tid på at finde ud af, hvem brugerne var - de sportsstjerner, 
almindelige ansatte og kunder, som Adidas selv kalder for ’familien’. Her 
blev det klart for os, at ideen måtte være, at alle skulle være lige i 
huset. Så vi lavede bare et stort tag, som alt kunne flyde rundt under. Så 
man kan sidde som ansat efter at have vasket gulvet og spise frokost ved 
siden af Messi, når han har været inde og prøve nogle nye fodboldstøvler. 
Det, tror jeg, var afgørende«. 
</p><h3>
»Den der skandinaviske velfærdsvinkel«
</h3><p>
Siden stiftelsen med tre ansatte i 2006 er arkitektvirksomheden vokset som få 
i den danske branche. I dag sidder der 70 fastansatte i de åbne lokaler på 
Papirøen i Københavns havn, hvor Dan Stubbergaard opgør årsagerne til, at 
Adidas valgte Cobe over Hadid. 
</p><p>
»Adidas siger, at de kunne de se sig selv i huset, fordi hele firmaets 
historie handler om, at form følger funktion. De tre striber blev jo til, da 
Adi Dassler fandt ud af en måde at forstærke en sko på. Og så hæftede de sig 
ved, at det var et åbent, transparent og meget socialt rum, vi lavede. Det 
er noget med den der skandinaviske velfærdsvinkel, vi har. Huset reflekterer 
i deres øjne noget meget moderne for en stor virksomhed«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2606588/arkitekter-konkurrencer-koster-paa-bundlinjen/">Arkitekter: Konkurrencer 
koster på bundlinjen</a></p><p>
Og det er ikke tilfældigt, hvis den brugerfokuserede og sociale tilgang blev 
udslagsgivende, skal man tro forfatter og arkitekturkonsulent Kristoffer 
Lindhardt Weiss, der selv har en fortid som partner i tegnestuen Effekt. For 
den danske arkitektbranche har over tid forfinet evnen til at bygge 
velfærdsbyggerier. Det viser en stribe af landets store tegnestuers aktuelle 
internationale succes, mener han. 
</p><p>
»De store har specialiseret sig i mange af de større velfærdsopgaver som 
sygehuse, rådhuse og andre offentlige opgaver herhjemme og har nu formået at 
løfte den portefølje ud i verden. Schmidt Hammer Lassen er jo et meget godt 
eksempel med deres store projekt med krigsforbryderdomstolen i Haag. Evnen 
til at løse den slags opgaver er jo bygget op over 30 år herhjemme«, siger 
han. 
</p><h3>
En form for humanisme 
</h3><p>
Hos C.F. Møller bekræfter partner Julian Weyer, at erfaringerne med at bygge 
for den offentlige sektor i Danmark er kommet branchen til gode i udlandet. 
</p><p>
»Når vi står i konkurrencerne, vil vi være sikre på at kunne tilføre noget, 
som ikke alle har. Der vil det typisk hedde undervisning, universiteter, 
sygehus- og kulturbyggerier. Det er nogle af de områder, hvor vi mener at 
kunne gøre en forskel. Så det er det, vi først kigger efter«, siger Julian 
Weyer. 
</p><div class="art-quote article-box">
<p class="quote"/>
<blockquote>
<p class="quote-txt">
Så man kan sidde som ansat efter at have vasket gulvet og spise frokost ved 
siden af Messi, når han har været inde og prøve nogle nye fodboldstøvler.
</p>
<p class="sender">
Dan Stubbergaard 
</p>
</blockquote>
</div><p>
Det er en metodisk interesse for byggeriernes brugere, som har fået værdi i 
udlandet, mener Kristoffer Lindhardt Weiss. </p><p>
»Man kan kalde det et menneskeligt touch. Nogen vil endda kalde det en form 
for humanisme, og det er en del af Dna’et i både den nye og den gamle 
generation. At det kommer forskelligt til udtryk er et lidt ligegyldigt 
spørgsmål om stil. De har alle sammen det, man i management-sprog kalder et 
’ unique selling point’. De har haft store offentlige kunder, som har krævet 
meget af dem. Det er et godt udgangspunkt for salg«, siger han. 
</p><h3>
Ikke forskel på offentligt og privat 
</h3><p>
Ikke mindre end 8 ud af Henning Larsen Architects 10 seneste opgaver i 
udlandet er da også velfærdsbyggerier fordelt på blandt andet 
undervisningsinstitutioner i Norge, Sverige og Tyskland, hvor et nyt 
delstatsparlament i Stuttgart også kan føjes til listen. Hvert andet af 
Schmidt Hammer Lassen Architects’ seneste 10 udenlandske projekter er 
offentlige, og virksomheden oplever en stigende international efterspørgsel 
på »arkitektur, som kan facilitere et godt liv«, fortæller stifter Bjarne 
Hammer. 
</p><div class="art-quote article-box">
<p class="quote"/>
<blockquote>
<p class="quote-txt">
Vores afsæt er ens, uanset om bygherren er en offentlig instans eller privat, 
for den moderne bygherre efterspørger disse værdier.
</p>
<p class="sender">
Bjarne Hammer 
</p>
</blockquote>
</div><p>
»Vi taler om mennesker, før vi taler om bygninger. Uanset om det er en 
arbejdsplads, en beboelse, et kulturhus, et læringsmiljø eller en bydannelse 
– vores afsæt er ens, uanset om bygherren er en offentlig instans eller 
privat, for den moderne bygherre efterspørger disse værdier«, siger han. 
</p><p>
Og det er evnen til at skabe sociale rum snarere end om bygherren er offentlig 
eller privat, der gør forskellen, når interessen for dansk arkitektur vokser 
i udlandet, lyder det således fra flere af de store selskabers topfigurer. 
Adidas-bygningen i Herzogenaurach understreger pointen, mener Dan 
Stubbergaard: 
</p><p>
»Den er jo også et stykke velfærdsarkitektur, som den eneste offentlige 
tilgængelige bygning, hvor firmaet inviterer verden indenfor i det ellers 
hermetisk lukkede sted med alle designhemmelighederne«. 
</p><h3>
Succes smitter ikke nok af på indtægter 
</h3><p>
Selv om flere af de store virksomheder de senere år har oprettet tegnestuer i 
udlandet, kniber det flere steder med at levere klokkeklare resultater på 
bundlinjen. 
</p><p>
De seneste eksporttal fra 2013 viste endda et pænt dyk, som brancheforeningen 
Danske Ark forklarede som »midlertidigt« på grund af flere afsluttede 
projekter. De største virksomheder melder i dag om international opgang. Der 
er dog grundlæggende problemer i branchen med at oversætte både den 
udenlandske og hjemlige interesse til solide overskud, anerkender Cobes 
grundlægger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2094733/seph-fra-kina-vil-skabe-job-til-danske-arkitekter/">Seph fra Kina vil skabe job 
til danske arkitekter</a></p><p>
Virksomheden har i flere år selv levet højt på især byplanen for Københavns 
udbygning af Nordhavnen som en stabil hovedstrøm i firmaets vækst. Men når 
en sådan gylden opgave er overstået, skal der både i Danmark og i udlandet 
kunne tjenes flere penge på hvert byggeri, erkender Dan Stubbergaard. 
</p><p>
»Som dansk branche har vi en stor udfordring med at være meget mere 
evidensbaserede. Vi skaber en merværdi, som både kan tælles i antal 
besøgende, kroner og ører, øget kvalitet, bedre drift, langtidsholdbarhed og 
glade mennesker. Derfor skal vi også kunne sætte vores egen værdi højere, 
for vi har et kæmpe ansvar og bygger for milliarder af kroner. Det afspejles 
bare ikke i vores indtægter«. 
</p><p><i class=" bl-elem">Er det ikke jeres egen fejl? </i></p><p class=" bl-elem">
»Det er nok hele vores branches fejl. Vi har været for højt oppe i det berømte 
elfenbenstårn og ikke formået at italesætte værdien af arkitekturen. Hvad 
angår omtale, avisartikler i udenlandske blade og gæster til København går 
det jo godt, men men hvis ikke vi bliver dygtigere til at tjene penge, så 
overlever vi ikke på sigt, og så bliver arkitekturen dårligere«, siger Dan 
Stubbergaard. 
</p>	
</div>

</div></body></html>
