---
layout:     post
title: 	    "Opdatér nu: Microsoft lukker for falsk Live-certifikat"
post_author:	    Christian Loiborg
post_date:	    Tue, 17 Mar 2015 13:50:41 +0000
post_site:	    www.version2.dk 
post_link:	    http://www.version2.dk/artikel/opdater-nu-microsoft-lukker-falsk-live-certifikat-104661?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det er lykkedes hackere at få adgang til en administratorkonto på domænet live.fi, der bruges af Microsofts finske Live-afdeling. Herefter har de kriminelle fået tillusket sig et SSL-certifikat, som kan udnyttes til at udføre phishing- og man-in-the-middle-angreb med.</p>

<p>Det skriver <a href="https://technet.microsoft.com/da-dk/library/security/3046310">Microsoft</a>, der har frigivet en opdatering til en række styresystemer. Microsoft anbefaler at alle med en Windows-enhed opdaterer systemet.</p>

<p>For Windows 8, 8.1, RT, RT 8.1, Server 2012, Server 2012 R2, Phone 8 og Phone 8.1 understøttes automatisk tilbagekaldelse af ugyldige certifikater, og brugere af disse systemer skal altså ikke foretage sig noget.</p>

<p>For dem, der bruger Windows Vista, 7, Server 2008 eller Server 2008 R2 skal brugere, der bruger den automatiske opdateringsfunktion til tilbagekaldelse af certifikater heller ikke foretage sig noget.</p>

<p>Alle andre Windows-brugere skal følge instruktionerne fra  <a href="https://technet.microsoft.com/da-dk/library/security/3046310">Microsoft</a>, lyder det fra virksomheden.</p>

<p>Certifikatet er udsted af virksomheden Comodo. Microsoft oplyser, at certifikatet ikke kan bruges til at udstede andre certifikater, underskrive kode eller udgive sig for at være andre domæner end live.fi.</p>
  </section></div></body></html>
