---
layout:     post
title: 	    "Kommentar: Kvinderne løb med de nordiske litteraturnomineringer"
post_author:	    
post_date:	    Thu, 19 Feb 2015 11:06:01 +0100
post_site:	    politiken.dk 
post_link:	    http://politiken.dk/kultur/ECE2553695/kommentar-kvinderne-loeb-med-de-nordiske-litteraturnomineringer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kvinderne sidder tungt på indstillingerne til nordisk råds litteraturpris. Det 
danske rigsfællesskab, Danmark, Færøerne og Grønland, har udelukkende 
udpeget kvindelige forfattere. Af de 14 indstillede nordiske forfattere er 
otte kvinder og seks mænd. 
</p><p>
Og selvom det er et bredt felt af emner og udtryksformer, man finder i de 
indstillede bøger, er det påfaldende så markant fortællinger om kvinder og 
kvindelighed slår igennem i årets nordiske prisfelt, som er et af de 
stærkeste, der længe er set. 
</p><div class="art-fakta article-box">
<h4 class="">
Nordisk Råds Litteraturpris</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Prisen blev indstiftet 1962 af Nordisk Råd, og den uddeles hvert år for et 
litterært værk fra et af de nordiske sprogområder.</li><li>Nordisk Råds Litteraturpris har til formål at øge interessen for nabolandenes 
litteratur og sprog samt at gavne det nordiske kulturfællesskab.</li><li>Kun værker, som er udgivet første gang inden for de sidste to år, kan 
nomineres. Siden 1995 har prisen været på 350.000 danske kroner.</li><li class=" bl-elem">Vinderen vælges af Bedømmelseskomitéen for Nordisk Råds litteraturpris og 
offentliggøres under Nordisk Råds Prisuddeling 27. oktober i Reykjavik.</li></ul></div>
</div><p>
Man kan ærgre sig over, at Pia Juuls hyggelige onkeldigte i ’Avuncular’ løb 
med en af de danske indstillinger, når nu Theis Ørntoft med sine ’Digte 
2014’, har begået et økokritisk anfægtet poetisk mesterværk, som i den grad 
fortjener international opmærksomhed, men som helhed rammer udvalget af ny 
nordisk litteratur fint ind i sin tid. Og norske John Fosse er min 
storfavorit. </p><p><b class="ext-link">LÆS NYHED </b><a class="embeddedlink" href="http://politiken.dk/kultur/boger/ECE2553702/helle-helle-og-pia-juul-er-nomineret-til-nordisk-raads-litteraturpris/">Helle Helle og Pia Juul nomineret 
til Nordisk Råds litteraturpris</a></p><h3>
Kvindeliv i lufthavne og udhuse 
</h3><p>
Vor egen Helle, som var indstillet til Nordisk Råds Litteraturpris for ’Ned 
til hundene’ i 2008, har også skrevet en meget feminin bog om kvinder. Den 
spæde handling i ’Hvis det er’ udspiller sig godt nok mellem en mand og en 
kvinde, men manden er bogstaveligt talt usynlig, og den intense 
kortfortælling har mest tyngde i beskrivelsen af et omtumlet kvindeliv af 
den slags, Helle Helle har gjort det til sit særlige speciale at fremskrive. 
</p><p>
Helt anderledes svæv og bredde er der i finske Hannu Raittilas ’Terminali’. To 
unge piger, der elsker at opholde sig i Helsinkis lufthavn på grund af de 
spædende tilfældige møder, man kan komme ud for, tager et fly til New York 
11. september 2001. Romanen, der rummer et spændende plot og foregår mange 
steder i verden, handler om, hvad globaliseringen gør ved os og peger på, at 
muligheden for autentiske møder mellem mennesker ikke er blevet større af 
alt det rejseri og smart informationsteknologi. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2522334/helle-helle-jeg-havde-ikke-flere-ord-for-hvordan-traekroner-kan-suse-og-bruse/">Helle Helle: »Jeg havde ikke 
flere ord for, hvordan trækroner kan suse og bruse«</a></p><p>
’Bare et menneske’ af norske Kristine Næss rummer dybtgående psykologiske 
portrætter af kvindeliv før og nu. Omdrejningspunkt er 52-årige Bea Britt. 
Hun er mor til Anita og Tuva, og kæmper med at placere og håndtere den 
negative følelsesmæssige arv, hun har fået med sig bl.a. fra sin farmor. 
</p><p>
Færørske Solrun Michelsen beretter i sin romandebut om en række 
kvindeskikkelser, der hver især gennemgår megen lidelse. En af dem er Pigen, 
der holdes indespærret i udhuset. Som voksen bliver det hendes hobby at 
bedrive psykisk terror mod sine kærester. 
</p><p><b>Grønland er ikke længere usynlig</b></p><p>
’Minkriket’, der er skrevet af Karin Erlandsson fra Åland, er en 
familiekrønike, som beretter om en hårdt arbejdende pelsfarmerfamilie, hvor 
den ene dag går som den anden. Da ægteskabet knager nøjes Lars-Mikael og 
Kristina med at rulle væk fra hinanden i vandsengen og holde op med at tale 
til hinanden. Her er ingen middelklasse-intellektualisme eller ætsende ond 
kønsretorik, blot tavshed. 
</p><div class="art-fakta article-box">
<h4 class="">
Nominerede</h4>
<div class="fakta-body" data-buildingblock="embedded_factboxlink">
<p><b>Danmark</b></p><p>
Pia Juul Avuncular. Onkelagtige tekster Digtsamling, Tiderne Skifter, 2014
</p><p>
Helle Helle Hvis det er Roman, Samleren, 2014
</p><p><b>Det samiske sprogområde</b></p><p>
Niillas Holmberg amas amas amasmuvvat Digtsamling, DAT, 2013
</p><p><b>Finland</b></p><p>
Peter Sandström Transparente Blanche Roman, Schildts &amp; Söderströms, 2014
</p><p>
Hannu Raittila Terminaali (Terminal) Roman, Siltala, 2013
</p><p><b>Færøerne
</b></p><p>
Sólrún Michelsen Hinumegin er mars (På den anden side er marts, Dansk 
oversættelse af Kirsten Brix) Roman, Mentunargrunnur Studentafelagsins, 2013
</p><p><b>Grønland
</b></p><p>
Niviaq Korneliussen HOMO sapienne Roman, Milik, 2014
</p><p><b>Island
</b></p><p>
Jón Kalman Stefánsson Fiskarnir hafa enga fætur (Fiskarna skal simma vidare) 
Roman, Bjartur, 2013
</p><p>
Þorsteinn frá Hamri Skessukatlar (Jättegrytor) Digte, Mál og menning, 2013
</p><p><b>Norge
</b></p><p>
Kristine Næss Bare et menneske Roman, Oktober, 2014
</p><p>
Jon Fosse Trilogien: Andvake. Olavs draumar. Kveldsvævd Roman, Samlaget, 2014
</p><p><b>Sverige
</b></p><p>
Therese Bohman Den andra kvinnan Roman, Norstedts, 2014
</p><p>
Bruno K. Öijer Och natten viskade Annabel Lee Digtsamling, Wahlström &amp; 
Widstrand, 2014
</p><p><b>Åland
</b></p><p class=" bl-elem">
Karin Erlandsson Minkriket Roman, Schildts &amp; Söderströms, 2014
</p>
</div>
</div><p>
Også Norges verdensnavn John Fosse skriver om kvinder og kærlighed i sin store 
trilogi ’Andvake’. ’Olavs draumar’ og Kveldsvævd’. Den handler om 
spillemanden Asle og hans kæreste Alida, som i kampen for kærligheden, 
kommer til at forbryde sig mod det allerhelligste: et andet menneskes liv. 
Norge, der sidst modtog den fornemme nordiske litteraturpris i 2012, har en 
stærk kandidat i Fosse. </p><p>
I grønlandske Niviaq Korneliussens rasende og rørende debutroman ’Homo 
Sapienne’ drejer det sig om at erobre sin seksualitet, og et af romanens 
smukkeste afsnit handler om Sarah, den aften hendes krop fortæller hende, at 
hun er lesbisk og hun nærmest suges over mod de knitrende øjne, der lyser 
mod hende. Med Korneliussen er grønlandsk litteratur ikke længere usynlig. 
Hun måtte gerne starte en lavine og er allerede selv i gang med at uddanne 
nye kuld af forfattere. 
</p><p>
Svenske Therese Bohman har skrevet feltets mest komplekse roman om, hvad 
kvindelighed kan være. Jegfortælleren i ’Den andra kvinnan’ arbejder i en 
restaurant på et sygehus, og opfatter sig som en forfatter i eksil fra sig 
selv. Hun har gået på universitetet men føler sig fremmedgjort over for den 
akademisk prægede feminisme. Hvad stiller man som moderne belæst kvinde 
f.eks. op, når man pludselig bliver forelsket i en ældre overlæge og 
faderfigur, som kan levere det man dybest set længes efter: intellektuel 
jævnbyrdighed, tryghed og begær? 
</p><h3>
Og så er der mændene... 
</h3><p>
Feltet rummer heldigvis også digte og romaner, som er optaget af manderollen. 
Det gælder i udpræget grad finske Peter Sandströms ’Transparente Blanche’, 
som er beslægtet med sidste års vinder, Kjeld Westös formidable 
’Luftspejling 38’. Sandström er optaget af maskulinitet og faderrolle. Hvad 
stiller en midaldrende (finlandsksvensk) mand op med sit liv, når der ikke 
længere er brug for ham som opdragende far, og han selv er blevet opdraget 
til at være helt i både krig og arbejdsliv? 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2475009/litteraturredaktoeren-anbefaler-10-gode-titler-fra-aarets-hoest/">Litteraturredaktøren 
anbefaler: 10 gode titler fra årets høst</a></p><p>
Og selvom der klinger et kvindenavn (kendt fra Edgar Allan Poes digt) i titlen 
på svenske Bruno K. Öijers digtsamling ’Och natten viskade Annabel Lee’, er 
den heller ikke optaget af det stærke køn, men kredser i stedet om savn på 
den højstemte og i Sverige højt elskede facon, som Öijer, der næsten går for 
at være rockstjerne på grund af sine karismatiske oplæsninger, har gjort til 
sin egen. 
</p><p class=" bl-elem">
Der var engang for ikke så længe siden, hvor Nordisk råd på grund af 
forsigtighed og konservatisme i indstillingerne blev kaldt oldnordisk råd. 
Det prædikat er heldigvis forældet. 
</p>	
</div>
</div></body></html>
