---
layout:     post
title: 	    "NSA-aflytninger i Tyskland blev dyrt for danske it-iværksættere"
post_author:	    Elías Christian Lundström
post_date:	    Fri, 06 Mar 2015 05:29:39 +0000
post_site:	    www.version2.dk 
post_link:	    http://www.version2.dk/artikel/nsa-aflytninger-i-tyskland-tvang-it-ivaerksaettere-til-traeffe-dyr-beslutning-86199?utm_medium=feed&utm_source=version2.dk&utm_campaign=it_nyheder
---
<html><body><div><article id="node-article-86199" class="node article published promoted not-sticky full-view author-245727 odd clearfix"><header><section class="top-features clearfix">
                      
          </section><h1 class="node-title">NSA-aflytninger i Tyskland blev dyrt for danske it-iværksættere</h1>
          
    <section class="teaser"><p>Danske Churchdesk måtte droppe amerikanske Amazon som cloud-udbyder og vælge en dyr europæisk løsning for at genvinde tyskernes tillid efter NSA-aflytningerne af Angela Merkel.</p>
    </section><section class="byline"><span class="author links-list">Af <a href="mailto:ecl@ing.dk">Elías Christian Lundström</a></span>
      <span>  <a href="https://twitter.com/TekkyViking" class="twitter-follow-button" data-show-count="false">
      Følg @TekkyViking</a>&amp;nbsp</span>      <span class="published">Fredag, 6. marts 2015 - 6:29</span>
    </section></header><section class="body"><p><section class="video plugin"/></p>



<p/></section><p>Umiddelbart skulle man ikke tro, at der var den store sammenhæng mellem den amerikanske efterretningstjeneste NSA’s pilfingrede tilbøjeligheder og nogle danske it-iværksættere, som laver cloud-baserede administrationssystemer til kirker.</p>

<p>Det ville der sandsynligvis heller ikke have været, hvis bare Churchdesk havde holdt sig inden for Danmarks grænser.</p>

<p>»I Danmark er holdningen typisk den, at ‘det går nok’. Der er sjældent nogle danske kunder, der spørger ind til vores datasikkerhed,« siger stifteren og direktøren for Churchdesk, Christian Steffensen, til Version2.</p>

<p>Men Churchdesk holdt sig ikke på dansk grund. Med en Amazon cloud-løsning i Irland i baghånden begav de danske it-iværksættere sig i 2013 syd for grænsen for at erobre det tyske marked.</p>

<p>I starten gik det fint, et par kirker tilmeldte sig iværksætternes løsning, men så ramte NSA-skandalen, hvor det kom frem, at den amerikanske efterretningstjeneste havde aflyttet europæiske ledere, heriblandt den tyske forbundskansler, Angela Merkel. Og på et øjeblik var tilliden til alt amerikansk forsvundet:</p>

<p>»Vores kunder lukkede fuldstændigt ned,« siger Christian Steffensen og fortsætter:</p>

<p>»Begreber som USA og cloud begyndte at komme i medierne og få negativ omtalte. Der mærkede vi et skift i, hvad kunderne spurgte ind til.«</p>



<p>Selvom Amazons datacenter ligger i Irland, så er det stadig ejet af en amerikansk koncern, og derfor blev kunderne bekymrede for, om den amerikanske efterretningstjeneste kunne få udleveret deres data.</p>

<p>I løbet af kort tid var der ingen, der ville købe danskernes løsning, og i Hamborg begyndte kirkerne at sende en email rundt til hinanden, der advarede mod Churchdesk.</p>

<p>»De bruger en amerikansk ejet cloud-løsning,« stod der blandt andet i emailen.</p>

<h3>Måtte skifte til dobbelt så dyr cloud-udbyder</h3>

<p>De danske it-iværksættere havde kunhalvandet år på bagen og nogle få mio. kr. på bankkontoen, da det tyske salgsstop ramte dem.</p>

<p>»Det var ret svært at få det til at lykkes. Tyskerne var ret konservative og ikke særlig pragmatiske,« siger Christian Steffensen og fortsætter:</p>

<p>»Noget af det var velbegrundet, men noget blev også til direkte teknologiforskrækkelse - især blandt kirkerne.«</p>



<p>Kirkerne krævede blandt andet en uafhængig certificering for at vide sig sikre på, at deres data blev opbevaret sikkert. Og det blev en dyr affære for iværksætterne, der også endte med at blive voldsomt forsinkede, før de kunne sætte gang i salget igen.</p>

<p>Certificeringen vurderede blandt andet alle de juridiske og tekniske forhold hos Churchdesk og endte med at koste iværksætterne op mod en halv mio. kr. Auditørerne kiggede samtidig på alle virksomhedens kontrakter med leverandørerne, og her fik Amazons cloud-løsning de røde lamper til at lyse.</p>

<p>For at overholde TÜV-certificeringen måtte Churchdesk skifte til en europæisk cloud-udbyder, lød det. Og igen måtte iværksætterne punge ud fra den slunkne kasse og købe sig til en cloud-løsning fra tyske T-Systems.</p>

<p>»Det var dobbelt så dyrt som Amazon og en del mere besværligt at bruge. Men til gengæld er alt det juridiske i orden,« siger Christian Steffensen og forklarer:</p>

<p>»Vi er en virksomhed, der skal vækste, så kunderne kan ikke stille spørgsmålstegn ved, om data er sikre, eller om systemerne ikke virker.«</p>

<p>Det er Amazon, Microsoft, IBM og Google, der er blandt de største udbydere af infrastruktur til cloud-tjenester i verden, og dermed ligger størstedelen af data i cloud også i amerikansk-ejede hænder.</p>

<p>Størrelsen gør det blandt andet muligt at levere billigere løsninger end mindre udbydere som T-Systems. Alligevel har stifteren af Churchdesk ikke fortrudt skiftet:</p>

<p>»Jeg er kun glad for, at vi fik gjort det. Certificeringen fik kunderne til at komme tilbage,« siger Christian Steffensen og uddyber:</p>

<p>»Når vi kommer proaktivt og siger, at vi tager datasikkerhed alvorligt, og at vi derfor har lavet en vurdering af vores juridiske og tekniske forhold, så giver det meget troværdighed.«</p>

<h3>En forkærlighed for »usexede nicher«</h3>

<p><section class="video plugin"/></p>



<p/>

<p>Den 27-årige iværksætter fik oprindeligt idéen til en it-løsning til kirkerne fra sin mor, der er præst.</p>

<p>Ofte måtte han høre på, hvor frustrerende det var at drive en kirke.</p>

<p>»Jeg undrede mig over, at det skulle være så besværligt. Hendes arbejde som helt almindelig præst var ret kompliceret fordi, der ikke var nogle digitale værktøjer, der hjalp hende,« siger Christian Steffensen.</p>

<p>Når hun eksempelvis ville afholde et arrangement i kirken, måtte hun skrive brevene i hånden og sende dem ud til medlemmerne. Og hun havde svært ved at finde ud af, hvor stor interesse der var, før de forskellige koncerter, gudstjenester og andre arrangementer i kirken.</p>

<p>»Det betød, at meget tid og arbejde blev brugt på ting, som hun ikke burde bruge tid på,« siger Christian Steffensen, der også selv er religiøs og har et alter stående på kontoret.</p>

<p>Alteret er dog ikke til den traditionelle form for prædiken, men er i stedet blevet bygget om til en DJ-pult, som bliver taget i brug, når der skal festes på kontoret.</p>

<p>Og det med at se på kirken gennem nogle andre briller, var det, der skulle til for, at brikkerne faldt på plads for it-iværksætteren.</p>

<p>»Vi ser faktisk på kirken som et eventbureau, som afholder arrangementer og hvor alting bare skal spille. Der er mange mennesker inde over til vielser, bisættelser, koreftermiddage osv., og det må ikke gå galt,« siger Christian Steffensen.</p>

<p>I sine yngre dage sad han og programmerede på små hobbyprojekter som blandt andet en side om akvariefisk.</p>

<p>»Jeg har ofte faldet for sådan nogle usexede nicher,« siger kirke-iværksætteren.</p>

<p>Ikke desto mindre kunne han bruge sin erfaring med at udvikle blandt andet akvariesiden til at lave en enkel it-løsning til sin mors kirke. Løsningen hjalp hende med al det administrative arbejde og især kontakten med medlemmerne.</p>

<p>Der gik ikke lang tid før andre kirker hørte om projektet og gerne ville hægte sig på. I dag bruger omkring 700 danske kirker Churchdesk, der tidligere hed Kirkeweb, hvilket svarer til omkring en tredjedel af alle landets kirker.</p>

<p>De fleste af dem kæmper med faldende interesse fra resten af samfundet.</p>

<p>»Vi møder ofte kirker, som på mange måder har givet lidt op. Det er rigtigt fedt at se, når de indser, at det er relativt let at gøre noget ved det. Der bor mange mennesker omkring kirken, og hvis de kommer i kontakt med kirken på en ny måde, så bliver de også interesserede i den,« siger Christian Steffensen.</p>

<p><em><a href="http://www.version2.dk/fokus/startup-land">Startup-land</a>: Version2 stiller hver uge skarpt på de mest spændende danske it-iværksættere og fortæller historien om deres sejre og nederlag. Synes du, vi mangler nogen? Så skriv til ecl@version2.dk.</em></p>
  

  
      <section class="related_articles"><h4>Læs også</h4>
      </section><aside class="article-tools"><section class="social-tools"><a class="addthis_button_email">
      Send    </a>

    
    <a href="https://twitter.com/share" class="twitter-share-button" data-count="horizontal" data-via="version2dk" data-counturl="http://www.version2.dk/artikel/nsa-aflytninger-i-tyskland-tvang-it-ivaerksaettere-til-traeffe-dyr-beslutning-86199" data-url="http://v2.dk/86199">Tweet</a><p id="fb-root"/>
    <p class="fb-like" data-send="false" data-layout="button_count" data-width="45" data-show-faces="false" data-action="recommend"/>

    
    
    <p class="g-plusone" data-size="medium"/>

    
    <p class="share-linkedin">
      </p>

  </section><section class="print"><a class="addthis_button_print">Udskriv</a>
    <span class="print-ad">
      
      </span>
  </section></aside><aside class="region above-comments">
    </aside>
</article></div></body></html>
