---
layout:     post
title: 	    "Fernando Alonso erindrer tung styring før ulykke"
post_author:	    
post_date:	    Mon, 23 Mar 2015 16:06:21 +0100
post_site:	    politiken.dk 
post_link:	    http://politiken.dk/sport/formel1/ECE2600967/fernando-alonso-erindrer-tung-styring-foer-ulykke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fernando Alonsos ulykke 22. februar på Circuit de Catalunya i forbindelse med 
en af præssæsonens formel 1-testkørsler er endnu langt fra opklaret, men i 
forbindelse med sin genoptræning i McLarens hovedkvarter i Woking, har 
spanieren nu genkaldt sig øjeblikket, før han kørte af banen og kolliderede 
med en betonmur. 
</p><p>
Ifølge en pressemeddelelse fra McLaren husker Fernando Alonso, at bilen i 
øjeblikket inden afkørslen blev meget tung at styre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2599272/alonsos-helbred-skal-granskes-til-mindste-detalje/">Alonsos helbred skal granskes 
til mindste detalje</a></p><p>
Fernando Alonso arbejdede i McLarens avancerede simulator for at komme ajour 
med de opdateringer, holdets MP30-4-racer har fået foretaget siden ulykken, 
og i den forbindelse gennemgik han sammen med sine ingeniører de data fra 
ulykken, der er til rådighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2566911/fernando-alonso-vi-ses-paa-banen-meget-snart/">Fernando Alonso: Vi ses på 
banen meget snart</a></p><p>
Intet i det omfattende materiale giver nogen indikationer af årsagen til 
ulykken, men som konsekvens af Alonsos fornemmelse af den tunge styring, har 
McLaren besluttet at udstyre bilen med yderligere sensorer, for at øge 
dataindsamlingen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2562887/kevin-magnussen-tester-for-mclaren/">Kevin Magnussen tester for 
McLaren</a></p><p class=" bl-elem">
Fernando Alonso er taget til Malaysia, hvor sæsonens andet formel 1-grandprix 
køres søndag. Hvis spanieren består to lægetjek torsdag, får han comeback 
hos Mclaren efter at have siddet over i sæsonens første grandprix på grund 
af en hjernerystelse, som han pådrog sig ved uheldet i Barcelona. 
</p>	
</div>
</div></body></html>
