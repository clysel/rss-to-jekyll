---
layout:     post
title: 	    "Se, hvor politikerne overvejer at spare"
post_author:	    
post_date:	    Tue, 17 Mar 2015 21:38:38 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2591651/se-hvor-politikerne-overvejer-at-spare/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag tirsdag klokken 13:00 begyndte et møde med politikere fra 
Sundhedsudvalget, Kræftudvalget, Psykiatriudvalgt og Udvalg vedrørende 
Tværsektorielt Samarbejde. 
</p><p>
Politikerne skulle drøfte, hvor de politisk vurderer, at regionen bør lede 
efter de mange millioner kroner, der mangler i kassen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2591918/region-hovedstaden-har-alt-i-spil-foer-sparerunde/">Region Hovedstaden har alt i 
spil før sparerunde</a></p><p>
Nedenstående er det fire A4-sider lange dokument, som sundhedspolitikerne i 
hovedstaden har drøftet i dag: 
</p><p/><h3><b>Inspirationskatalog om serviceniveauer – et oplæg til politisk drøftelse </b></h3><p>
Nedenstående er en liste med ideer, der er tænkt som inspiration til de 
politiske udvalgs drøftelser af emner og områder, hvor serviceniveauet for 
den regionale opgavevaretagelse kan justeres. Der er ikke tale om konkrete 
spareforslag, men om et oplæg til en åben og politisk diskussion i de 
stående udvalg og kræftudvalget. Der kan således forekomme forslag til 
drøftelse, der ikke vil være politisk opbakning til at gå videre med. Af 
samme grund er der endnu ikke foretaget konkrete beregninger på de nævnte 
ideer – ligesom listen heller ikke er udtømmende. 
</p><p/><p><b>På områder som åbningstider, tilgængelighed og geografi kan udvalgene 
eksempelvis drøfte: </b></p><p>
• Ønsker man at nedsætte de politiske servicemål på en række områder, fx i 
forhold til ventetider i akutmodtagelser/-klinikker? 
</p><p>
• Eller kan man overveje at tilpasse de politiske servicemål for svartiderne 
på 1813? Det vil i første omgang betyde, at der ikke vil være merudgifter 
ved normeringsudvidelse til dækning af de aktuelle servicemål. Hvis 
yderligere ventetid for den enkelte kan accepteres, vil det være muligt at 
realisere en besparelse. 
</p><p>
• Er der vilje til at forsøge at spare på fysioterapi og psykologydelser i 
praksissektoren? På disse to praksisområder spiller private 
forsikringsordninger en stigende rolle. Dette kan være udgiftsdrivende for 
regionen med henblik på type af behandling og antallet af behandlinger. 
</p><p>
• Ønsker man at acceptere, at der sker en samling på hospitalerne af nogle af 
de eksisterende tilbud for fx blodtapning og blodprøver? Det vil kunne give 
en besparelse på husleje og driftsudgifter for tappesteder, som ikke er 
placeret på hospitalerne. 
</p><p>
• Kan vi reducere antallet af akutlægebiler eller se på responstider for 
ambulancer? 
</p><div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p><b>Derfor skal Region Hovedstaden spare: </b></p><p>
Danske Regioner og regeringen undervurderede udgifterne til medicintilskud, da 
de indgik økonomiaftale for 2015. Uforudsete store udgifterne til ny, dyr 
hospitalsmedicin samt en regnefejl i Sundhedsministeriet i forhold til de 
penge, som regionerne får for at behandle syge borgere. 
</p><p>
De tre faktorer er ifølge Region Hovedstaden grunden til, at den skal spare 
penge. Derfor har regionen genåbnet 2015-budgettet, hvor der mangler 150 
millioner kroner. I 2016 skal findes 225 millioner kroner yderligere. 
</p><p>
Region Hovedstaden har bedt virksomheder og hospitaler melde omprioriteringer 
og effektiviseringer tilbage til regionsgården, helst uden det går ud over 
patienterne. 
</p><p>
Regionen besluttede i efteråret 2014 en »historisk stor omlægning i regionen, 
hvor man også vil spare på administration og praktiske udgifter, som ikke 
rammer behandlingen«. 
</p><p/><p><b>Sådan er processen </b></p><p>
De kommende måneder skal hospitaler, administration og virksomheder i regionen 
vurdere og melde tilbage til regionsrådet i Region Hovedstaden, hvor de kan 
omprioritere og effektivisere. 
</p><p>
Før sommerferien mødes regionsrådet i Region Hovedstaden for at drøfte 
situationen i 2015. Resultatet af disse drøftelser indarbejdes i det 
kommende budgetforslag for 2016. De afsluttende budgetdrøftelser og 
fastlæggelse af regionens budget for de kommende år vil ske efter 
sommerferien. 
</p><p class=" bl-elem"><i class=" bl-elem">Kilde: Region Hovedstaden</i></p>
</div>
</div><p>
• Ønsker man at afskaffe tuberkulosebussen til opsporing i udsatte miljøer? 
</p><p>
• Ønsker man at reducere eller afskaffe den årlige pulje til understøttelse af 
børne- og ungepolitikken i regionen. Der er tale om årlig pulje til konkrete 
projekter, der udvikler og understøtter behandlingen af børn og unge. 
</p><p/><p><b>I forhold til regionens tilbud, som er målrettet pårørende og ikke-syge 
borgere, kan udvalgene eksempelvis drøfte: </b></p><p>
• Skal vi indføre eller udbrede egenbetaling for en række ydelser rettet mod 
pårørende eller ”ikke-syge”, fx mad, scanningsbilleder ved 
graviditetsundersøgelser mv.? På baggrund af den sag om egenbetaling, som 
har været forelagt Sundhedsudvalget, er der mulighed for en drøftelse af 
ensartethed og fordeling af egenbetaling. 
</p><p>
• Kan udvalgte ambulante besøg erstattes af telefonopkald eller anden mere 
differentieret indsats? 
</p><p>
• Er der grundlag for at tilpasse hyppighed og antal af ambulante kontroller? 
Fx ved at kontrolforløb forkortes, eller der går længere tid mellem 
ambulante besøg (forudsætter teknisk håndtering ifm. takststyringsordning). 
</p><p>
• Ønsker man at reducere omfanget af fødselsforberedelse, hjemmebesøg, og øge 
antallet af ambulante fødsler? 
</p><p/><p><b>I forhold til de regionale tilbud og ydelser, som ligger i gråzonen mellem 
region og kommuner m.fl. kan udvalgene eksempelvis drøfte: </b></p><p>
• Er der opgaveområder, der ligger i periferien af kerneydelserne, og som ikke 
bør løses af regionen? Fx udvalgte opgaver indenfor fagområderne for 
socialrådgivere, socialsygeplejersker, psykologer, læger, sygeplejersker, 
sosu-assistenter og støttefunktioner. 
</p><p>
• Afskaffelse af tilskud til foreningsdrevne idrætsklinikker, således at 
regionen ikke længere giver tilskud til de fire idrætsklinikker på Glostrup, 
Gentofte, Herlev og Amager. 
</p><p>
• Ønsker man at afskaffe hjemmebesøg (ringe-hjem, følge-hjem, følge-op) og 
reducere eller afskaffe en række ordninger i overgangen mellem hospital og 
hjem? Dette vil bero på en nærmere vurdering af de indførte ordningers brug 
og effekt og sammenhæng til andre initiativer i forhold til tværsektoriel 
sammenhæng. 
</p><p>
• Niveauet for genoptræning. Dette vil kræve en nærmere vurdering af, om 
regionens hospitaler yder et ensartet niveau for genoptræning, og om der på 
nogle områder løses opgaver, som burde løses i kommunerne. 
</p><p>
• Reduktion i udgifter til patientbibliotek – afklaring af hvorvidt det kun er 
en kommunal udgift. 
</p><p>
• En mere ensartet brug af ernæringspræparater (drikke eller sondepræparater 
til patienter med særlige ernæringsbehov, der ikke dækkes gennem almindelig 
kost) på tværs af region og praksis – dette vil kræve en afklaring i forhold 
til lovgivning og evidens ved brug af ernæringspræparater ved forskellige 
sygdomstilstande. 
</p><p>
• Ønsker man at reducere niveauet for midler afsat til understøttelse af 
tværsektorielt samarbejde? Der er på regionsniveau afsat 101 mio. kr., men 
regionen er med økonomiaftalen kun forpligtet til at afsætte 79 mio. kr. 
</p><p/><p><b>I forhold til ydelser, der gives i sammenhæng med eller som tillæg til 
behandlingen, og dermed befinder sig i periferien af den regionale 
opgaveløsning, kan udvalgene eksempelvis drøfte: </b></p><p>
• Om man vil skifte medicin til billigere præparater? Også for patienter 
allerede i behandling – i stedet for at lade patienter, der er i behandling, 
fortsætte med samme præparat, selv om der er et billigere på markedet. 
</p><p>
• Vil man ophøre med eller reducere undervisningstilbud rettet mod forskellige 
patientgrupper, fx hjertesyge, brystkræftopererede m.fl. 
</p><p>
• Vil man ophøre med behandlingstilbud på alternativ behandling (fx akupunktur 
m.fl.)? 
</p><p>
• Vil man lukke patienthoteller på alle hospitaler bortset fra Rigshospitalet? 
Patienterne vil i så fald enten blive udskrevet eller i nogle tilfælde 
forblive indlagt på sengeafsnit. 
</p><p>
• Ønsker man en opstramning af reglerne for siddende patienttransport, 
herunder analyse af taxakørsel (som også kan involvere administrationens og 
politikernes brug af taxakørsel). 
</p><p>
• Fastsættelse af serviceniveau for liggende patienttransport. Dette kan 
indebære at tidsrummet, hvori patienter skal vente på transport til og fra 
behandling, udvides. 
</p><p>
• Om man er villig til at drøfte længere ventetid for eller ophør af udvalgte 
behandlinger. 
</p><p>
• Ønsker man at drøfte en opstramning vedr. indikation for behandling? 
</p><p>
• Ønsker man at lukke Montebello-tilbuddet i Spanien? Dette indebærer dog en 
forventet engangsudgift på ca. 30 mio. kr., dette skal ses i forhold til et 
nettodriftsbudget på 15 – 17 mio. kr. årligt. 
</p><p>
• Ønsker man at reducere eller lukke Telemedicinsk Centers projekter om måling 
af patienters vitale værdier? 
</p><p>
• Ønsker man at reducere eller afskaffe aktivitets- og motionstilbud for 
langtidsindlagte i psykiatrien? 
</p><p/><p><b>På uddannelses- og kompetenceområdet kan udvalgene eksempelvis drøfte: </b></p><p/><p>
• Ønsker man at mindske indsatsten for flere praktikpladser på 
erhvervsuddannelsesområdet, lægesekretærer, sosu-assistenter mv.? Dette vil 
betyde færre elever, som har mulighed for at få en praktikplads i regionen. 
</p><p>
• Kan man reducere optagelsen på regionens lederudviklingsprogram? Dette vil 
kunne indbringe en administrativ besparelse, men også vil betyde at færre af 
regionens ledere vil gennemføre et uddannelsesforløb. 
</p><p>
• Ønsker man at indføre et generelt lavere niveau for efteruddannelse af 
medarbejdere i regionen? 
</p><p>
• Vil vi mindske støtten til og regionens deltagelse i centrale og 
tværgående kompetenceudviklings- og uddannelsesprojekter? 
</p><p/><p><b>På de personalerettede område kan udvalgene eksempelvis drøfte: </b></p><p>
• Om man ønsker at fastsætte et lavere niveau for antal mobile 
enheder/it-arbejdspladser pr. medarbejder /licenser mv. Dette vil medføre at 
medarbejdere fx vil skulle dele om adgang til visse data- og 
arbejdssystemer. 
</p><p>
• Hvorvidt man er villig til at reducere rengøringsniveauet – vel at mærke på 
ikke patientrettede områder. 
</p><p>
• Om man vil afskaffe eller reducere øvrige personalemæssige tilbud, som fx 
den årlige jubilarfest for regionens 25, 40, og 50 års jubilarer 
</p><p/><p><b>På det regionale udviklingsområde kan udvalgene eksempelvis drøfte: </b></p><p>
• Ønsker man at reducere vores serviceniveau i forhold til borgerhenvendelser 
vedr. eventuelle forurenede grunde? Dette vil kunne medføre en besparelse på 
det administrative personale, men kan også betyde længere svartider. 
</p><p>
• Kan vi på samme måde som ovenstående reducere vores servicemål for 
ventetider til kortlægning og afslutning af undersøgelser af forurenede 
grunde? 
</p><p>
• Ønsker man at reducere frekvensen og dækningen i den kollektive trafik på 
regionale busser og lokalbaner? 
</p><p>
• Kan man lave en gennemgang af de projekter, som er igangsat eller skal 
igangsættes men henblik på at vurdere, om det er det de rigtige projekter, 
vi driver? 
</p><p/><p><b>Andre emner til besparelser: </b></p><p>
• Reduktion eller afskaffelse af kommunikations- og borgerrettede 
informationsindsatser. Vil man fx overveje regionens deltagelse i 
Folkemødet, live-sending af regionsrådsmøder m.m.? 
</p><p>
• Ønsker man at rejse spørgsmålet om en reduktion af tilskuddet til Danske 
Regioner? 
</p><p>
• Ønsker man en gennemgang af politikerkonti med henblik på at afdække 
eventuelle muligheder for besparelser her? 
</p><p class=" bl-elem">
• Ønsker man at reducere regionens løntilskudsordninger? Fx ved at reducere 
antal af ledige i løntilskudsjob? 
</p>	
</div>
</div></body></html>
