---
layout:     post
title: 	    "Regeringen gør klar til at gå med i bankunionen"
post_author:	    
post_date:	    Thu, 30 Apr 2015 08:42:42 +0200
post_site:	    politiken.dk 
post_link:	    http://politiken.dk/indland/politik/ECE2649216/regeringen-goer-klar-til-at-gaa-med-i-bankunionen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark har klare fordele ved at gå med i den europæiske bankunion. 
</p><p>
Det bliver budskabet på et pressemøde, som regeringen holder klokken 11 i dag, 
erfarer Politiken fra flere kilder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2264141/politikere-siger-ja-til-eus-stoerste-projekt-i-nyere-tid/">Politikere siger ja til EU's 
største projekt i nyere tid </a></p><p>
Regeringen har endelig modtaget resultatet af en længeventet redegørelse, der 
har skullet opgøre fordele og ulemper ved et eventuelt dansk medlemskab af 
bankunionen, og den samlede konklusion er, at det både vil styrke Danmarks 
muligheder for at få indflydelse på EU's finansielle sektor og give nogle 
økonomiske fordele, hvis vi går med. 
</p><p>
På den baggrund mener regeringen ifølge Politikens oplysninger, at det som 
udgangspunktet vil være bedst for Danmark at tilslutte sig det udvidede 
banksamarbejde. 
</p><h3>
ECB får tilsynspligt 
</h3><p>
Et medlemskab af bankunionen betyder reelt, at tilsynet med landets største 
banker overgår til Den Europæiske Centralbank (ECB), som dermed også får 
beføjelse til at kræve danske banker lukkede. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2517842/topministre-i-aabent-mundhuggeri-om-eus-bankunion/">Topministre i åbent 
mundhuggeri om EU's bankunion</a></p><p>
Samtidig indeholder bankunionen også en fælles afviklingsmekanisme for 
nødlidende banker, som vil blive finansieret af en bankafviklingsfond på 55 
miliarder euro (cirka 410 milliarder kroner) finansieret af banksektoren 
selv. De 55 milliarder euro skal dog opbygges over en periode på 10 år. 
</p><p>
Det er obligatorisk for alle eurolande at være medlem af bankunionen, mens det 
for de øvrige medlemmer af EU er frivilligt. 
</p><h3>
Opbakning fra SF og V 
</h3><p>
Bankunionen starter officielt op 1. januar 2016. Hvornår Danmark i givet fald 
vil tilslutte sig er fortsat usikkert. 
</p><p>
Ifølge Politikens oplysninger afventer man fortsat en afklaring af, hvordan 
det særlige danske realkreditsystem kan køre videre inden for det nye 
banksamarbejde. 
</p><p class=" bl-elem">
Regeringen vurderes at få opbakning fra både SF og Venstre til et dansk 
medlemskab, mens både Enhedslisten og Liberal Alliance allerede klart har 
meldt ud, at man ikke synes om idéen. 
</p>	
</div>

</div></body></html>
