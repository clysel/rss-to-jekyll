---
layout:     post
title: 	    "Mød Kløpinden, Havdrengen og Vanddragen: Disse skulpturer har også vakt ballade "
post_author:	    
post_date:	    Wed, 15 Apr 2015 12:17:05 +0200
post_site:	    politiken.dk 
post_link:	    http://politiken.dk/ibyen/byliv/ECE2628077/moed-kloepinden-havdrengen-og-vanddragen-disse-skulpturer-har-ogsaa-vakt-ballade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavns Kommune har sagt ja til en skulptur på Kultorvet, som markerer 
100-året for Tyrkiets folkedrab på armenerne. 
</p><p>
Men det er langt fra den første byrumsskulptur, der har skabt ballade i 
Danmark:
</p><h1 class="bread-text-header first">
Istedløven (H.W. Bissen, 1862) 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Istedl_ven_928245y.jpg" alt="" border="0"/><span class="caption"><span class="f-img-caption">Foto: 
</span>Lars Hansen</span></span></p><p>
Få skulpturer har været så omblæste og omfortolkede som Istedløven, der 
oprindeligt var et krigsmonument over den danske sejr i Slesvig i 1862. 
</p><p>
Løven var inspireret af den antikke Piræusløve og skulle symbolisere magt og 
styrke. Løven indgår desuden i både det danske og det slesvigske rigsvåben 
og holdt roligt vagt mod nye angreb sydfra. 
</p><p>
Da preusserne trods denne vagtløve vandt i 1864 fik de flyttet det forhadte 
mindesmærke væk fra sin provokerende plads på kirkegården i Flensborg. 
Herefter levede den en omtumlet tilværelse forskellige steder i Tyskland med 
forskellige fortolkninger, indtil den i 1945 på anmodning blev sendt til 
Danmark af de amerikanske styrker. Her stod den ved Tøjhusmuseet og var 
stadig genstand for diskussioner om, hvorvidt den skulle tilbage til 
Slesvig, om den i givet fald skulle ændres, og hvad den nu skulle 
symbolisere. 
</p><p>
I 2011 vendte den tilbage til Flensborg, hvor den i dag står som symbol på den 
fredelige sameksistens, altså stik modsat dens oprindelige symbolværdi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1291923/istedloeven-skal-tilbage-paa-tysk-jord/">Istedløven skal tilbage på 
tysk jord</a></p><h1 class="bread-text-header ">
Kvinde på kærre (Alberto Giacometti, 1942/1963) 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Skulptur_i_Holstebr_928246s.jpg" alt="" border="0"/><span class="caption"><span class="f-img-caption">Foto: 
</span>Kasper Løftgaard</span></span></p><p>
Da Holstebro afslørede købet af Giacomettis skulptur på Kirkepladsen, var der 
stærkt kritiske røster over, at man brugte hele 210.000 kr. på sådan noget 
skrammel. 
</p><p>
Skulpturen blev kaldt for 'kløpinden', fordi den var så tynd, og i den mere 
humoristiske ende lagde borgere en overgang madpakker frem til kvinden, der 
snart fik kælenavnet Maren. Flere og flere kom til at holde af hende, og i 
dag er hun Holstebros stolthed, placeret foran rådhuset. 
</p><p>
Tyndheden er ikke en kommentar til modebranchens idealer, som den gang var 
ganske anderledes, men er i tråd med Giacomettis forenklingsideer, hvor 
menneskefiguren i sin lodrethed og sære balance gennemgår en 
abstraktionsproces, ikke ulig den man ser, når man kigger på en oprejst krop 
på lang afstand. 
</p><p>
Som årene gik, steg Giacomettis stjernestatus, og skulpturens værdi steg 
tilsvarende. Da det gik op for Holstebro, at den var 100 mio kr. værd, blev 
den sikret på en elevatorsokkel. 
</p><p>
Hver dag kl. 10 stiger hun langsomt op af jorden, og kl. 21 nedsænkes hun 
igen. Op- og nedstigningen er blevet en turistbegivenhed, og skulpturen står 
i dag som symbol på »alt det, der er lykkedes i Holstebro«, som borgmesteren 
sagde i 2011. 
</p><h1 class="bread-text-header ">
Fredens port (Stig Brøgger/Hein Heinsen/Mogens Møller, 1982) 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Indvielse_af_Freden_928248y.jpg" alt="" border="0"/><span class="caption"><span class="f-img-caption">Foto: 
</span>Lars Hansen</span></span></p><p>
Det er vel nok Københavns mest udskældte skulptur, der står rank og stærk og 
modstår alt, hvad borgerne byder den. En 'skamstøtte' er den blevet kaldt, 
og for mange står den dén dag i dag snarere som en fordobling af forhadte 
betonhelveder end en kommentar til dem. 
</p><p>
Fredens port står på et ryddet område, Amor Park ved mødet mellem Indre By, 
Nørrebro og Østerbro. 
</p><p>
Som et minimalistisk ekko af fordums byporte rummer den et nøglehul, der en 
gang var suppleret af rødt neon. Nogle vittige borgere fandt en gang på at 
lave en nøgle, der passede i nøglehullet, og den dekoreres jævnligt af 
graffiti. Skulpturen repræsenterer en idé om moderne demokrati og 
sameksistens – og så altså fred, hvilket er lidt ironisk, når man tænker på 
de slagsmål, den har givet anledning til. 
</p><p>
I år 2000 var et flertal i borgerrepræsentationen indstillet på at flytte den, 
men kunstnerne kæmpede for den med henvisning til, at den var skabt til 
netop dét sted. Der er stadig mange, der så den fjernet, men porten står 
endnu og knejser ensomt som en markering af overgangen mellem City og 
brokvartererne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2078466/kendt-undervandsskulptur-kan-ende-i-depot/">Kendt undervandsskulptur kan 
ende i depot</a></p><h1 class="bread-text-header ">
Torvenes Brøndsløjfe (Elisabeth Toubroe, 2003) 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Skulpturen_Torvenes_928249y.jpg" alt="" border="0"/><span class="caption"><span class="f-img-caption">Foto: 
</span>Rasmus Baaner</span></span></p><p>
Denne skulptur var en skandale, længe før kunstneren havde skabt den. Det var 
nemlig oprindeligt meningen, at Hein Heinsen skulle lave en skulptur her på 
Store Torv i Aarhus, men der var store protester mod projektet, og det blev 
fejet af bordet med henvisning til, at man fra Statens Kunstfonds side havde 
undladt at have lokale repræsentanter med i udvalget, hvilket er 
lovpligtigt. 
</p><p>
I 2001 udskrev man så en konkurrence blandt seks kunstnere, og et nyt udvalg 
med lokale repræsentanter valgte Elisabeth Toubroes forslag. Det er en 
vandkunst, der spejler sine omgivelser med vandet løbende i en evig 
'sløjfe'. Den gennemgår et varieret forløb fra det høje udspring og 19 meter 
hen langs 'tungen' til nedløbet. Skulpturen har af aarhusianerne fået 
øgenavnet 'Vanddragen'. 
</p><p>
Bølgerne er gået højt og gør det stadig. Mange mener at der slet ikke skal 
være en skulptur på dette torv, som i sig selv er så smukt. Andre stødes 
over de blanke materialers kontrast til murstensomgivelserne eller mere 
ubestemt over dens udformning som sådan. Endelig er den for nogle et symbol 
på københavneri og kunstfondens arrogance. 
</p><h1 class="bread-text-header ">
Han (Elmgreen/Dragset, 2011) 
</h1><p><span class="img-contimg-fl-center"><img class="image inlineLightBox" src="http://multimedia.pol.dk/archive/00928/Skulpturen__Han__928252y.jpg" alt="" border="0"/><span class="caption"><span class="f-img-caption">Foto: 
</span>Lars Hansen</span></span></p><p>
Den skinnende blanke parafrase over 'Den lille havfrue' som havdreng i 
Helsingør har haft en svær fødsel. 
</p><p>
Først kæmpede den ansvarlige arkitekt for området for at få den så langt væk 
fra Kronborg som muligt, og han fik den da også flyttet, men ikke så langt 
som han gerne ville. 
</p><p>
Dernæst var der hård debat i lokalpressen, hvor de primære indvendinger var, 
at den var et plagiat, at den var poppet kitsch, ude af trit med områdets 
historie og ikke mindst at det var en »bøsse-skulptur«, hvis »feminine« 
dreng med »seksuelle undertoner« stod i skærende kontast til værftsgrunden, 
hvor muskuløse mænd svedte maskulint i stedet for at sidde og dagdrømme. 
</p><p>
Den blev anklaget for at skulle sælge Helsingør som »bøsse-by«, hvilket 
kunstnerne og de ansvarlige på det kraftigste har benægtet. Som Dragset 
formulerer det: »Skulpturen er ikke homoseksuel. Vi er«.
</p><p>
Alt dette skete, før skulpturen var lavet, og måske har det hjulpet at se den 
lille havdreng fysisk realiseret i de konkrete omgivelser. I hvert fald er 
kritikken dæmpet noget, og den har nu fået kælenavnet 'den lille havfrues 
lillebror'. 
</p><p>
Han har dog ingen fiskehale, for det er tiden løbet fra, som kunstnerne siger. 
Til gengæld kan man ikke undgå at se sit eget spejlbillede, når man 
betragter ham, og en gang imellem blinker han. Er der ikke endda noget 
Hamlet-agtigt over den melankolske yngling? 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE1643471/modig-lille-hanfrue-vil-med-garanti-dele-vandene/">Modig lille 'hanfrue' vil med 
garanti dele vandene</a></p>	
</div>

</div></body></html>
