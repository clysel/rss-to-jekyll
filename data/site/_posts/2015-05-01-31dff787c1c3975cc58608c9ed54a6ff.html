---
layout:     post
title: 	    "Overlevende i Nepal trues af smitsomme sygdomme "
post_author:	    
post_date:	    Fri, 01 May 2015 21:45:07 +0200
post_site:	    politiken.dk 
post_link:	    http://politiken.dk/udland/ECE2651790/overlevende-i-nepal-trues-af-smitsomme-sygdomme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Jordskælvet i Nepal</h5>
<div class="fakta-body" data-buildingblock="embedded_factboxlink">
<p>
Jordskælvet ramte lørdag d. 25. april og målte 7,8 på richterskalaen. De 
følgende dage var landet også plaget af efterskælv. 
</p><p class=" bl-elem">
Ifølge WHO er dødstallet efter jordskælvet oppe på 6.200, mens 14.000 er er 
sårede.
</p>
</div>
</div><p>
Mens Nepal stadig kæmper med skaderne fra det ødelæggende jordskælv, der ramte 
landet for seks dage siden, trues landet nu af smitsomme sygdomme som 
diarré. 
</p><p>
Det skriver Verdenssundhedsorganisationen WHO i dag, i forbindelse med at de 
har udgivet en officiel vurdering af sundhedssituationen i Nepal. Grundet de 
trange leveforhold, de overlevende lever under, og den meget begrænsede 
adgang til rent drikkevand, frygter WHO, at diarré vil sprede sig i de 
områder, der er hårdt ramt af jordskælvet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop 
Nepal</a></p><p>
»Efter et så alvorligt jordskælv er vandforsyningerne ofte belastede og 
forurenede, hvilket øger risikoen for, at de, der drikker vandet, får 
diarré«, siger WHO repræsentant i Nepal, dr. Lin Aung. 
</p><p>
Derfor arbejder WHO nu på at forebygge tilfælde af diarré ved at arbejde for 
renere drikkevand og bedre toiletforhold for de 2,8 millioner mennesker, der 
har måttet forlade deres hjem på grund af skader fra det massive jordskælv. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2648817/roede-kors-i-nepal-folk-er-saa-utaalmodige-at-de-er-paa-graensen-til-at-plyndre-vores-forsyninger/">Røde Kors i Nepal: »Folk er så 
utålmodige, at de er på grænsen til at plyndre vores forsyninger«</a></p><p>
Diarré er farligt i et katastrofeområde, fordi det fører til svær dehydrering 
og medfører høj dødelighed, især blandt børn, oplyser WHO. 
</p><h3>
Mangel på medicinsk udstyr 
</h3><p>
WHO forsøger nu at begrænse udbrud af diarré ved at arbejde for bedre 
hygiejniske forhold i de lejrområder, der i øjeblikket huser de millioner 
nepalesere, der er blevet gjort hjemløse af jordskælvet. Indtil videre har 
der kun været sporadiske tilfælde af diarré i de udsatte områder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2644199/saadan-hjaelper-du-ofrene-for-jordskaelvet-i-nepal/">Sådan hjælper du ofrene for 
jordskælvet i Nepal</a></p><p>
»Vi skal være årvågne i vores indsats for at forebygge og kontrollere 
smitsomme sygdomme som diarré«, siger Dr Roderico Ofrin, chef for WHOs 
nødberedskab. 
</p><p class=" bl-elem">
Ifølge WHOs <a href="http://www.who.int/mediacentre/news/releases/2015/health-assessment-nepal/en/">officielle 
vurdering</a> er sitautionen i Nepal lige ledes kritisk på grund af mangel 
på basal medicin og medicinsk udstyr som antibiotika og operationsudstyr. 
</p>	
</div>

</div></body></html>
