---
layout:     post
title: 	    "Modstander griner af lidt for blød Dortmund-stjerne"
post_author:	    
post_date:	    Wed, 04 Mar 2015 13:20:44 +0100
post_site:	    politiken.dk 
post_link:	    http://politiken.dk/sport/fodbold/ECE2573236/modstander-griner-af-lidt-for-bloed-dortmund-stjerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bekymringen var stor blandt medspillere, trænere og ledere, da Borussia 
Dortmunds stjernespiller Marco Reus humpede skadet fra banen, da Dortmund 
tirsdag aften slog Dynamo Dresden i den tyske pokalturnering.
</p><p>
Reus har haft en evne til at tiltrække sig uheld og missede af samme årsag 
VM-slutrunden sidste sommer. Nu frygtede træner Jürgen Klopp, at han igen 
skulle undvære den hurtige frontløber i en lang periode.
</p><p>
Men manden, der var årsag til, at Reus måtte forlade banen, Dresdens forsvarer 
Dennis Erdmann, mener, at topspillerens smertetærskel er for lav. Specielt 
fordi de første undersøgelser viste, at Reus ikke var kommet noget alvorligt 
til.
</p><h3>
Mere hårde typer i seriefodbold
</h3><p>
»Han løb ind i mit knæ og fik et trælår«, 
forklarer Erdmann ifølge flere tyske medier til tv.
</p><p>
»Jeg spillede tidligere i Kreisligaen (sjettehøjeste niveau i Tyskland, red.). 
Der ville man lige have kigget lidt, gnedet lidt på det og derefter spillet 
videre. Det er åbenbart ikke længere noget, man gør i Bundesligaen«, 
siger Dennis Erdmann.
</p><p>
Dortmunds træner Jurgen Klopp udtalte efter kampen, at han først troede, at 
Reus havde brækket benet. Han var ikke imponeret af Erdmanns tackling.
</p><p>
»Knægten var tydeligvis <i>on fire</i>. Det var dumt gjort«, 
siger Jürgen Klopp.
</p><p>
Dortmund vandt kampen med 2-0 og kvalificerede sig dermed til kvartfinalen.
</p><p class=" bl-elem">
De sidste fire 1/8-finaler i den tyske pokalturnering afvikles i aften. Her 
skal den hotteste mand i tysk og muligvis også intenational fodbold i 
aktion. <a href="http://politiken.dk/sport/fodbold/1bundesliga/ECE2572255/tryghedsnarkomanen-der-giver-messi-baghjul-er-ved-at-sluge-tysk-fodbold/">Du 
kan læse et portræt af Wolfsburgs mere end flyvende hollænder Bas Dost her</a> 
. 
</p>	
</div>
</div></body></html>
