---
layout:     post
title: 	    "Klarlund: Skyldfølelse hjælper ingen syge børn"
post_author:	    
post_date:	    Tue, 24 Mar 2015 06:00:33 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2596569/klarlund-skyldfoelelse-hjaelper-ingen-syge-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Hanne Heunicke:</b></p><p>
Tak for din klumme i lørdags. For ja, selv de sundeste af de sunde kan blive 
ramt af det biologiske uheld, det er at blive syg af kræft. Min yngste 
datter blev som 2-årig syg af en meget alvorlig kræftsygdom, neuroblastom, 
og da det blev opdaget, lå hun i den værst mulige undergruppe. Hun havde om 
nogen levet et sundt liv. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585083/klarlund-kraeft-skyldes-ikke-kun-livsstil/">Klarlund: Kræft skyldes ikke kun 
livsstil</a></p><p>
I mødet med andre oplevede vi selvfølgelig stor medfølelse og hjælp. Men vi 
mødte også uvidenhed: Var der mon noget, vi som forældre kunne have gjort 
anderledes? Brugte hun økosutter? Hvor længe blev hun ammet? Osv. Det var 
virkelig frustrerende, og jeg tænker, at voksne kræftramte må møde dette i 
endnu større stil. 
</p><p>
Jeg er ikke sikker, men jeg mener, at det ’kun’ er et ud af tre kræfttilfælde, 
man kunne have undgået, bl.a. ved en sundere livsstil. Dog tror jeg heller 
ikke, man skal underkende, at jo sundere du er, når du bliver syg, des mere 
behandling kan du modtage og derved få en større overlevelseschance. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2290818/klarlund-det-vaerste-der-kan-ske-er-et-godt-vaern-mod-bekymring/">Klarlund: 'Det værste der kan 
ske' er et godt værn mod bekymring</a></p><p>
Min datter var igennem en virkelig hård behandling, og her er det min 
opfattelse, at hendes efterfølgende sunde kost og motion har været med til 
at gøre hende til den friske, sjove og sunde 5-årig, hun er i dag. 
</p><p><b>Bente Klarlund Pedersen:</b></p><p>
Det er en voldsom tid, I har været igennem, og det er skønt at høre, at jeres 
datter i dag er en rask og glad pige på 5 år. Også forældre til børn med 
andre sygdomme, f.eks. adhd, martres ofte af skyldfølelse og spekulationer 
om, hvorvidt en økosut eller andet havde gjort en forskel. Det er som regel 
uden grund og hjælper ikke barnet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2214311/klarlund-kraeft-har-mange-andre-aarsager-end-rygning/">Klarlund: Kræft har mange 
andre årsager end rygning</a></p><p>
Det er nok nogenlunde sådan, at hvis alle levede sundt, kunne man undgå en 
tredjedel af alle kræfttilfælde, men i det enkelte tilfælde kan man oftest 
ikke vide, om kræften skyldes livsstil. En kollega gør mig dog opmærksom på, 
at for en bestemt type lungekræft, det planocellulære carcinom, er der så 
godt som altid tale om rygning som årsag. 
</p><p class=" bl-elem">
Noget andet er, at når man har fået kræft eller en anden alvorlig sygdom, er 
det vigtigt at være aktiv og sund. At man tager vare på sin livsstil, når 
man har fået en alvorlig diagnose, kan i nogle tilfælde bedre 
sygdomstilstanden, forebygge forværring eller forebygge, at andre sygdomme 
støder til. 
</p>	
</div>
</div></body></html>
