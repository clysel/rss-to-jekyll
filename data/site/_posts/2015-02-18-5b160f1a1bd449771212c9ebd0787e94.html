---
layout:     post
title: 	    "Femern A/S om prisstigning på milliarder: Et worst case scenarie"
post_author:	    Christian Østergaard
post_date:	    Wed, 18 Feb 2015 11:57:00 +0000
post_site:	    ing.dk 
post_link:	    http://ing.dk/artikel/femern-om-prisstigning-paa-milliarder-et-worst-case-scenarie-174208
---
<html><body><div><section class="body"><p>Prishoppet på 8,9 mia. kroner, som Femern A/S i går offentliggjorde for Femerntunnellen er baseret på entreprenørernes højeste tilbud på opgaven. Sådan lyder det nu fra Femern A/S. Det er dermed ikke sikkert, at de i alt 49,4 mia., der nu er sat af til tunnellens strækning mellem de to kyster, vil blive brugt.</p>
			<p>»Dette her er et udtryk for de maksimale priser på de fire store tunnelkontrakter. Det samlede tilbud gives på basis af flere faktorer, så den rå pris er kun en del af det,« siger kommunikationschef i Femern A/S, Ajs Dam.</p>
			
			<p>Prisskredet finder sted, fordi de konsortier, der er forhåndsgodkendt til at deltage i udbuddet kom med deres pristilbud i december 2014. Det er disse tilbud, som Femern A/S nu har læst igennem og som selskabet i går aftes præsenterede for parterne bag trafikforliget.</p>
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><br/><strong>Fokus på Femern</strong><br/>
			I slutningen af februar fremsætter transportministeren lovforslag til den faste forbindelse ved Femern Bælt. Herefter kan byggeriet til 46 milliarder kr. gå i gang.</aside></p>
			<p>Den 17,6 km lange sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p>I en række artikler op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.<br/><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside></p>
			<p>Ifølge Femern A/S er prisen meget sikker i forhold til andre anlægsprojekter, fordi selskabet kender priserne før anlægsloven vedtages i Folketinget.</p>
			<p>De fire kontrakter, der er kommet tilbud på dækker henholdsvis den nordlige del af tunnelrørene, den sydlige del, udgravning og de såkaldte portalbygværker, der skal koble tunnelelementerne med landanlæggene.</p>
			<p>»Der er afgivet pristilbud på de fire store kontrakter som udgør 75 til 80 pct. af forbindelsens pris. Alle konsortierne har givet tilbud og alle er med i den videre dialog, så nu er vi inde i et forhandlingsforløb, og derfor kan vi naturligvis ikke give alle detaljer endnu,« siger Ajs Dam.</p>
			<p>Han vil derfor ikke fortælle, hvilke entrepriser eller hvilke anlæg på tunnelen, der er ansvarlige for prishoppet på 8,9 mia. i forhold til Femern A/S’ eget prisoverslag.</p>
			<p>»Vi er inde i forhandlingsforløbet, så det vil vi ikke kommentere på på nuværende tidspunkt,« siger han.</p>
			<p>Femern A/S vil heller ikke svare på spørgsmålet om, hvordan selskabet kunne skyde 8,9 mia. forkert i sit eget overslag, så reserven på 6,7 mia. blev brugt og derfor måtte bede om 2,2 mia. ekstra på budgettet.</p>
			<p>»Vi har lagt en god plan og er i fuld gang med de nærmere analyser.«</p>
			<p><em>Det besvarer jo ikke hvordan i er nået hertil?</em></p>
			<p>»Nej, men hvis jeg svarer på det, så åbner jeg forhandlingerne her i Ingeniøren, og det kan jeg ikke,« siger Ajs Dam.</p>
			
			<h2>Tidsplanen er på forhandlingsbordet</h2>
			<p>I en meddelelse på selskabets hjemmeside fremgår det, at den samlede tidsplan kan blive en væsentlig del af forhandlingerne, når Femern A/S efter ønske fra trafikforligets parter skal forsøge at presse prisen ned over de kommende måneder. Særligt forsinkelserne med de tyske landanlæg betyder, at det er muligt at udskyde deadline for arbejdet.</p>
			<p>’Vi har anmodet entreprenørerne om at gennemgå deres tilbud på ny med henblik på at reducere omkostningerne. Vi vil gennemgå entreprenørernes forslag i tæt samarbejde med vores rådgivere og vurdere mulighederne i dialog med entreprenørerne. Heri indgår også spørgsmålet om den samlede tidsplan. Meldingerne fra den tyske regering om mulige forsinkelser på den tyske side vil indgå i analyserne,’ hedder det på selskabets <a href="http://www.femern.dk/servicemenu/presse-og-dokumenter/nyheder/status-for-tilbud-pa-tunnelkontrakter-til-transportministeren-og-forligskredsen-bag-en-fas">hjemmeside</a>.</p>
			
			<p>Heller ikke denne melding vil selskabet uddybe. Femern A/S vil derfor ikke komme ind på hvor stor en forsinkelse af projektet, de vil gå med til.</p>
			<p>»Vi vil ikke sige meget når vi er inde i et forhandlingsforløb, men entreprenørerne har givet udtryk for at tid er meget ambitiøs. Vi analyserer den samlede situation nu. Heri indgår blandt andet tidsplanen,« siger Ajs Dam.</p>
			
			<h2>Uvist om Femern vil løbe mere risiko</h2>
			<p>Når prisen skal forhandles ned, er det ofte fordelingen af risiko mellem bygherre og entreprenør, der ændres, så bygherren overtager mere risiko, men til gengæld kan betale en lavere pris for byggeriet.</p>
			<p>Femernforbindelsen benytter sig af en såkaldt ”Design and build”-kontrakt, der ifølge Femern A/S’ egne oplysninger blandt andet er valgt for at skabe sikkerhed omkring placeringen af risiko.</p>
			
			<p>’Femern A/S anvender blandt andet denne kontraktform, fordi det er den bedste og mest klare måde at fordele risici på,’ skriver selskabet på sin <a href="http://www.femern.dk/material-folder/documents/2013-publikationer/design-and-build-metoden.pdf">hjemmeside</a>.</p>
			<p>Det betyder dog ikke, at selskabet vil svare på, om risikoen bliver en del af forhandlingerne.</p>
			<p>»Jeg er nødt til at henholde mig til det samme svar: Vi kan ikke sige så meget når vi er inde i et forhandlingsforløb,« siger Ajs Dam.</p>
		</section></div></body></html>
