---
layout:     post
title: 	    "Blog: En Pirat går i land på den grønne Ø"
post_author:	    Rolf Bjerre
post_date:	    Tue, 28 Apr 2015 06:00:39 +0000
post_site:	    www.version2.dk 
post_link:	    http://www.version2.dk/blog/alternativet-vil-crowdsource-sin-it-politik-giv-dit-bidrag-158531?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Jeg mener, at vi i Danmark skal være førende indenfor IT og derfor have de bedste vilkår for programmører og andre som bygger nettet vi alle surfer på.</p>

<p><a href="http://www.computerworld.dk/art/233697/her­bor­verdens­bedste­software­udviklere">Vi er allerede rimeligt med.</a></p>

<p>Men vi kan gøre det bedre – min ambition er, at vi skal ligge nummer 1! Derfor vil jeg arbejde for følgende:</p>

<ul>
<li><p>Lavere beskatning på programmering som det ses i Canada</p></li>
<li><p>Massiv støtte til startup og hackathons mm. som i Chile.</p></li>
<li><p>Understøttelse af et peer­to­peer open source arbejdsmiljø, hvor viden kan flyde frit.</p></li>
<li><p>Programmering som en central del af det danske uddannelsessystem.</p></li>
</ul>

<p>Dette vil jeg gøre fordi det af absolut vigtigste karakter, at vi tager IT i vores samfund seriøst.</p>

<p>Ved at lave en omsiggribende udluftning på IT-­området, kan vi gøde grobunden for de mange gode idéer, der findes i Danmark. Fremtidens valuta er netop gode idéer – der er ganske enkelt penge at hente her. Se blot på Facebook eller Alibaba; den rigtige idé på det rigtige tidspunkt tæller mere end tusindvis af hårdtarbejdende varme hænder. Dette bliver vi nødt til at tage seriøst.</p>

<p>Tænk et Danmark der er verdens idébank – det er faktisk slet ikke så urealistisk.</p>

<p>Vi har allerede nogle eksisterende strukturer i dette land som giver rigtig gode muligheder.</p>

<p>Eksempelvis har vi en flexicuty model, der giver gode vilkår for lønmodtagere og arbejdsgivere.</p>

<p>Danmark er også kendt for vores sprudlende innovation. Skype, Vestas, Aarstiderne eller Novozymes er få eksempler på nogle af de virksomheder der manifesterer sig grundet gode danske idéer.</p>

<p>Desuden er vores samfund bygget på en nordisk model, der fordrer en stærk borgerinddragelse og kulturdeling. Hertil kommer den store frivilligs bevægelse i Danmark, der står som symbol på viljen til at bidrage og dele.</p>

<p>Når der er så store og gode muligheder i Danmark bliver vi nødt til at udnytte dem.</p>

<p>Men af os mange kender Moores lov – ganske enkelt betyder det, at vi må handle i dag og ikke i morgen. Det er ikke holdbart at teknologien tager styringen.</p>

<p>Som mennesker i et samfund bliver vi nødt til at tage stilling.</p>

<p>En stillingtagen både til hvordan vi skal bruge teknologien klogest, men også til hvordan vi aktivere vores moral i teknologien.</p>

<p>Dette kan I hjælpe med!</p>

<p>Forstå mig ret: Vi må forholde os til den teknologiske udvikling og finde en vej i fællesskab – først dér efter kan vi bygge de rigtige løsninger.</p>

<p>Men det kan synes svært at skabe et universelt fællesskab specielt fordi teknologien i sagens natur er teknisk og i konstant acceleration. Hér ser jeg, at jeg kan varetage en slags brofunktion.</p>

<p>Det er vigtigt at vi taler IT på et samfundsniveau og ikke et teknologisk niveau. Her vil jeg bede jer deltage på mit niveau med jeres faglighed, men på en måde så holdninger og fællesskabets beslutninger ikke kun tages ud fra et klinisk teknologisk grundlag.</p>

<p>Elefanten i rummet: IT er ikke prioriteret højt nok i det politiske rum. Denne elefant skal løftes i fællesskab.</p>

<p>Derfor er jeg ved at forberede en turné under navnet ”Danmarks IT-­politiske program”. Dette skal udvikles gennem dialog og tankeudvekslinger.</p>

<p>Desuden har mange sager som overvågning eller hævnporno vækket en spørgsmål i mig: hvordan kan vi tale om moral og etik når vi taler om teknologi? I den forbindelse ønsker jeg at tage de første skridt mod skabelsen af et IT-­etisk råd.</p>

<p>Jeg har også en klar vision om at arbejde for et IT-­ministerium, som ikke er business as usual. Det er vigtigt at få en integreret institution, der kan varetage vores interesser når det kommer til teknologien.</p>

<p>I denne sammenhæng kalder jeg på jer, og alle der kan hjælpe med at få forklaret og italesat IT til de mange. På denne måde kan vi sammen lægge en plan for vores fremtid. Et orkester spiller nu engang bedst når alle instrumenter stemmer og spiller sammen. Jeg mener grundlæggende at flere ved mere, specielt med jeres hjælp.</p>

<p>Jeg vil fertilisere muligheden for, at I kan hjælpe mig gennem konkrete forslag.</p>

<p>Jeg har brug for alle til at opstille big/small data i infographs eller datadriven documents. På denne måde kan jeg oplyse Danmark med fakta. Den politiske dialog om teknologi er i dag præget af for mange sminkede tal og populistiske holdninger. Dette har jeg brug for jeres hjælp til at imødekomme.</p>

<p><a href="https://github.com/peterbrinck/rolfbjerre">Derfor foreslår jeg helt konkret at I kan hjælpe mig via min hjemmeside.</a>
Her kan du bygge på min side igennem Github og du er også meget velkommen til at kontakte mig af anden vej.</p>

<p>Jeg står med en klar vision om åbenhed og dialog og derfor kalder jeg på idéer fra jer også. Mit ryk fra Pirat Partiet over til Alternativet har ændret mig mere end jeg havde set komme. Vores proces, dogmer og værdier skaber næste hver gang et rum hvor kreativitet og innovation bare vokser jo flere vi er.</p>

<p>Så kom – vi kan bygge sammen herovre!</p>

<p>Kh
Rolf Bjerre
Ordfører for IT &amp; Digitale frihedsrettigheder - Alternativet</p>
  </section>


  </div></body></html>
