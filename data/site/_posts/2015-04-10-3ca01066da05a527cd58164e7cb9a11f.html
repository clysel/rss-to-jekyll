---
layout:     post
title: 	    "Nyt fra gamle dage: Ved Sextiden stak en Bølle en kraftig Kindhest ud"
post_author:	    
post_date:	    Fri, 10 Apr 2015 20:49:08 +0200
post_site:	    politiken.dk 
post_link:	    http://politiken.dk/kultur/medier/ECE2623067/nyt-fra-gamle-dage-ved-sextiden-stak-en-boelle-en-kraftig-kindhest-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsbiblioteket i Århus har lanceret en database med over en million gamle 
avissider. 
</p><p>
Tallet tikker hele tiden opad og skal gerne nå op på 32.000.000 sider i alt. 
</p><div class="art-fakta article-box">
<h4 class="">
Hjælp til gotisk</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/gotisk_927455w.jpg" alt="" border="0"/></span></p><p class=" bl-elem">
Kilde: Wikimedia
</p>
</div>
</div><p>
Vi er gået på jagt i arkiverne, hvor man kan søge ikke alene på datoer og 
udgivelser, men på ord på tværs af år, udgivelse og sektion. Arkivet 
begynder med de første aviser i midten af 1700-tallet og slutter i 1914. </p><p>
Du kan søge på lige hvad du vil, det sværeste er sådan set at vælge. Men fordi 
vi journalister elsker vold og dramatik (og har et blødt punkt for 
kærlighed), er det det, vi har søgt på. De ord, som af og til er fremhævet 
med grøn, er søgeordet. 
</p><p>
Ved en søgning på ordet nævekamp dukker der en ren ridderroman frem fra Sorø 
anno 1891. Artiklen med overskriften 'Unge duelanter' blev bragt 26. januar 
i Bornholms Tidende, men er et genoptryk fra Sorø Amtstidende. 
</p><p>
Her følger første del, hvor du kan læse om trekantsdramaet mellem en 14 årig 
lokal skønhed og hendes to jævnaldrende kavalerer, der begge ønsker sig en 
første dans. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/soeoe-kamp_927362y.jpg" alt="" border="0"/></span></p><p>
Udfordringen kommer i form af en »tilkastet handske«, og den udfordrede valgte 
sine sekundanter »blandt sine bænkekammerater«. Sekundanterne forsøger at 
tale de to »hanekyllinger« fra duellen, men uden held. I stedet blev duellen 
sat til anden juledag klokken syv om aftenen i Københavns Frihavn, hvor man 
kunne være foruden tilskuere. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/soeoe-kamp1_927374y.jpg" alt="" border="0"/></span></p><p>
På aftenen for duellen ankom de to duellanter i en »droske« flankeret af 
sekundanterne, så de ikke for i totterne på hinanden, men stift skulende mod 
hverandre med »mørke miner og hadefulde blik«. 
</p><p>
Efter at været gået længere ind på havnen, have tændt et par staldlygter og 
udmålt afstanden, går duellen mellem den 14-årige og 13 1/2-årige i gang. 
</p><p>
»De kløede løs paa hinanden af bedste evne, men endnu holdt overfrakkerne«, 
hedder det. Der bliver kaldt til pause, hvor de to står med ryggen mod 
hinanden. I anden duel går det så hidsigt for sig, at de to begynder at 
sparke hinanden, men det mente sekundanterne »sted mod god tone ved en 
duel«. 
</p><p>
Tredje del af kampen bliver den afgørende og en alvorlig sag for de unge 
kæmpende. Var den hed før, er den nu på kogepunktet, lyder det. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/soeoe-kamp2_927379y.jpg" alt="" border="0"/></span></p><p>
Således sluttede eventyret om børneprinsessens af Sorøs første dans. Det var 
den unge, der fik den første dans, og det var også ham, der vandt duellen. 
Om det var en af de »unge løver«, der endeligt løb med hendes hånd, melder 
historien ikke noget om. 
</p><h3>
Tabte slåkamp og fik prisessen 
</h3><p>
Selv om der er dejligt i Sorø, er det ikke den store verdens navle. Den når vi 
tættere på, når vi springer over i Jyllands-Posten 9. juli 1910. Danmarks 
internationale avis er i Frankrig. 
</p><p>
Og i modsætning til 'Danmarks Firenze', altså Sorø, er der i Frankrig ikke 
tale om et par rollinger, der ryger i totterne på hinanden. Det er en ægte 
rumænsk prins, der må forsvare sin udkårnes ære, da der bliver talt grimt om 
hendes hat. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/paris-kamp_927401b.jpg" alt="" border="0"/></span></p><p>
En krank dag for den gode prins, der ikke alene skulle høre på en rejekællings 
ordflomme om Pougys hat, men også selv fik et par på huen af den sure dames 
husbond. Heldigvis viser det sig, at heltemod betaler sig. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/paris-kamp_002_927425b.jpg" alt="" border="0"/></span></p><p>
Ja, sådan går det, når man er god. Liane de Pougy var i øvrigt en berømt 
fransk danserinde, der omgikkes de højere kredse og hoffet. 
</p><h3>
Lakoniske nyheder 
</h3><p>
Hvor de store kærlighedskampe i henholdsvis Sorø og Paris ikke mangler patos, 
holder man sig i en noget mere afdæmpet tone ovre på Horsens Folkeblad 21. 
november 1914. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/horsens-kamp_927453y.jpg" alt="" border="0"/></span></p><p>
Så effektivt kan en tragisk skæbne handles af. Første Verdenskrig var 
selvfølgelig også lige begyndt, så de havde nok andre grusomheder at se til 
også. 
</p><p>
Og så lad os lige lukke af, selv om vi kunne blive ved for evigt, men det kan 
du selv gøre <a href="http://www2.statsbiblioteket.dk/mediestream/avis" target="_blank">her</a>, 
med at vise, at de gamle dage altså ikke nødvendigvis var så meget bedre. 
</p><p>
Her er det en notits fra Aarhus Stifttidende 3. november 1897. 
</p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/aarhus-kamp_927466y.jpg" alt="" border="0"/></span></p><p class=" bl-elem">
Det virker da fuldstændig unødvendigt. 
</p>	
</div>

</div></body></html>
