---
layout:     post
title: 	    "Nytårsdag indgyder Spurs tro på sejr i Liga Cup"
post_author:	    
post_date:	    Sun, 01 Mar 2015 12:20:32 +0100
post_site:	    politiken.dk 
post_link:	    http://politiken.dk/sport/ECE2568231/nytaarsdag-indgyder-spurs-tro-paa-sejr-i-liga-cup/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Til sidst så de bare desillusionerede ud. Da Nacer Chadli bragte Tottenham 
foran med 5-2 i den sene Premier League-kamp nytårsdag, slog 
Chelsea-spillerne ud med armene, rystede lidt på hovedet – og så ikke ud til 
helt at forstå, hvad der egentlig skete. 
</p><div class="art-fakta article-box">
<h4 class="">
FAKTA</h4>
<h5>
CHELSEA-TOTTENHAM</h5>
<div class="fakta-body" data-buildingblock="embedded_factboxlink">
<p>
Capital One Cup-finalen spilles på Wembley kl. 17.00 og livesendes på 6'eren.
</p><p class=" bl-elem">
I 2008 vandt Spurs 2-1 over Chelsea i Liga Cup-finalen efter forlænget 
spilletid.
</p>
</div>
</div><p> Eller også ville de bare ikke indse det: at de trods en tidlig føring 
i opgøret og status som ligaduks blev spillet midt over af byrivalerne med 
kaldenavnet ’Spurs’. Det faktum ændrede en sen reducering til 5-3 ikke på. 
</p><p><b class="ext-link">NEJ TAK:</b><a class="embeddedlink" href="http://politiken.dk/sport/fodbold/ECE2567482/aarets-fodboldspiller-boykottede-show-hvor-han-blev-fejret/">Årets fodboldspiller boykottede show, 
hvor han blev fejret</a></p><div class="art-quote article-box">
<p class="quote"/>
<blockquote>
<p class="quote-txt">
Vi er nødt til at gå endnu mere til den og vise endnu større vilje til at 
vinde nu
</p>
<p class="sender">
Christian Eriksen 
</p>
</blockquote>
</div><p>
Nu, et par måneder senere, er dysten fra årets første dag atter aktuel. I dag 
står de to kombattanter over for hinanden i finalen af ligacuppen, Capitol 
One Cup, og netop Tottenhams nytårssejr indgyder Christian Eriksen og hans 
holdkammerater en tro på, at de kan vinde over favoritterne fra Chelsea. 
</p><p><b>Selvtilliden er i orden</b></p><p>
»Den dag viste vi, at vi kan slå dem. Det giver os selvtillid og tro på, at vi 
kan gøre det igen«, siger Christian Eriksen til Reuters og uddyber på 
Tottenhams hjemmeside: 
</p><p>
»Der er ingen tvivl om, at de vil huske nytårsdag, men de er et meget stærkt 
hold, og der har været en del kampe siden dengang. Vi er nødt til at gå 
endnu mere til den og vise endnu større vilje til at vinde nu (...) Det er 
en cupfinale, så der vil være en helt anden nerve i kampen, og det bliver en 
intens kamp. Jeg er sikker på, at Chelsea gerne vil have hævn, men det er vi 
klar til at modstå«. 
</p><h3>
Tottenham vandt seneste finale 
</h3><p>
Den store spiller i nytårsdysten var Tottenhams unge angrebskomet Harry Kane, 
der scorede to mål og lagde op til et tredje. Ligesom Eriksen fremhæver han 
5-3-sejren som et vigtigt rygstød inden dagens finale. 
</p><p><b class="ext-link">NEDTUR:</b><a class="embeddedlink" href="http://politiken.dk/sport/fodbold/europaleague/ECE2565674/tottenham-fuldender-engelsk-nedtur-i-europa/">Tottenham fuldender engelsk nedtur i 
Europa</a></p><p>
»Chelsea er et klassemandskab, så vi skal præstere optimalt, som vi gjorde det 
nytårsdag. Da viste vi, at vi kan slå dem, og det at score fem mål mod et 
hold som Chelsea understreger, at vi har høj kvalitet i truppen. Men trofæet 
er inden for vores rækkevidde, og vi vil gøre alt for at løfte det i sidste 
ende«, siger Harry Kane til klubbens hjemmeside. 
</p><div class="art-quote article-box">
<p class="quote"/>
<blockquote>
<p class="quote-txt">
Kane har gjort det utroligt godt de seneste 10-12 kampe, så vi er nødt til at 
stoppe ham
</p>
<p class="sender">
John Terry 
</p>
</blockquote>
</div><p>
Netop Chelsea og Tottenham mødte hinanden i ligacupfinalen for syv år siden. 
Dengang vandt Spurs 2-1 i forlænget spilletid over blandt andre John Terry, 
der som kaptajn formentlig fører sit hold ind på Wembley i dag. </p><h3>
Chelsea vil bremse Kane 
</h3><p>
Hvis han skal få revanche fra finalenederlaget i 2008 såvel som fra skuffelsen 
nytårsdag, kræver det, at han og resten af Chelsea-holdet stækker formstærke 
Harry Kane. 
</p><p><b class="ext-link">BEKYMRING:</b><a class="embeddedlink" href="http://politiken.dk/sport/fodbold/premierleague/ECE2564668/chelsea-advarer-mod-antisemitisme-til-liga-cup-finale/">Chelsea advarer mod antisemitisme til 
Liga Cup-finale</a></p><p>
»Han er en meget god spiller, han bevæger sig fantastisk, og han er i 
forrygende målform«, siger John Terry til Reuters, mens målmand Thibaut 
Courtois supplerer på Chelseas hjemmeside: 
</p><p>
»Kane har gjort det utroligt godt de seneste 10-12 kampe, så vi er nødt til at 
stoppe ham. Men vi er jo nødt til at stoppe alle, for hvis vi kun fokuserer 
på ham, vil en af de andre måske score. Vi har brug for en stærk holdindsats 
for at vinde trofæet«. 
</p><p class=" bl-elem">
Det er altså nøglen, hvis ikke Chelsea-spillerne skal stå desillusionerede 
tilbage, som de gjorde det nytårsdag. 
</p>	
</div>
</div></body></html>
