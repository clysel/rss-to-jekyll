---
layout:     post
title: 	    "Twin Peaks-skuespillere tigger om at få David Lynch tilbage som instruktør"
post_author:	    
post_date:	    Thu, 09 Apr 2015 14:33:23 +0200
post_site:	    politiken.dk 
post_link:	    http://politiken.dk/kultur/filmogtv/ECE2621144/twin-peaks-skuespillere-tigger-om-at-faa-david-lynch-tilbage-som-instruktoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Twin Peaks uden David Lynch er som... 
</p><p>
»En pige uden en hemmelighed«, siger Sheryl Lee, der spiller Laura Palmer og 
hendes kusine Maddy Ferguson i kultserien. 
</p><p>
Det er som »en motorcykel uden rytter«, siger James Marshall, der spiller det 
stille og mystiske læderhjerte James Hurley, som kører væk fra sine 
problemer på en Harley. 
</p><p>
Det er som »som en kævle uden bark«, siger Catherine E. Coulson, der spiller 
The Log Lady (eller Kævlekvinden på dansk), der i serien bærer rundt på en 
velinformeret stump træ, som giver gode råd i opklaringen af mordet på Laura 
Palmer. <span class="img-contimg-fl-right"><img class="image inlineLightBox" src="http://multimedia.pol.dk/archive/00926/jh_926970h.jpg" alt="" border="0"/><span class="caption"><span class="f-img-caption">Ung. 
</span>James Marshall som han ser ud i dag. Foto: Sceendump</span></span></p><p>
De siger det allesammen i en <a target="_blank" href="https://www.youtube.com/watch?v=BO934i9uO1c">video</a>, 
som blev lagt på nettet i går, hvor det var 25 år siden, at seriens første 
afsnit blev vist. 
</p><p>
Anledningen til, at videoen blev udgivet var for fans trist, men kræver en 
forhistorie, som kommer her: 
</p><h3>
Fortids fremtid 
</h3><p>
Første sæson af mordgåden i Twin Peaks begyndte i 1990. Her blev de 
amerikanske, og siden resten af verdens, seere præsenteret for en blanding 
af klassisk kriminalgåde, overnaturlige fænomener og diverse soap og 
trekantsdramaer. Bag serien står instruktøren David Lynch, der har skrevet 
den sammen med makkeren Mark Frost. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2357464/politikens-streaming-guide-derfor-skal-du-se-eller-gense-twin-peaks/">Politikens streaming-guide: 
Derfor skal du se eller gense Twin Peaks</a></p><p>
Med i alt 30 afsnit gennem 1990 og 1991 vakte serien verdensomspændende opsigt 
og er siden blevet kult. En af de sidste ting, Laura Palmer - i en syret 
scene, der lidt kræver at man ser serien - <a target="_blank" href="https://www.youtube.com/watch?v=BL57-9171pk">siger</a>, 
er, at hun vil se hovedpersonen Agent Cooper igen om 25 år. Det er i seriens 
næstsidste afnsit. 
</p><p>
Det kom, til mange fans store fornøjelse, til at passe. Frost og Lynch 
tweetede synkront, at »det tyggegummi, du så godt kan lide, kommer på mode 
igen«. Og bekræftede senere mindre kryptisk, at Twin Peaks ville få en 
tredje sæson. Ni afsnit, alle instrueret af Lynch. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2416672/david-lynch-bekraefter-twin-peaks-vender-tilbage/">David Lynch bekræfter: 'Twin 
Peaks' vender tilbage</a></p><h3>
Uden Lynch ingen Peak 
</h3><p>
Men mandag røg kæden af. Lynch tweetede, at han ikke kunne blive enige med 
produktionsselskabet om beløbet til at udvikle manuskriptet, som han ville. 
Derfor ville han slet ikke være med. Alt eller intet. Også selv om han 
understregede, at han holdt meget af serien og dens univers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2617328/david-lynch-vil-alligevel-ikke-lave-ny-twin-peaks/">David Lynch vil alligevel ikke 
lave ny Twin Peaks</a></p><p>
Det afstedkom straks hashtagget #savetwinpeaks på twitter og en 
onlineunderskriftindsamling, hvor 17.000 beder Showtime finde en løsning med 
David Lynch. Eller med andre ord: give ham sin vilje. <span class="img-contimg-fl-right"><img class="image inlineLightBox" src="http://multimedia.pol.dk/archive/00926/lm_926974h.jpg" alt="" border="0"/><span class="caption"><span class="f-img-caption">Sort. 
</span>Lucy Moran mener, at Twin Peaks uden David Lynch er som en politistation uden dørmåtte... Foto: Screendump</span></span></p><p>
Noget af det lidt særlige ved Twin Peaks sammenlignet med andre film og serier 
er, at skuespillerne i løbet af de seneste 25 år har identificeret sig meget 
med det, de har lavet sammen med Lynch. De stiller op til dette og hint, 
skriver om Twin Peaks på de sociale medier og har endda en fælles 
facebookside, hvor de laver forskellige <a target="_blank" href="https://www.facebook.com/savetwinpeaks">opdateringer</a> 
om serien. 
</p><p>
Og nu er de altså gået sammen og har lavet videoen, hvor Dana Ashbrook, der 
spiller Bobby Briggs, siger, »at Twin Peaks uden David Lynch er en hund uden 
gøen« eller som »tærte uden kirsebær«, som Peggy Lipton, der spiller Norma 
Jennings, siger. 
</p><p class=" bl-elem">
Ifølge det amerikanske magasin <a target="_blank" href="http://www.theatlantic.com/entertainment/archive/2015/04/maybe-a-twin-peaks-sequel-without-david-lynch-wouldnt-be-so-bad/389829/">The 
Atlantic</a> forsøger produktionsselskabet stadig at »Bringe [Twin Peaks] 
tilbage i al dens magt og vælde med begge dens ekstraordinære skabere ved 
roret«. 
</p>	
</div>

</div></body></html>
