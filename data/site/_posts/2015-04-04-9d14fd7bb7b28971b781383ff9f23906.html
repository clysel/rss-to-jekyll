---
layout:     post
title: 	    "Gang i påskehandlen: Dankort et mulehår fra rekord"
post_author:	    
post_date:	    Sat, 04 Apr 2015 20:33:03 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2616471/gang-i-paaskehandlen-dankort-et-mulehaar-fra-rekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne brugte dankortet 4,9 millioner gange onsdag før påske. Og det er det 
højeste antal transaktioner nogensinde. Samlet set blev der handlet for 1,7 
milliarder kroner, hvilket er tæt på at være ny rekord.
</p><p>
Tallene, der stammer fra Nets, vækker glæde hos Dansk Erhverv, der håber, at 
tallene er et tegn på, at privatforbruget er på vej op igen, efter at det 
viste en lille tilbagegang i februar.
</p><p>
»Der langes altid flere varer over disken op til de store helligdage, og i år 
falder påsken på et tidspunkt, hvor der lige er udbetalt løn, og mange får 
snart penge tilbage i skat«, lyder det fra Henrik Hyltoft, der er 
markedsdirektør i Dansk Erhverv.
</p><p>
Han fortsætter:
</p><p>
»Pengene bliver forhåbentlig omsat til forbrug i butikkerne. Familierne skal 
for eksempel have købt forårstøj og sko til ungerne«.
</p><h3>
Mobilepay trækker op
</h3><p>
Efter seks år med tilbagegang oplevede detailhandlen sidste år for første gang 
en behersket fremgang.
</p><p>
Der er dog det aber dabei, at overførsler gennem mobilbetalingsapp'en 
Mobilepay også tæller med i dankortstatistikke.
</p><p>
Selvom den populære app kan bruge i nogle butikker, bliver den primært brugt 
til overførsler mellem private. Og dermed er det slet ikke sikker, at hele 
den høje dankortomsætning er landet i butikkernes kasseapparater.
</p><p class=" bl-elem">
Onsdagens dankortomsætning er kun overgået af den sidste indkøbsdag før jul 
sidste år, den 22. december. Her blev der købt for 1750 millioner kroner på 
dankort, mens omsætningen 1. april var på 1718 millioner kroner.
</p>	
</div>

</div></body></html>
