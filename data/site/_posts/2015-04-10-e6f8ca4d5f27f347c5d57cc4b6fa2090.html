---
layout:     post
title: 	    "Klarlund: Biologien spiller en stor rolle for mange psykiske sygdomme "
post_author:	    
post_date:	    Fri, 10 Apr 2015 06:00:23 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2614035/klarlund-biologien-spiller-en-stor-rolle-for-mange-psykiske-sygdomme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Lise</b>: 
</p><p>
Du skrev 18.3. om, hvordan kræft kan ramme alle, også de sunde. Og om, hvor 
vigtig den viden er. Problemet er endnu større i forbindelse med psykiske 
sygdomme. 
</p><p><b class="ext-link">LÆS ARTIKLEN HER </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585083/klarlund-kraeft-skyldes-ikke-kun-livsstil/">Klarlund: Kræft skyldes 
ikke kun livsstil</a></p><p>
Freud har jo lært os, at alle svar ligger i fortiden og i underbevidstheden. 
Det er i hvert tilfælde den almene forståelse af psykiske lidelser. Nogen må 
derfor have gjort noget forkert i fortiden, forældre som regel, eller der må 
være noget, som man undertrykker – underforstået: Det er din egen skyld. 
</p><p>
Ingen – faktisk heller ikke alle læger – tror på, at vi alle (kompetente, 
raske, friske og stærke personer) kan komme i en situation, som er så 
belastet, at vi bliver meget syge psykisk. At hjerne og følelserne lukker 
helt ned. Der må ligge noget andet bag; det må være nogens skyld. 
</p><p>
Dertil kommer hele selvhjælpsbølgen, som jo giver svar på alle sygdomme, især 
angst og depressioner. Man skal jo bare tænke positivt, ikke tage livet så 
tungt, spise sundt og løbe en tur – underforstået: Ligesom jeg gør. Så når 
du nu ikke gør alt det, er det igen din egen skyld. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2350364/psykisk-syge-forskelsbehandles-fortsat/">Psykisk syge forskelsbehandles 
fortsat</a></p><p>
Alt dette er helt unødigt belastende for den syge og de pårørende. Alle de 
velmenene råd og spørgsmål, men meget lidt forståelse og lytning. 
</p><p>
Bare rolig, den syge og de pårørende skal nok bebrejde sig selv og har slet 
ikke brug for hjælp til det. Der er brug for, at folk tager sig tid til at 
lytte og prøver at rumme andres sygdom, for hvis andre rummer den syges <i>og</i> 
de pårørendes tanker (glæde, fortvivlelse, angst, modløshed og håb), så er 
de syge og pårørende jo ikke forkerte og alene. Ensomhed er et kæmpe problem 
for syge og pårørende. 
</p><p><b>Bente Klarlund Pedersen</b>: 
</p><p>
Jeg tror, du har ret i, at ikke mindst når det gælder psykisk sygdom, vil 
lægmand ofte per automatik tænke, at der må være tale om for tidlig 
pottetræning eller andre traumer i barndommen. 
</p><p>
I de senere år er Freud så blevet erstattet af KRAM, hvor tendensen er, at 
psykisk sårbarhed i alle dens facetter kan forklares ved svigt inden for 
livsstilsområderne kost, rygning, alkohol og motion. Men biologien spiller 
vitterlig en stor rolle inden for mange psykiske sygdomme, og selv om andre 
faktorer, herunder traumer og livsstil, kan udløse angst og depression, så 
fødes man med en given sårbarhed over for psykisk sygdom. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2100585/klarlund-psykisk-saarbare-doer-tidligere-end-andre/">Klarlund: Psykisk sårbare dør 
tidligere end andre</a></p><p>
Psykiske sygdomme opstår som et samspil mellem biologisk arv og de 
psykologiske, sociale og biologiske miljøforhold, som vi påvirkes af gennem 
hele livet, både i fostertilstanden, under opvæksten og senere i livet. 
Risikoen for, at man på et eller andet tidspunkt gennem et helt liv udvikler 
psykisk sygdom, er for depressions vedkommende 10-15 procent; for bipolar 
lidelse (tidligere kendt som maniodepressiv tilstand) cirka 1 procent; for 
skizofreni cirka 1 procent og for angstlidelse cirka 20 procent. Men hvis en 
af dine forældre lider af depression, er din risiko for at udvikle 
depression forøget cirka 3 gange, mens risikoen for skizofreni tilsvarende 
er forøget 10-15 gange; risikoen for bipolar lidelse er 8-18 gange forhøjet, 
og risikoen for angstlidelse er 3-5 gange forøget (Videnskab.dk). Der er 
altså ingen tvivl om, at generne spiller en rolle. 
</p><p>
Ved at finde frem til de risikogener, som har betydning for at udvikle psykisk 
sygdom, kan vi få en bedre baggrundsviden om disse alvorlige sygdomme og på 
sigt både forebygge og fremstille mere målrettet behandling. Eksempelvis har 
danske forskere i samarbejde med flere internationale forskere undersøgt 
50.000 mennesker og fundet frem til fem nye risikogener for udvikling af 
skizofreni. 
</p><p class=" bl-elem">
Tak, fordi du tog dette vigtige emne op, og tak for dine tanker herom. Er man 
syg eller pårørende til en syg, har man ikke brug for hjælp til 
selvbebrejdelse, det klarer man selv. Det er vigtigt at informere om, at 
psykisk sygdom i høj grad skyldes biologi. 
</p>	
</div>

</div></body></html>
