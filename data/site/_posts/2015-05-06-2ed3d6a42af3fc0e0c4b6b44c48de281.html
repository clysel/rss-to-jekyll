---
layout:     post
title: 	    "Lande sender overflødige redningshold til Nepal"
post_author:	    
post_date:	    Wed, 06 May 2015 09:25:36 +0200
post_site:	    politiken.dk 
post_link:	    http://politiken.dk/udland/ECE2656543/lande-sender-overfloedige-redningshold-til-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede forrige mandag sagde regeringen i Nepal, at der ikke var brug for 
flere redningshold til at lede efter overlevende i ruinerne efter det 
voldsomme jordskælv. 
</p><p>
Alligevel fortsætter lande med at sende redningshold med netop den opgave for 
øje. Også selv om chancen for at finde flere overlevende efterhånden er 
yderst lille. 
</p><p>
»Vi beder nu direkte de redningshold, der ankommer, om at tage hjem igen. Det 
er frustrerende, at lande sender redningshold af sted, selv om det er blevet 
kommunikeret klart ud, at der ikke er behov for dem«, siger Jesper Lund, 
chef for koordineringen af det internationale hjælpearbejde i FN’s 
nødhjælpsorganisation OCHA. 
</p><h3>
Forsinker nødhjælpen 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg så nogle gange 3-4 redningshold gå rundt og lede efter overlevende i den 
samme ruin
</p>
<p class="sender">
Anders Ladekarl, generalsekretær, Dansk Røde Kors 
</p>
</blockquote>
</div><p>
Medier har bragt jubelhistorier om, at redningsarbejdere forleden fandt en 
teenagedreng, der mirakuløst havde overlevet adskillige dage i ruinerne, men 
både FN og store nødhjælpsorganisationer peger på, at indsatsen nu skal gå 
på at sikre mad, vand og telte til de titusindvis af mennesker, der har 
mistet deres hjem. Ellers risikerer mange af dem at bukke under for tørst, 
sult og sygdomme. <br/><br/>
FN kritiserer derudover, at redningsholdene optager plads både i lufthavnen i 
hovedstaden og på vejene og dermed er med til at forsinke nødhjælpen i at nå 
ud.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2652656/fn-chef-nepals-graensekontrol-forsinker-noedhjaelp/">FN-chef: Nepals grænsekontrol 
forsinker nødhjælp</a></p><p>
Ifølge en intern liste udarbejdet af FN, som Politiken er i besiddelse af, var 
der frem til i lørdags ankommet 76 redningshold til Nepal for at lede efter 
overlevende. De bestod af 2.242 redningsarbejdere. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/APTOPIX_Nepal_Earth_933972y.jpg" alt="" border="0"/><span class="caption"><span class="f-img-caption">Ukoordineret. 
</span>Redningsholdene har i nogle tilfælde forsinket nødhjælpen. Foto: AP.</span></span>
Ifølge listen medbragte de bl.a. 135 specialtrænede hunde, og holdene havde 
ifølge listen frem til i lørdags fundet 16 overlevende. 
</p><h3>
Skal systematiseres fremover 
</h3><p>
Anders Ladekarl, generalsekretær for Dansk Røde Kors, var i Nepal i dagene 
efter jordskælvet. 
</p><p>
»Jeg så nogle gange 3-4 redningshold gå rundt og lede efter overlevende i den 
samme ruin. Mange af de penge, holdene har kostet, burde i stedet være brugt 
på nødhjælp«, siger Anders Ladekarl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2651865/dagbog-fra-nepal-jeg-kan-stadig-maerke-jorden-bevaege-sig/">Dagbog fra Nepal: Jeg kan 
stadig mærke jorden bevæge sig </a></p><p>
Danmark har ikke sendt særlige redningshold til Nepal, men det har bl.a. 
Holland, Tyskland og Norge. 
</p><p class=" bl-elem">
FN vil nu foretage en undersøgelse af, hvorfor så mange lande har sendt 
overflødige redningshold af sted, så det kan undgås ved katastrofer 
fremover. 
</p>	
</div>

</div></body></html>
