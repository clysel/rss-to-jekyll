---
layout:     post
title: 	    "Kommaet er atter kommet i uvejr"
post_author:	    
post_date:	    Wed, 25 Feb 2015 22:36:28 +0100
post_site:	    politiken.dk 
post_link:	    http://politiken.dk/kultur/ECE2563838/kommaet-er-atter-kommet-i-uvejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For almindelige danskere er korrekte kommaer nærmest en folkesag. 75 procent 
af danskerne synes, at det er ’vigtigt’ eller ’meget vigtigt’ at kunne sætte 
sine kommaer rigtigt. Det viser en ny måling, som Megafon har foretaget for 
Politiken. 
</p><p>
Godt 40 procent mener ligefrem, at folkeskolen bør bruge ’flere’ eller ’mange 
flere’ ressourcer på at undervise i kommatering. 
</p><p>
Men det er en række sprogforskere helt uenige i. De mener, at kommaet er et 
ligegyldigt tegn. Og at man lige så godt kunne rive de 28 sider om reglerne 
for kommatering ud af Retskrivningsordbogen. Eller at skære dem ned til de 
cirka 5 sider, som reglerne om punktum fylder. 
</p><h3>
Forsker: Slet reglerne 
</h3><p>
»Kommaer er fuldstændig uvæsentlige. Så jeg synes, man skulle slette 
kommareglerne i den næste udgave af Retskrivningsordbogen. Så kan man i 
stedet fokusere på at lære folk at sætte punktummer. For hvis man kan skrive 
korte og klare sætninger, er der ofte ikke brug for kommaer«, siger 
sprogforsker fra Københavns Universitet Jacob Thøgersen. 
</p><p>
Efter godt 10 års våbenhvile skal Dansk Sprognævn på et bestyrelsesmøde i dag 
diskutere, om det er blevet tid til en revision af kommareglerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2501381/kommateringen-sejler-sprognaevn-skal-revidere-de-svaere-kommaregler/">Kommateringen sejler: 
Sprognævn skal revidere de svære kommaregler</a></p><p>
Hvis Sprognævnets bestyrelse vælger at gå videre med en revidering af 
reglerne, skal danskernes kommavaner undersøges, inden sagen kommer til 
principiel debat blandt de 42 medlemmer af Sprognævnets repræsentantskab. 
</p><p>
Først herefter kan der opstilles mulige løsninger på kommaproblemerne og 
sendes en betænkning til Kulturministeriet. 
</p><h3>
Følsomt emne 
</h3><p>
Den store kommakrig sluttede ellers i 2004 efter 8 år med en fusion af nyt 
komma og grammatisk komma, der gjorde det valgfrit at sætte komma foran 
ledsætninger. 
</p><div class="art-quote article-box">
<p class="quote"/>
<blockquote>
<p class="quote-txt">
Vi opretholder de mange kommaregler, for så ved vi da, hvem der er idioter
</p>
<p class="sender">
Henrik Jørgensen, grammatikforsker 
</p>
</blockquote>
</div><p>
Men den danske kommatering sejler, og Sprognævnet kan ikke sidde overhørig, at 
mange er utilfredse med de nuværende regler, mener nævnets formand, Jørn 
Lund. <br/><br/>
Han ønsker ikke at udtale sig til Politiken inden mødet i dag, men har 
tidligere sagt til Kristeligt Dagblad, at politikere fra begge sider i salen 
også er optaget af sagen, og at nævnet »er nødt til at reagere«.</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2510228/sprogforsker-kommaer-er-ret-ligegyldige/">Sprogforsker: Kommaer er ret 
ligegyldige</a></p><p>
Derfor genåbner han i dag en af de mest følsomme og langstrakte 
sprogdiskussioner i Danmark. En beslutning, der ikke møder den store 
opbakning blandt de sprogforskere, Politiken har talt med. 
</p><p>
»Egentlig synes jeg ikke, at Sprognævnet skulle gøre noget som helst, for 
kommaer er ikke vigtige. Det er jo det latterlige ved det. At vi kævler og 
ævler om et tegn, der er overflødigt, hvis man skriver kort og klart«, siger 
grammatikforsker og lektor ved Aarhus Universitet Henrik Jørgensen, der også 
gerne ser kommareglerne minimeret eller fjernet fra Retskrivningsordbogen. 
</p><h3>
En ny krig 
</h3><p>
Men det ser danskerne nu anderledes på. Ifølge Megafon ønsker kun 5 procent at 
afskaffe kommareglerne. 
</p><p>
Man skal kunne grammatik for at have en chance for at lære at sætte komma, og 
det er danskerne ikke stærke i, forklarer grammatikforsker ved Aalborg 
Universitet Susanne Annikki Kristensen. 
</p><p>
Megafons måling tyder på, at hun har ret. Her svarer mere end en fjerdedel af 
danskerne, at de slet ikke kender de nuværende kommaregler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2501849/medlem-af-sprognaevnet-absurd-hvor-meget-tid-vi-bruger-paa-at-diskutere-komma-i-danmark/">Medlem af sprognævnet: 
»Absurd, hvor meget tid vi bruger på at diskutere komma i Danmark«</a></p><p>
»Sprognævnet tager kommaerne op igen, fordi folk sætter komma som vinden 
blæser, og fordi der er så stor forvirring om, hvad det er for regler, der 
gælder. Det har nævnet sådan set selv været skyld i. Problemet er bare, at 
så kommer der en ny krig, der kommer til at tage et par år. Og i al den tid 
kommer vi heller ikke til at tale om grammatik«, siger Susanne Annikki 
Kristensen. 
</p><p>
Ifølge grammatikforsker Henrik Jørgensen bruges kommareglerne mest af folk – 
der er stærke i tegnsætning – til at udpege, hvem der er dumme, og hvem der 
er kloge. Eller som han siger: 
</p><p class=" bl-elem">
»Vi opretholder de mange kommaregler, for så ved vi da, hvem der er idioter«. 
</p>	
</div>
</div></body></html>
