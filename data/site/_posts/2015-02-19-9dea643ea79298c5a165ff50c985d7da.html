---
layout:     post
title: 	    "Skuespillers rejseminder: »Vi havde dåsehakkebøffer og de frygteligste madvarer med«"
post_author:	    
post_date:	    Thu, 19 Feb 2015 17:25:50 +0100
post_site:	    politiken.dk 
post_link:	    http://politiken.dk/rejser/rejseminder/ECE2545734/skuespillers-rejseminder-vi-havde-daasehakkeboeffer-og-de-frygteligste-madvarer-med/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Tammi Øst</h4>
<div class="fakta-body" data-buildingblock="embedded_factboxlink">
<p>
56 år. Skuespiller. Næste lørdag har Tammi Øst premiere på forestillingen 
’Mågens’ på Nørrebro Teater i København. ’Mågens’ 
er en high speed-kærlighedskomedie af Ditte Hansen og Louise Mieritz frit 
efter Anton Tjekhovs ’Mågen’. Foruden Øst medvirker bl.a. Christian 
Fuhlendorff og Lise Baastrup.
</p><p>
Øst har ikke alene medvirket i et hav af forestillinger som ’Faust’, ’Romeo og 
Julie’ og ’Den fede kvindes rige liv’, men også modtaget en lang række udmærkelser 
som en Reumert for bedste kvindlige hovedrolle i både 1999 og 2009. 
</p><p>
På biograflærredet og tv har hun også imponeret som Katinka i 
filmatiseringen af Herman Bangs ’Ved vejen’ og Eva i ’Anna Pihl’ på TV 2. I 
2008 debuterede hun som forfatter med romanen ’Ind til nu’. På cd’en ’Øst’ 
har hun sat musik til digte og tekster af Søren Ulrik Thomsen, Suzanne 
Brøgger og Anne Lise Marstrand-Jørgensen.
</p><p class=" bl-elem">
Tammi Øst er mor til 25-årige Rasmus og Andrea Alma på 22 år. Hun er gift med 
kollegaen Jens Jørn Spottag.
</p>
</div>
</div><h3>
Min første rejse ... 
</h3><p>
var til Sortehavet Bulgarien som 6-7-årig med min mormor og hendes samlever. 
Jeg kan huske, at jeg smagte cremefraiche for første gang og ikke forstod, 
hvorfor de ikke puttede fløde på jordbærrene. Jeg opfandt også en meget 
smart måde at tigge is på. Jeg sagde, at jeg syntes, at det var synd for 
ismanden, at han ikke solgte noget. Den hoppede de på. Min mormor og hendes 
mand elskede at danse og førte sig frem på dansegulvet, hvilket jeg følte 
var lidt pinligt. Inden turen var jeg blevet ekviperet med små hatte, for 
min mormor var en meget forfængelig kvinde. Jeg ved ikke, hvor godt jeg så 
ud, men jeg følte mig smart. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2494836/arvingens-rejseminder-ud-for-haiti-kom-en-masse-boern-sejlende-i-udhulede-traestammer/">Arvingens rejseminder: »Ud for 
Haiti kom en masse børn sejlende i udhulede træstammer«</a></p><h3>
Min bedste rejse ... 
</h3><p>
var min bryllupsrejse i 2013. Vi holdt bryllup ude på Bastionen + Løven (på 
Christianshavn i København, red.) til klokken 3 om natten og stod op klokken 
6 om morgenen for at tage i lufthavnen. Vi fløj til Milano og rejste med to 
forskellige tog til Alba, hvor vi skulle på cykeltur i Piemonte. Jens og jeg 
er vilde med at cykle. Vi bruger turcykler med 21 gear, men det er ret 
afslappende. Vi er det grå guld på tur. Vi var af sted i 10-12 dage med 
Merlot Tours (rejseselskab i København, red.), som arrangerer omkring 60 
forskellige cykelture. Vi cykler alene fra sted til sted, og så 
transporterer Merlot vores bagage til hotellerne. Det er forholdsvis kuperet 
terræn, men jeg er i ret god form. Jens er stærk som en okse, og en af de 
stående bemærkninger er: »Du kan jo bare cykle i forvejen, så kommer jeg«. 
</p><h3>
Min værste rejse ... 
</h3><p>
var med min mor og hendes mand. I en folkevogn kørte vi til Sydfrankrig og 
Spanien. De sov i telt, mens jeg sov på forsædet. Vi havde dåsehakkebøffer 
og de frygteligste madvarer med, fordi min stedfar var så nærig. Jeg kan 
huske, at vi en tidlig morgen stod på en strand, fordi de gerne ville 
morgenbade, og så besvimede jeg af sult og måske af skræk for hakkebøfferne. 
Derefter tog vi ind til en by og købte ost og brød. Jeg har nok været 12 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2506852/rejseminder-vi-loeb-men-taagen-var-hurtigere-end-os-og-saa-blev-det-fuldstaendig-moerkt/">Rejseminder: »Vi løb, men 
tågen var hurtigere end os, og så blev det fuldstændig mørkt«</a></p><h3>
På rejser medbringer jeg altid ... 
</h3><p>
telefon, tandbørste og en bog, men jeg er ikke overtroisk og skal ikke have en 
eller anden maskot med. 
</p><h3>
Min favoritrejsepartner ... 
</h3><p>
er Jens, fordi vi er gode til at rejse sammen. Der er ikke noget bøvl. Jens er 
nysgerrig, tålmodig og ikke ude efter at yppe kiv – ha ha, den er lige til 
sproghjørnet. Vi kan lide at kigge på de samme ting. Vi gider ikke ligge på 
stranden. Vi er glade for mad, naturen og vil gerne ud at røre os. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2482020/rejseminder-jeg-moedte-muhammad-ali-i-memphis-i-1975-hvor-han-kom-for-at-se-mig-danse/">Rejseminder: »Jeg mødte 
Muhammad Ali i Memphis i 1975, hvor han kom for at se mig danse«</a></p><h3>
Min seneste rejse ... 
</h3><p>
var en mindre cykeltur sidste år til Nordtyskland, hvor vi boede på 
Strandhotel i Glücksburg. Vi havde været der tidligere, men fik et ophold i 
bryllupsgave, som vi først indfriede i 2014. Vi cyklede rundt på vores 
nyindkøbte Brompton-cykler, som kan foldes sammen og lægges bag i bilen. 
Nordtyskland er stærkt anbefalelsesværdigt. 
</p><h3>
Mit bedste rejsemåltid ... 
</h3><p>
fik jeg på Sardinien i 2005, hvor vi bl.a. sejlede i havkajak og sov i en 
grotte. På Sardinien var vi på en restaurant, hvor vi fik så meget mad, at 
du ikke drømmer om det. Vi kom sådan til at grine, fordi vi troede, at de 
forvekslede os med madanmeldere, for det var helt overdrevet. Vi fik bl.a. 
hjemmelavet levermousse, griseører og grisehaler, kød, salater og tyndt 
sardinsk brød overhældt med olivenolie. Alt i alt tror jeg, vi fik 30 
retter, men det var ikke dyrt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2513633/skuespillers-rejseminder-groenland-smelter-altsaa/">Skuespillers rejseminder: 
»Grønland smelter altså!«</a></p><h3>
Det dummeste, jeg har gjort på en rejse ... 
</h3><p>
var endnu en cykeltur, denne gang i Cantal i Sydfrankrig. Vi ville cykle en 
lille selvbestaltet tur og fulgte ikke de afstukkede ruter. Pludselig stod 
vi foran et pigtrådshegn med en stor tyr på den anden side. Jens havde en 
idé om, at hvis vi bare krydsede marken, ville vi nå frem til det sted, som 
skulle være enden på turen. Jens hev cyklerne over hegnet, og vi cyklede 
lidt på marken, men indså hurtigt, at det ikke var smart at komme i 
karambolage med tyren og vendte om. 
</p><h3>
Jeg rejser altid tilbage til ... 
</h3><p>
Italien ikke mindst refugiet San Cataldo i Scala på Amalfikysten, hvor jeg har 
været tre-fire gange. Der er ro, citronlunde, bakket, vidunderligt hav og så 
smukt. I første omgang begyndte jeg at skrive på en bog i San Cataldo, og så 
har jeg lavet musik dernede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2447284/poul-krebs-paa-flyrejse-det-er-den-mest-rystende-tur-jeg-har-vaeret-paa-og-jeg-frygtede-for-mit-liv/">Poul Krebs på flyrejse: »Det 
er den mest rystende tur, jeg har været på, og jeg frygtede for mit liv«</a></p><h3>
Mit bedste tip til Italien ... 
</h3><p>
og mange andre steder er at tage på cykeltur. Kontakt Merlot Tours, og tag et 
af deres gode tilbud. De har elcykler, hvis man ikke føler sig i 
tilstrækkelig god form. De transporterer bagagen fra overnatningssted til 
overnatningssted, og man ser og oplever vidunderlige ting på cykel. I sin 
tid blev vi anbefalet firmaet af Birthe Neumann og Paul Hüttel. Det bedste 
tip, jeg nogensinde har fået. 
</p><h3>
Den mest interessante person, jeg har mødt på en rejse, er ... 
</h3><p>
skuespilleren Rutger Hauer, som var ham den lyshårede i filmen ’Blade Runner’. 
I 1989 var jeg til filmfestival i Seattle med filmen ’Ved vejen’. Jeg mødte 
en meget sød kvinde, som jeg fortalte, at jeg kendte dramalæreren og 
instruktøren Keith Johnstone fra Canada. Hun sagde, at der var en gruppe, 
som blev undervist af Johnstone i teatersport, og at de gerne ville optræde 
for mig. De optrådte så på et hotelværelse for mig og Rutger Hauer. Han var 
en meget spændende person. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2468626/suzanne-bjerrehuus-min-favoritrejsepartner-er-george-clooney/">Suzanne Bjerrehuus: »Min 
favoritrejsepartner er George Clooney«</a></p><h3>
Min næste rejse ... 
</h3><p class=" bl-elem">
bliver nok en cykeltur til Sydengland og muligvis Irland. 
</p>	
</div>
</div></body></html>
