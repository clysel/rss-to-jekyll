---
layout:     post
title: 	    "Jesper blev væltet af sin invalidecykel af politimand: »Betjenten bør fyres«"
post_author:	    
post_date:	    Mon, 23 Feb 2015 17:31:16 +0100
post_site:	    politiken.dk 
post_link:	    http://politiken.dk/indland/ECE2559609/jesper-blev-vaeltet-af-sin-invalidecykel-af-politimand-betjenten-boer-fyres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jesper Bertelsen ser helst, at den betjent, han kom i karambolage med på 
Blågårds Plads i april, bliver afskediget. 
</p><p>
Bertelsen - der er lam i benene - endte med at vælte ned af sin invalidecykel 
og ligge på asfalten efter en batalje med en politimand, der netop havde 
anholdt hans kammerat. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis jeg skal være helt ærlig, så vil jeg mene, at han ikke er egnet til 
politiarbejde når han opfører sig sådan over for borgerne.
</p>
<p class="sender">
Jesper Bertelsen 
</p>
</blockquote>
</div><p/><p>
Den Uafhængige Politiklagemyndighed har netop konkluderet, at den ene betjents 
optræden over for ham var »særdeles kritisabel«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2559170/politiklagemyndighed-kritiserer-betjentes-adfaerd-over-for-lam-mand-i-koerestol/">Politiklagemyndighed 
kritiserer betjentes adfærd over for lam mand i kørestol</a></p><p>
Og det bør få konsekvenser, mener Jesper Bertelsen: 
</p><p>
»Hvis jeg skal være helt ærlig, så vil jeg mene, at han ikke er egnet til 
politiarbejde, når han opfører sig sådan over for borgerne«. 
</p><p><i class=" bl-elem">Så du mener, at han bør fyres?</i></p><p>
»Det vil være den rigtigste beslutning i forhold til den opførsel, ham kom 
med«. 
</p><p>
Det hele begyndte en aften i april sidste år, hvor han sammen med en ven var 
ved at krydse Blågårds Plads. Ifølge hans forklaring blev de to standset af 
et par betjente, som endte med at anholde kammeraten. 
</p><p>
Det fik mødet til at eskalere og Bertelsen til at bruge mindre pæne gloser mod 
de to politifolk. Men det skete i øjeblikkets ophidselse, siger han om 
hændelsen, der blev videofilmet af lokale beboere, der hørte råben fra 
gaden. 
</p><h3 class="tvheader">Dokumentation: Betjent efterlader handicappet mand på gaden</h3>
<p/><p>
Jesper Bertelsen indrømmer, at tonen var ganske kontant på de film, der blev 
taget af hændelsen. 
</p><p>
»Det kan godt være, at vi begge var - kan man se på optagelserne - lidt 
højrøstede, og at vores sprogbrug ikke var det pæneste«, indrømmer han. 
</p><p>
»Men man burde kunne tænke klart i den slags situationer. De burde kunne 
håndtere den slags uden at blive frembrusende og aggressive«, siger han om 
politifolkene. 
</p><p><i class=" bl-elem">Er det i orden at tale til et andet menneske på den måde?</i></p><p>
»Det var det ikke. Men de anholdt min kammerat på et tyndt grundlag. Det var 
det, jeg råbte ad. Vi kan alle komme op i det røde felt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2264375/politiformand-betjent-laegger-mand-i-koerestol-ned-paa-jorden/">Politiformand: Betjent lægger 
mand i kørestol ned på jorden</a></p><p>
»Jeg vil sige, at jeg startede meget retfærdigt og blidt, indtil situationen 
eskalerede. Så kom mit sprogbrug desværre op i det toneleje. De lægger min 
kammerat ned på jorden - og det er dét, jeg reagerer på«, fortæller han om 
episoden, hvor hans ven blev anholdt, og han selv endte med at vælte ned på 
jorden under et højlydt skænderi med den ene politimand. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil ikke håbe, at det er alle betjente, der opfører sig på den måde. For 
det dér er ikke med til at fremme politistyrkens renommé
</p>
<p class="sender">
Jesper Bertelsen 
</p>
</blockquote>
</div><p/><h3>
Uro fik vidner til at optage kontroversen 
</h3><p>
På det tidspunkt hev flere vidner deres mobiltelefoner op af lommerne og 
begyndte at filme. De fangede Jesper Bertelsen tiltale politifolkene med 
udtryk som »<i>fucking</i> lortestrømere«, og: »I kommer rendende med 
jeres forpulede uniformer og krav«. 
</p><p><b class="ext-link">OPTAGELSER</b><a class="embeddedlink" href="http://politiken.dk/indland/ECE2264461/se-alle-videoer-af-manden-der-bliver-vaeltet-ud-af-sin-koerestol/">Se alle videoer af manden, der bliver 
væltet ud af sin kørestol</a></p><p>
»Det er ikke den rigtige måde at snakke til andre på, men i denne her 
situation var det lidt anderledes. I mine øjne var det politiet, der 
startede med at køre tingene op i en spids«, siger han. 
</p><h3>
Anholdelse fik situtationen til at eskalere 
</h3><p>
Hans reaktion skyldes politiets arrestation af kammeraten. 
</p><p>
»Det at frihedsberøve en person uden grund er noget af det værste, man kan 
gøre. Så kan det være forståeligt, at man koger over. Vi kan alle komme op i 
det røde felt«, siger han om den hidsige ordveksling, der nu har udløst 
kritik af betjentene fra politiklagemyndigheden. 
</p><p>
Den ene politimand reagerede med ord som: »Du skal holde din kæft«, og »du har 
ikke ret til en skid«. 
</p><h3>
Klagenævn i hård kritik 
</h3><p>
Den Uafhængige Politiklagemyndighed finder det ordvalg groft og »i strid med 
god forvaltningsskik«, som det hedder. Klagemyndigheden kritiserer også, at 
betjentene ikke efterfølgende hjalp Jesper Bertelsen op på invalidecyklen 
igen, selv om de måtte have været klar over, at han ikke umiddelbart kunne 
rejse sig selv. 
</p><p>
To passive vidner fik ordre på at »skride«. Den magtanvendelse var ifølge 
myndigheden »grov, upassende og unødvendig«. 
</p><p>
»Jeg vil ikke håbe, at det er alle betjente, der opfører sig på den måde. Det 
vil være godt, hvis han får en reprimande - eller en afskedigelse. For det 
dér er ikke med til at fremme politistyrkens renommé«. 
</p><p class=" bl-elem">
Politiforbundets formand Claus Oxfeldt ønsker ikke at udtale sig om sagen til 
Politiken efter afgørelsen fra Den Uafhængige Politiklagemyndighed. 
</p>	
</div>
</div></body></html>
