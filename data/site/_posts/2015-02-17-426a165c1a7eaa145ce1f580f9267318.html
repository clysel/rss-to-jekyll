---
layout:     post
title: 	    "Grøn dinosaur vil bruge IBM's Watson til at svare på Spørge-Jørgens spørgsmål"
post_author:	    Jesper Stein Sandal
post_date:	    Tue, 17 Feb 2015 09:10:48 +0000
post_site:	    www.version2.dk 
post_link:	    http://www.version2.dk/artikel/groen-dinosaur-vil-bruge-ibms-watson-til-svare-paa-spoerge-joergens-spoergsmaal-77307?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>IBM's Watson-teknologi kan nu måske komme til at aflaste forældre med børn i den alder, hvor spørgsmål om alt fra universet til bussemænd kan tære på både paratviden og tålmodighed.</p>

<p>Firmaet Elemental Path har nemlig indgået et samarbejde med IBM om at bruge cloud-tjenesten Watson i en ny serie af legetøj, som børnene skal kunne stille alle de spørgsmål, de orker, og få svar.</p>

<p>Watson skal levere talegenkendelse og analyseværktøjer til at forstå spørgsmålene og finde svarene frem. En del af udviklingen af den nye serie af Cognitoys indebærer at filtrere svarene, så niveauet er passende i forhold til barnets alder og udvikling.</p>

<p>Den første udgave af Cognitoys-serien, som Elemental Path forsøger at finansiere gennem Kickstarter, er en grøn dinosaur, som børnene altså skal kunne tale til og få svar.</p>

<p><figure class="plugin full zoomable"><img data-original-image="http://www.version2.dk/sites/v2/files/cognitoys.png" src="http://www.version2.dk/sites/v2/files/styles/large/public/cognitoys.png?itok=b7FOFlAH" alt=""/></figure></p>
  </section></div></body></html>
