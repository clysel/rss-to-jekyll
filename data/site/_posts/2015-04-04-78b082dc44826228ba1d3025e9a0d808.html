---
layout:     post
title: 	    "Ukrainsk by vil overtage affaldsforbrænding på Amager"
post_author:	    Bjørn Godske
post_date:	    Sat, 04 Apr 2015 04:00:10 +0000
post_site:	    ing.dk 
post_link:	    http://ing.dk/artikel/ukrainsk-vil-overtage-affaldsforbraending-paa-amager-175001
---
<html><body><div><section class="body">
			<p>Et stort antal fluer kan klares med et smæk, hvis den vestukrainske by Lviv får lov til at overtage det gamle forbrændingsanlæg på Amager. det kan ske, når det nye anlæg ,Amager Bakker, er klar til drift i 2017. Byen har 740.000 indbyggere, som primært får deres varme om vinteren fra fjernvarme baseret på naturgas.</p>
			<p>Det forklarer Morten Munk, der er administrerende direktør i rådgivningsvirksomheden Mafcon og dertil Ukrainsk konsul i Danmark:</p>
			<p>»Byen har et affaldsproblem. Men først og fremmest har man også store mængder biomasse. Det vil derfor passe som fod i hose at få et anlæg som det gamle Amager forbrændingsanlæg. Samtidig kan man reducere afhængigheden af russisk naturgas,« forklarer han.</p>
			<p><figure class="plugin right zoomable"><img data-original-image="http://ing.dk/sites/ing/files/amfor_anlaeg_010.jpg" src="http://ing.dk/sites/ing/files/styles/w1120_media_right/public/amfor_anlaeg_010.jpg?itok=HPKGUlOd" alt=""/><figcaption> Hvis Ukrainerne skal overtage det gamle forbrændingsanlæg på Amager, så skal alt teknisk udstyr flyttes. Selve bygningen bliver de dog selv nødt til at opføre. <cite>Foto: ARC</cite></figcaption></figure></p>
			<p>I en rapport fra efteråret 2014 bliver det nuværende anlæg på Amager beskrevet som veldrevet og teknologisk fuldt opdateret til nuværende standarder. Det vurderes, at anlægget opfylder alle miljømæssige krav og har mindst 10 års kvalificeret driftstid.</p>
			
			<p>Amager Ressource Center (ARC) , som står bag forbrændingsanlægget og det kommende Amager Bakke, har fået udarbejdet en rapport af Rambøll, hvori det konkluderes, at nedtagning, transport og genopførsel vil koste cirka 85 procent af, hvad et nyt anlæg vil koste ukrainerne:</p>
			<p>»Grundlæggende har vi ikke noget problem med at finde en ordning, så det gamle anlæg kan genopføres i Ukraine. Men vi skal selvfølgelig sikre os, at nedtagningen sker på arbejdsmiljømæssige ordentlige vilkår,« siger direktør Ulla Röttger. Hun vurderer også, at Ukrainerne kommer til at betale 25 mio. for anlægget i skrotpris.</p>
			
			<p>Morten Munk mener dog, at det er meget sandsynligt, at anlægget kan tages ned, transporteres og genopbygges i Ukraine til en pris, som er mindre end Lviv’s alternativer og også langt mindre end det som Rambøll har vurderet:</p>
			<p>»Vi er allerede i kontakt med flere firmaer, som har erfaring med at flytte kraftværker og undersøger finansiering via fonde og EU,« siger han. Han forventer, at den samlede omkostning for genopførsel og idriftsættelse af anlæg kommer til at ligge på cirka 60 mio. euro eller 450 mio. kroner:</p>
			<p>»Og så må vi diskutere hvad skrotværdien af anlægget er værd,« siger han.</p>
		</section>
		  </div></body></html>
