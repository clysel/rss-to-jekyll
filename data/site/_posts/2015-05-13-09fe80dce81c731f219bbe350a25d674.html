---
layout:     post
title: 	    "Rejseskribenternes mest alternative hoteloplevelser"
post_author:	    
post_date:	    Wed, 13 May 2015 18:36:33 +0200
post_site:	    politiken.dk 
post_link:	    http://politiken.dk/rejser/hoteller/ECE2664332/rejseskribenternes-mest-alternative-hoteloplevelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Engang var det et hotels ypperste ambition at opnå status af luksussted. Jo 
mere ekstravagant, jo mere attraktivt og jo flere købestærke gæster. 
</p><p>
I dag går tendensen i en anden retning, hvor det ikke handler om luksus for 
enhver pris. Nu handler det om fortællingen. Både for hotel og gæst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2527783/billedserie-15-hoteller-du-boer-unde-dig-selv-at-bo-paa/">Billedserie: 15 hoteller du 
bør unde dig selv at bo på</a></p><p>
Det mærkes i hotelbranchen rundt om i verden og på de hoteller som Politikens 
rejseskribenter indimellem bliver indlogeret på. Eksempelvis på Borneo, hvor 
hotellet <a class="embeddedlink" href="http://politiken.dk/rejser/hoteller/ECE2248338/hoteltjek-her-tisser-de-lokale-aber-paa-gaesterne/">Rasa Ria</a> har sit eget 
orangutangreservat med seks orangefarvede beboere. Heriblandt Itinban, der 
har for vane at tisse på gæsterne, når de tager billeder af ham. Et andet 
sted, hvor du kommer ud i naturen, er i Costa Rica, hvor en nat i <a class="embeddedlink" href="http://politiken.dk/rejser/hoteller/ECE2602989/hoteltjek-i-regnskoven-kan-du-bo-med-broeleaber-og-baeredygtighed/">Pachira 
Lodge</a> i regnskoven ikke er for gæster med sarte ører. For dem med 
sarte sjæle er <a class="embeddedlink" href="http://politiken.dk/rejser/hoteller/ECE2467316/hoteltjek-i-luksustelt-midt-i-flodhesteland/">Mvuu Lodge</a> i Malawi også 
en udfordring, idet de fleste naboer er flodheste - et notorisk vrantent 
dyr, der hvert år slår mange mennesker ihjel på det afrikanske kontinent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2453424/amerikansk-luksushotel-har-gemt-paa-hemmelighed-i-30-aar/">Amerikansk luksushotel har 
gemt på hemmelighed i 30 år</a></p><p>
Og så er der overnatningsstederne på vandet. Her er især husbåde blevet 
populære. Eksempelvis i Hamburg, hvor <a class="embeddedlink" href="http://politiken.dk/rejser/hoteller/ECE2649501/hoteltjek-en-nat-paa-vandet-i-hamburg/">Novasol</a> 
har en række både liggende eller i amerikanske Florida, hvor udsigten til 
Atlanterhavet er vidunderlig om dagen, mens det om natten knager som på en 
gammel skonnert, mens man vugger stille på bølgerne, hvis man har indlogeret 
sig på <a class="embeddedlink" href="http://politiken.dk/rejser/hoteller/ECE2297879/hoteltjek-husbaad-med-smuk-atlanterhavsudsigt/">Sailfish Houseboat</a> hos Bud 
N'Mary's.
</p><p>
En del steder i verden kan du også få lov til at betale for at fryse på dit 
'hotelværelse' som det eksempelvis kan lade sig gøre på <a class="embeddedlink" href="http://politiken.dk/rejser/hoteller/ECE2229283/hoteltjek-iskold-overnatning/">Kirkenes 
Snowhotel</a> i Norge. Soveposen er som en iskold spændetrøje og det 
er umuligt at finde hvile, som Politikens skribent skriver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2313821/her-er-usas-mest-besynderlige-hoteller/">Her er USA's mest besynderlige 
hoteller</a></p><p class=" bl-elem">
Desuden er der alle de historiske hoteller. <a class="embeddedlink" href="http://politiken.dk/rejser/hoteller/ECE1943723/hoteltjek-gammelt-fort-gemmer-paa-luksushotel/">Cidadela de 
Cascais</a> i Portugal med mure, der stammer fra et fort, der blev 
bygget omkring år 1500, og skulle forhindre, at fjendtligsindede styrker 
sejlede ind i Tejofloden og videre til Lissabon. Eller i Nordirland, hvor 
både den tidligere amerikanske præsident Bill Clinton, USA's 
udenrigsminister John Kerry, designer Tommy Hilfiger, skuespiller Will 
Ferrell og rocklegenden Chuck Berry - for bare et nævne nogle - har boet på <a class="embeddedlink" href="http://politiken.dk/rejser/hoteller/ECE2018705/hoteltjek-bo-paa-vaerelserne-hvor-praesidenter-skuespillere-og-musikere-har-sovet/">Beech 
Hill Country House Hotel</a>. Og ikke mindst kan de 
musikhistorisk-interesserede sove i ABBAS skær i Stockholm på <a class="embeddedlink" href="http://politiken.dk/rejser/hoteller/ECE1985523/hoteltjek-officielt-abba-hotel-har-problemer/">Clarion 
Hotel Sign</a>. 
</p>	
</div>

</div></body></html>
