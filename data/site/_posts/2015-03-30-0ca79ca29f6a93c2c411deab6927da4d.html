---
layout:     post
title: 	    "Politiets automatiske nummmerplade-genkendelse giver falsk alarm ni ud af ti gange"
post_author:	    Martin Bernth
post_date:	    Mon, 30 Mar 2015 06:35:56 +0000
post_site:	    www.version2.dk 
post_link:	    http://www.version2.dk/artikel/politiets-automatiske-nummmerplade-genkendelse-giver-falsk-alarm-ni-ud-af-ti-gange-126303?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Automatisk nummerpladeaflæsning via kameraer monteret foran på politibilerne skulle gøre det nemmere for dansk politi, at finde efterlyste biler. Men en evaluering af det afprøvede system viser, at systemet giver falsk alarm i omkring ni ud af ti tilfælde. <a href="http://www.information.dk/528727">Det skriver Information.</a></p>



<p>Én af hovedårsagerne skal ifølge Information, der har fået aktindsigt i politiets egen evaluering, skyldes ‘dårlig datadisciplin’ og blandt andet er det betjentenes manglende afregistreringer af efterlyste biler, der fører til de mange falske positiver.</p>



<p>Politiet har også modtaget kritik fra IT-Politisk Forening, der mener, at de falske alarmer vil føre til, at flere bilister vil blive mistænkeliggjort uden grund, eller at mange falske alarmer vil forstyrre koncentrationen og få politiet til at overse vigtigere forbrydelser.</p>

<p>Datatilsynet, der ikke var bekendt med de falske alarmer i evalueringen før Information forelagde den, og her er meldingen fra jurist Birgit Kleis ikke til at tage fejl af:</p>

<p>»Det tyder på, at de ikke har orden i deres datakvalitet, hvad angår efterlyste køretøjer. Det må de selvfølgelig se at få, og det skal de under alle omstændigheder have,« siger hun til Information.</p>
  </section>

      </div></body></html>
