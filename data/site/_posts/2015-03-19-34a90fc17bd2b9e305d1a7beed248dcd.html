---
layout:     post
title: 	    "Ikke en dag uden en Vonn-rekord: I dag stod Stenmark for skud"
post_author:	    
post_date:	    Thu, 19 Mar 2015 14:26:29 +0100
post_site:	    politiken.dk 
post_link:	    http://politiken.dk/sport/ECE2595164/ikke-en-dag-uden-en-vonn-rekord-i-dag-stod-stenmark-for-skud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske skistjerne Lindsey Vonn vandt torsdag Super G-løbet i den 
franske skisportsby Meribel. 
</p><p>
Med den vandt hun også sæsonens samlede World Cup i Super G. 
</p><p>
Det var den amerikanske kvindes World Cup-sejr nummer 67, og ikke mindst var 
det hendes samlede World Cup-sejr nummer 19. 
</p><p>
Hun modtog således sin 19. krystalglobus for præstationen. Det samme som den 
svenske skilegende Ingemar Stenmark nåede at vinde i sin karriere i perioden 
fra 1975 til 1984. 
</p><p>
Lindsey Vonn vandt sin 18. samlede World Cup, da hun vandt i styrtløb onsdag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2593312/amerikansk-stjerne-saetter-nye-world-cup-rekorder/">Amerikansk stjerne sætter nye 
World Cup-rekorder</a></p><p>
Hun kom ind til dagens Super G med et forspring på kun otte point til 
østrigeren Anna Fenninger 
</p><p>
Da Fenninger var løber nummer 15 på pisten, satte hun pres på ved at sætte 
bedste tid med 1.08,19 minut. Lindsey Vonn startede kun fire pladser længere 
bagud og den 30-årige amerikaner stod for presset. Hendes 1.07.70 var bedste 
tid. 
</p><p>
»Anna lagde pres på mig. Jeg vidste godt, at hun førte, da jeg stod på toppen, 
så jeg måtte bare gøre det så godt, jeg overhovedet kunne«, siger hun ifølge 
nyhedsbureauet AFP. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Italy_Ingemar_Stenm_922146y.jpg" alt="" border="0"/><span class="caption"><span class="f-img-caption">Overgået. 
</span>Ingemar Stenmark var det helt store alpine navn i slalom og storslalom i 70’erne. – Arkivfoto: AP</span></span></p><p>
Bemærkelsesværdigt var det også, at sejren var den 30-årige amerikaners 
ottende, siden hun kom tilbage fra en alvorlig knæskade. 
</p><p>
»Denne sæson har været meget op og ned. På grund af mine skader har jeg ikke 
haft lejlighed til at træne så meget. Men når jeg træner, og jeg har 
selvtillid, løber jeg så godt, som jeg har gjort i disse dage«, siger hun 
videre. 
</p><p class=" bl-elem">
Sloveneren Tina Maze blev nummer tre i dagens Super G. 
</p>	
</div>
</div></body></html>
