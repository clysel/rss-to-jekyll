---
layout:     post
title: 	    "BBC-chef truet på livet efter Clarkson-fyring"
post_author:	    
post_date:	    Sun, 29 Mar 2015 20:25:26 +0200
post_site:	    politiken.dk 
post_link:	    http://politiken.dk/kultur/filmogtv/ECE2609249/bbc-chef-truet-paa-livet-efter-clarkson-fyring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det britiske politi oplyser, at det har indledt en efterforskning af 
dødstrusler mod generaldirektøren for BBC, Tony Hall, samme dag, som denne 
meddelte, at Jeremy Clarkson, den populære og kontroversielle vært på 
bilprogrammet Top Gear, var blevet afskediget.
</p><p>
Londons politi skriver i en erklæring, at det er ved at undersøge en trussel 
fra den 25. marts, hvor en person truer med, at Hall vil blive slået ihjel. 
Samme dag var det blevet meldt ud, at Clarkson var afskediget fra BBC.
</p><p>
»Truslen er fremsendt i en e-mail«, siger politiet, som endnu ikke har 
foretaget nogen anholdelser i sagen.
</p><h3>
Overfusede en producer
</h3><p>
Hall besluttede ikke at forlænge Clarksons kontrakt, fordi den populære vært 
ifølge BBC uprovokeret slog og overfusede en producer, hvilket har skabt 
avisoverskrifter over store dele af verden, hvor programmet har over 350 
millioner seere.
</p><p>
Top Gear er en enorm økonomiske succes, og programmet indbringer årligt BBC 
over 50 millioner pund (omkring 510 millioner kroner).
</p><p><b class="ext-link">NYHED </b><a class="embeddedlink" href="http://politiken.dk/kultur/medier/ECE2603679/jeremy-clarkson-er-fortid-paa-top-gear/">Jeremy Clarkson er fortid på 'Top Gear'</a></p><p>
Men Clarksons åbenmundede stil har både gjort ham populær og skaffet ham mange 
fjender, og han har tidligere fået advarsler for upassende eller angiveligt 
racistiske udtalelser. Tony Hall understregede i offentliggørelsen af 
fyringen, at han var klar over, at beslutningen ville dele vandene.
</p><p>
»Der kan ikke være særskilte regler for en part og andre regler for andre som 
følge af stilling, berømthed og kommercielle hensyn«, sagde han.
</p><h3>
Under politibeskyttelse
</h3><p>
Avisen The Mail on Sunday viste søndag fotos af den 64-årige Hall, der sammen 
med sin kone er sat under politibeskyttelse.
</p><p>
BBC har vurderet, at truslerne er troværdige.
</p><p>
En undersøgelse af den hændelse, der førte til Clarksons fyring, viser, at 
Clarkson i 20 minutter overfusede en af programmets producere til. Derefter 
angreb han ham fysisk i omkring 30 sekunder, hvilket resulterede i en 
opsvulmet og blødende læbe for produceren.
</p><p class=" bl-elem">
Årsagen var, at Clarkson kunne ikke få varm mad - bøf og pomfritter - efter en 
lang dags optagelser i North Yorkshire, fordi hotellets køkken var lukket.
</p>	
</div>
</div></body></html>
