---
layout:     post
title: 	    "Styrket Cameron kan være gode nyheder for EU"
post_author:	    
post_date:	    Fri, 08 May 2015 06:51:15 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2660386/styrket-cameron-kan-vaere-gode-nyheder-for-eu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<p>
Der er ikke mange europæiske regeringer, der har sagt det lige ud. Men 
uofficielt har flere diplomatiske kilder givet udtryk for, at man i 
hovedstæder som Berlin, Paris og København heppede på Ed Miliband i det 
britiske valg, fordi Labour-lederen på forhånd havde afvist en britisk 
folkeafstemning. 
</p><p>
Men det vil være kortsigtet af EU's politiske ledere at ærgre sig over, at det 
nu stedet bliver den konservative David Cameron, som fortsætter på posten 
som Storbritannien premierminister. Det mener professor i politik og 
institutleder ved London School of Economics, Simon Hix. 
</p><p>
»En styrket David Cameron vil kunne få en EU-afstemning ud af verden hurtigt. 
Hvis han havde tabt valget, ville han være blevet afløst af en langt mere 
EU-skeptisk partileder, og det ville have været et langt værre alternativ«, 
mener Simon Hix. 
</p><p><b class="ext-link">RESULTAT </b><a class="embeddedlink" href="http://politiken.dk/udland/fokus_int/britiskvalg/ECE2660375/cameron-tog-alle-paa-sengen---nu-er-det-kun-et-spoergsmaal-om-sejrens-stoerrelse/">Cameron tog alle på sengen - nu er det 
kun et spørgsmål om sejrens størrelse</a></p><p>
David Cameron har garanteret vælgerne, at han vil afvikle en afstemning inden 
2017, men ifølge professor Patrick Dunleavy fra London School of Economics 
vil David Cameron formentlig gå efter at få en hurtig afstemning. 
</p><p>
»Jeg tror, vi vil få en afstemning i maj 2016 allerede. Det giver mening at 
forsøge at få lagt låg på den økonomiske usikkerhed, hele situationen vil 
bringe i Storbritannien, og få det afsluttet så hurtigt som muligt«. 
</p><p>
De er begge enige om, at David Cameron vil gå langt for at få et ja igennem. 
</p><p><b class="ext-link">OVERBLIK </b><a class="embeddedlink" href="http://politiken.dk/udland/fokus_int/britiskvalg/ECE2652214/overblik-saadan-har-storbritannien-forandret-sig-under-cameron/">Sådan har Storbritannien forandret sig 
under Cameron</a></p><p>
Men Alan Sked, der var en af medstifterne af det EU-skeptiske parti UKIP og i 
dag har brudt med partiet, vurderer, at det vil blive svært for David 
Cameron at få overbevist den britiske befolkning om, at han overhovedet 
ville kunne opnå nogen som helst indrømmelser fra EU. 
</p><p>
»Det vil alt sammen være kosmetisk og uden nogen reelle ændringer for 
Storbritannien. Jeg er sikker på, at de britiske vælgere vil se lige igennem 
det«, mener Alan Sked. 
</p><h3>
Eksistentiel krise i partiet 
</h3><p>
Utrygheden i resten af EU baserer sig især på, at det ikke står helt klart 
endnu, hvad David Cameron vil kræve som en et led i genforhandling af det 
britiske medlemskab, som han lovet sine vælgere. 
</p><p>
»Hvis det er en traktatændring, bliver det meget, meget vanskeligt. Hvis det 
er ting, der kan ordnes på anden vis og med andre former for aftaler. Jeg 
vurderer, at det især vil handle om immigration og adgangen til sociale 
ydelser. Og her beder Storbritannien faktisk ikke om noget, som ikke både 
Danmark, Holland og Tyskland har ønsket«, siger Simon Hix. 
</p><p>
Meningsmålingerne viser i øjeblikket, at et flertal i den britiske befolkning 
ønsker at blive i unionen, men det er inden EU-debatten er gået i gang i 
Storbritannien. 
</p><p><b class="ext-link">EUROPA ANALYSE</b><a class="embeddedlink" href="http://politiken.dk/udland/int_europa/ECE2658975/1-2-3-europa-tre-grunde-til-at-afvise-cameron-og-tre-grunde-til-at-hjaelpe-ham/">Tre grunde til at afvise Cameron, 
og tre grunde til at hjælpe ham</a></p><p>
Under det meste af valgkampen blev emnet mere eller mindre fortiet af begge de 
to store partier. Især David Cameron kommer til at stå et potentielt 
gigantisk internt problem i det konservative parti, der er dybt splittet 
over spørgsmålet om EU. 
</p><p>
»Der er en del, der er midtsøgende og funderet i forretningslivet, og så er 
der en mere hardcore nationalistisk fløj i partiet. Og jeg spår, at de 
konservative vil blive kastet ud i en eksistentiel krise når EU-debatten 
skal tages«, siger professor ved European Institute i London, Maurice 
Fraser. 
</p><p>
»Partiet risikerer at splitte op, men sker det, så risikerer de konservative 
at blive så små, at de ikke længere har nogen chance for at komme i 
regering, og det vil formentlig få den mest rabiate højrefløj til at besinde 
sig«, mener han og understreger, at meget afhænger af, hvor dygtig Cameron 
er til at håndtere situationen både internationalt og i sit parti. 
</p><p class=" bl-elem">
»Han kan blive manden, der en gang for alle får renset luften og afklaret 
EU-spørgsmålet. I hvert tilfælde for en generation. Eller han kan være med 
til at splitte partiet«, siger Maurice Fraser. 
</p>	
</div>

</div></body></html>
