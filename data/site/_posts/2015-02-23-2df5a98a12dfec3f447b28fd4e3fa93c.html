---
layout:     post
title: 	    "Danske teleselskaber undersøger NSAs sim-kort-spionage"
post_author:	    Adam Fribo
post_date:	    Mon, 23 Feb 2015 07:25:41 +0000
post_site:	    www.version2.dk 
post_link:	    http://www.version2.dk/artikel/danske-teleselskaber-undersoeger-nsas-sim-kort-spionage-84794?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>kunder skal være mere bekymrede for at blive overvåget af efterretningstjenester som NSA og GCHQ, end de eventuelt er i forvejen.</p>

<p>De to selskaber bruger nemlig sim-kort fra producenten Gemalto, der i sidste uge blev centrum for endnu en sag om overvågning baseret på lækkede dokumenter fra whistlebloweren Edward Snowden.</p>

<p>Dokumenterne indikerer, at de de to efterretninstjenester for flere år siden har stjålet krypteringsnøgler fra Gemalto, hvilket ifølge eksperter har gjort dem i stand til at overvåge kommunikation foretaget på de enheder, der bruger kortene.</p>

<p>»Vi ser på situationen med stor alvor, for sikkerhed er noget, som ligger os meget på sinde. Vi skal nu have undersøgt, hvad der er op og ned i denne sag. Vi er selvfølgelig i dialog med virksomheden for at få kortlagt, hvad der er sket,« siger Maria Vilhardt, kommunikationschef i Telenor, til <a href="http://www.b.dk/nationalt/danske-teleselskaber-undersoeger-simkort-spionage?ns_mchannel=Mailing&amp;ns_source=red_nb&amp;ns_linkname=3">Berlingske Tidende</a>.</p>



<p>Gemalto producerer årligt to milliarder sim-kort, der fordeles til kunder hos 450 forskellige teleselskaber.</p>

<p>I Danmark har også kunder hos selskabet 3 gemalt-simkort i deres telefoner. Og her afventer man nu en melding fra Gemalto, inden man vil tage stilling til, hvad sagen betyder for selskabets kunder.</p>

<p>»Vi er i tæt dialog med Gemalto og afventer deres resultater. Vi tager det alvorligt og kan kun vente og se, hvad de kommer frem til,« siger Hanne Damgaard, kommunikationskonsulent hos 3, til Berlingske.</p>

<p>Gemalto leverer også størstedelen af Telias simkort.</p>
  </section></div></body></html>
