---
layout:     post
title: 	    "Nick Hornbys seneste roman er hyggelig, sød og underholdende"
post_author:	    
post_date:	    Thu, 19 Mar 2015 17:18:30 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2595063/nick-hornbys-seneste-roman-er-hyggelig-soed-og-underholdende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Miss Blackpool</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Forfatter: Nick Hornby. På dansk ved Mich Vraa. 
</p><p class=" bl-elem">
Info: 368 sider, 299,95 kroner, Lindhardt og Ringhof. 
</p>
</div>
</div><p>
Man kan ikke være bekendt at klandre en zebra for, at den har striber og en 
leopard pletter. Sådan er de designet fra naturens hånd. 
</p><p>
Og analogt hermed giver det heller ikke mening at bebrejde den britiske 
forfatter Nick Horby for, at hans historier ikke tager de helt dybe livtag 
med selve eksistensens problem eller piller verden fra hinanden og sætter 
den sammen igen på en ny og mere rigtig måde, for sådan er han ikke. 
</p><p>
Siden den selvbiografiske debut ’Fodboldfeber’ i 1992 og det helt store 
gennembrud med den nørdede romance ’High Fidelity’ i 1995 har han 
koncentreret sig om at skildre almindelige, lidt skæve mennesker og deres 
dagligdags skærmydsler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2579538/tove-ditlevsen-i-politiken-1973-bare-lidt-synd-for-de-unge-vi-andre-kan-se-en-ende-paa-det/">Tove Ditlevsen i Politiken 
1973: »Bare lidt synd for de unge. Vi andre kan se en ende på det«</a></p><p>
Altid på en solidarisk, hyggelig, humoristisk og jævn facon, så man som læser 
lægger bogen fra sig efter endt læsning med en fornemmelse af at have fået 
nogle nye nære bekendte. 
</p><p>
’Miss Blackpool’ er ingen undtagelse; det er ikke her, forfatterskabet på 
afgørende vis ændrer karakter og skifter emnekreds. Atter bringes vi i 
selskab med en håndfuld gode folk, hvis liv bugter sig i bakketop og 
bølgedal på den mest inciterende måde. 
</p><h3>
Klasseskift og fremmedgørelse 
</h3><p>
Hovedpersonen er Barbara Parker. Det er hende, som er Miss Blackpool anno 
1964; året, hvor Manfred Mann hittede med deres cover af The Exiters muntre 
’Do Wah Diddy Diddy’, og hun bliver nødt til at forlade sin nordvestlige 
hjemby, fordi hun efter at have vundet titlen bliver klar over, at hun i 
løbet af tolv måneder aldrig nogensinde bliver andet end forhenværende 
skønhedsdronning.
</p><div class="art-quote article-box">
<p class="quote"/>
<blockquote>
<p class="quote-txt">
De piberygende smagsdommere får et fur 
</p>
<p class="sender">
Henrik Palle 
</p>
</blockquote>
</div><p>
Derfor drager hun til det fisefornemme London med hovedet fuldt af drømme om 
at blive komedienne, hvilket også lykkes ret hurtigt, og vupti er hun den 
sjove pige Sophie Straw, som har hovedrollen i den ultrapopulære 
komedieserie ’Barbara (and Jim)’ og er elsket i millioner af britiske 
hjem.</p><p>
Den morsomme unge dame oplever et klasseskift, der vil noget, og det påvirker 
selvsagt hendes liv på en uhyre voldsom måde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2593776/ny-tove-ditlevsen-bog-er-en-skoen-og-roerende-geniscenesaettelse/">Ny Tove Ditlevsen-bog er en 
skøn og rørende geniscenesættelse</a></p><p>
Hun bliver fremmed i forhold til sin familie, får nye venner og skal til at 
være en del af et kreativt fællesskab, der indledningsvis fint kan erstatte 
de tidligere nære relationer, men som hun ikke deler historie med på samme 
måde som med sin rigtige familie. 
</p><h3>
De sidste gode gamle dage 
</h3><p>
At være lidt fremmed i sin egen verden er på sæt og vis et af Nick Hornbys 
mest fremherskende og bedst udforskede temaer. 
</p><p>
Han er selv førstegenerationsakademiker og har taget turen fra arbejderklasse 
til kunstnerisk superstjerne, og Barbara/Sophie er tydeligvis hans alter ego 
i romanen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2592301/politikens-anmelder-kaemper-med-at-absorbere-jenny-tunedals-poesi/">Politikens anmelder kæmper med 
at absorbere Jenny Tunedals poesi</a></p><p>
Men selv om hun er både titel- og hovedperson, er ’Miss Blackpool’ i lige så 
høj grad et portræt af og en hyldest til det gode gamle England, før The 
Beatles ændrede samfundet og kulturen med deres generationsdefinerende 
omkvæd ’She Loves You Yeah Yeah Yeah’. 
</p><p>
Det var i disse år, britisk fjernsyn skabte humoristisk verdenshistorie med 
den bølge af satire og tv-komikere, der nåede sit zenit med Monty Python’s 
Flying Circus i årene omkring 1970. De sidste gode gamle dage med andre ord. 
</p><h3>
Herligt zebrastribet 
</h3><p>
Hornbys satire langer også kærligt ud efter den store europæiske public 
service-moderstation BBC og dens sært splittede og formynderiske forhold til 
sit eget kernepublikum. 
</p><p>
De piberygende smagsdommere får et fur, og Hornby grundmurer på ny, at mister 
man kontakten med sine sociale rødder og sin oprindelige kulturbaggrund, 
visner man som en afskåren tulipan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/">Virtuos forfatter skriver 
virkelighedsnært fra erindringens skyttegrav </a></p><p>
Sproget er dejligt og mundret, flot oversat til dansk af Mich Vraa, men den 
danske titel ’Miss Blackpool’ klinger ikke så rent som den originale ’Funny 
Girl’. 
</p><p class=" bl-elem">
Men ren og fin aftapning af Nick Hornby anno 2015. Herligt zebrastribet. 
</p>	
</div>
</div></body></html>
