---
layout:     post
title: 	    "Marie Key indtog Vega under en candyfloss af kærlighedssange"
post_author:	    
post_date:	    Sun, 05 Apr 2015 13:28:59 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2616738/marie-key-indtog-vega-under-en-candyfloss-af-kaerlighedssange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Marie Key</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Store Vega. Lørdag.
</p></div>
</div><p>
Der var ingen tvivl blandt de mange kvinder, der stod omkring mig i går aftes 
i Store Vega i København. 
</p><p>
Marie Key er ikke bare sød. »Hun er SÅ sød!«. 
</p><p>
Hun lignede da også en kvinde i sit absolutte es, som hun stod deroppe på 
scenen, lillebitte, omgivet af sit fem mand høje band, der tilmed var 
placeret på små piedestaler rundt om aftenens hovedperson. 
</p><h3 class="tvheader">Ugens album: Marie Key er ikke alene mere</h3>
<div class="tvplayer">
<p class="tvplayer-container" data-tvarticle-id="2529528">

</p>
<p class="art-imgdesc clip-source">
Kilde: Politiken.tv / Simon Lund. Producer: Peter Vintergaard
</p>
</div><p/><p><b class="ext-link">FRA MAGASINET</b><a class="embeddedlink" href="http://politiken.dk/magasinet/interview/ECE2523406/marie-key-er-sangene-ikke-nok-det-er-jo-ikke-loegn/">Marie Key: »Er sangene ikke nok? 
Det er jo ikke løgn«</a></p><p>
Men Marie Key har ikke brug for nogen hæve-sænkefunktion under fødderne for at 
vinde publikums opmærksomhed. Den var der fra start til slut. Luften var tyk 
af hengivenhed, både til og fra scenen, men også bare blandt publikum i det 
hele taget. 
</p><h3>
Lyksalig puppe 
</h3><p>
Men det er også svært at komme på nogen anden dansk popstjerne med en større 
usynlig candyfloss af vægtløse kærlighedssange hængende over sit hoved. Og 
det var den lyserøde sky, Marie Key generøst plukkede fra i et meget udsolgt 
Store Vega. 
</p><p>
Det stod klart allerede fra allerførste færd, hvor ’Hvis du går’ fra den nye 
plade, ’Tænker du vi danser’ blev foldet ud som et flyvende tæppe af 
luksuriøs vellyd fremmanet af førnævnte band ført an af Keys faste producer 
og samarbejdspartner Andreas Sommer. 
</p><p class="art-ext-other">

</p><p/><p>
Det er en plade, der modsat sine forgængere, de mere søgende ’I byen igen’ 
(2011) og ’De her dage’ (2012) indkapsler kærlighedens fornemmelse af en 
lyksalig puppe af tryghed og varme. 
</p><p>
En fornemmelse der forstærkes yderligere af eksempelvis de milde blæsere på en 
sang som netop ’Hvis du går’. 
</p><p>
De nænsomme trut får mig til at tænke på en anden kærlighedsmættet plade, Airs 
nyklassiker ’Moon Safari’, og de havde næppe havde haft nogen gang på jord 
på de Keys to tidligere plader, simpelthen fordi de ville passe uendelig 
dårligt ind i i forgængernes mere kølige, synthesizerbårne univers. 
</p><h3>
Musikalsk kontinuitet 
</h3><p>
’Tænker du vi danser’ er intet radikalt musikalsk kvantespring for Marie Key, 
men den repræsenterer en ny måde at beskrive kærligheden på, ikke mindst ved 
hjælp af musikken. Derfor bestod kunsten lørdag aften i af flette et 
nogenlunde homogent udtryk sammen af sange fra Keys tre soloplader. Og det 
lykkedes i udpræget grad. 
</p><div class="art-quote article-box">
<p class="quote"/>
<blockquote>
<p class="quote-txt">
Her fra fremtiden er det i hvert fald en fornøjelse at kunne konstatere, at 
selv om dansk popmusik stadig er lig med muskler og mandefalset, så er den 
også i høj grad en krøllet, bebrillet kvinde
</p>
</blockquote>
</div><p>
Dels ved udelukkelsen af ældre sange fra Marie Key Band-tiden, som eksempelvis 
den ellers glimrende ’Mormor’. Men også ved at skabe et sammenhængende 
udtryk i instrumenteringen koncerten igennem, der kun blev afbrudt – ganske 
bevidst – da Key stod alene på scenen med sin guitar og sang ’Let som en 
fjer’ og farhyldesten ’Skagen’.</p><p>
Selv hendes selvproklamerede »mørke sange« lød som sprudlende, voluminøse 
væg-til-væg-tæpper, hvor end ikke en versefodsarrogant linje som »...og du 
er endda fucking straight, din nar« fra ’Ryg mod ryg’ undgik rollen som ret 
forrygende syng-med materiale. 
</p><p>
Det samme gjaldt den efterfølgende ’Elsk mig nu’ – et cover af L.O.C.’s ’#%!@ 
mig nu’ fra ’Melankolia/XxxCouture’, der blev til en noir-poppet 
luksusballade af James Bond’ske dimensioner med L.O.C selv i gæsterollen som 
hættetrøjeklædt skurk. En fornøjelse at høre ham folde sit tekniske overskud 
ud med sin ru læderhals af en stemme uden at være viklet ind i sit eget 
sikkerhedsnet på DR3. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/musik/cd-beat/ECE2531183/marie-key-foelger-op-paa-succesen-med-smilende-popplade/">Marie Key følger op på 
succesen med smilende popplade</a></p><p>
Kun ’Tænker du vi danser’s fine titelnummer blev udsat for et underligt 
overgreb på sit eget i forvejen nedtonede tempo, så den slæbte sig derudaf 
et sted mellem sjæler- og sneglefart. 
</p><p>
Det var, i parløb med den über-corny spoken word på ’Dans’, aftenens 
antiklimaks. Men, som Marie Key selv synger på den giftelystne ’Bryllup’, så 
kan man »holde til en del med dem, man holder af«. Selv spoken word. 
</p><h3>
Fremtiden 
</h3><p>
Aftenens måske største latterbrøl faldt, da hun fortalte om en aften i marts 
2011, hvor hun og hendes dengang helt nye producer, Andreas Sommer, tog til 
koncert med r’n’b-sangeren Burhan G på spillestedet Train i Aarhus. 
</p><p>
Med sit efterhånden velkendt lakoniske stone face berettede hun med en vis 
chokeret distance om de »kaotiske tilstande«, de oplevede til koncerten, 
hvor halvdelen af publikum tudbrølede bare ti minutter inde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2127576/marie-key-det-har-vaeret-et-surrealistisk-aar/">Marie Key: Det har været et 
surrealistisk år</a></p><p>
»Vi var enige om, at vi havde set fremtiden af dansk pop«, sagde hun. Men selv 
om hun helt sikkert er for beskeden til at ville indrømme det, var det – med 
al respekt for Burhan – ramt lidt ved siden af. 
</p><p class=" bl-elem">
Her fra fremtiden er det i hvert fald en fornøjelse at kunne konstatere, at 
selv om dansk popmusik stadig er lig med muskler og mandefalset, så er den 
også i høj grad en krøllet, bebrillet kvinde. Og det er kun blevet et 
sjovere sted at være, efter hun kom til. 
</p>	
</div>

</div></body></html>
