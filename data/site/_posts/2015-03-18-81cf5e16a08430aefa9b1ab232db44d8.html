---
layout:     post
title: 	    "Skat: Netværksopgradering løste problemer med momsindberetning"
post_author:	    Jesper Stein Sandal
post_date:	    Wed, 18 Mar 2015 09:41:29 +0000
post_site:	    www.version2.dk 
post_link:	    http://www.version2.dk/artikel/skat-netvaerksopgradering-loeste-problemer-med-momsindberetning-105829?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Leverandøren af Skats it-system til indberetning af moms var nødt til at opgradere netværksudstyret, før brugerne kunne gennemføre indberetningen af moms for 2014. Skat måtte udsætte fristen fire dage på grund af lange svartider.</p>



<p>I <a href="http://www.ft.dk/samling/20141/almdel/sau/spm/521/svar/1235888/index.htm?param1=abb">et svar til Dansk Folkepartis skatteordfører Karina Adsbøl</a> oplyser skatteminister Benny Engelbrecht, at Skat i ugen op til den oprindelige frist den 2. marts oplevede problemer med lange svartider og brugere, der blev smidt af systemet.</p>

<p>Problemerne blev ifølge Skat løst ved, at leverandøren udskiftede netværkskomponenter.</p>

<p>Skat har også strammet op i forhold til kravene til leverandøren, så der i perioden op til en indberetningsfrist fremover skal være øget overvågning af driften.</p>
  </section></div></body></html>
