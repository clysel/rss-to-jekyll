---
layout:     post
title: 	    "Tredje gang er lykkens gang for Kasper Holtens satsninger ved Royal Opera House"
post_author:	    
post_date:	    Mon, 04 May 2015 12:50:41 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2653463/tredje-gang-er-lykkens-gang-for-kasper-holtens-satsninger-ved-royal-opera-house/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Król Roger af Karol Szymanowski</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Iscen.: Kasper Holten. Scen.: Steffen Aarfing. Mariusz Kwiecien (kong Roger), 
Georgia Jarman(Roxana), Saimir Pirgu (Hyrden), Kim Begley (Edrisi), Alan 
Ewing (ærkebiskoppen), Agnes Zwierko (diakonissen). 
</p><p>
Royal Opera Houses kor og orkester. Dir.: Antonio Pappano. 
</p><p class=" bl-elem">
Royal Opera House, London. Til 19. maj
</p>
</div>
</div><p>
De brød sig ikke om hans tag på Mozarts ’Don Giovanni’ i sidste sæson, de 
britiske anmeldere. I hvert fald ikke dem alle sammen. 
</p><p>
The Guardian skrev om en produktion plastret til med spektakulære 
videoeffekter, der »spillede sit trumfkort, inden ouverturen overhovedet var 
slut«. 
</p><p>
At den danske instruktør oven i købet havde lavet drastiske forkortelser for 
at få Mozart til at fungere mere effektivt, gjorde det ikke bedre. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/ECE2653465/britisk-anmelder-holten-har-vaeret-under-pres/">Britisk anmelder: Holten har været 
under pres</a></p><p>
Forrige år gik det endnu værre med Kasper Holtens <i>take </i>på 
Tjajkovskijs tragiske operaklassiker ’Eugen Onegin’, der blev kaldt 
unødvendigt kompliceret og prætentiøs. 
</p><p>
Men tredje gang er lykkens gang, hedder det som bekendt. Og der var begejstret 
bifald til en synligt tilfreds og formentlig også lettet Holten, da 
instruktøren med sit hold gik på scenen for at modtage publikums dom efter 
tredje og sidste akt af den polske komponist Karol Szymanowskis opera ’Król 
Roger’ ved premieren i London fredag. 
</p><h3>
Silkelagenagtig musik 
</h3><p>
Kasper Holten er værdsat for sin imødekommende, kompetente ledelsesstil som 
chef i et af verdens største operahuse, hvor døren til hans kontor efter 
sigende altid står åben. 
</p><p>
Til gengæld har han som operaiscenesætter været oppe imod et konservativt 
britisk publikum, der virkelig ikke brød sig særlig meget om hverken de 
ekstra balletdansere eller de andre avancerede ideer i en 
Tjajkovskij-opsætning, som var typisk hjernearbejde fra den begavede 
dansker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2651938/opsaetning-af-hustvedt-roman-bliver-unoedvendigt-tung-og-forvirrende/">Opsætning af Hustvedt-roman 
bliver unødvendigt tung og forvirrende</a></p><p>
Holten har hang til kontinental operaiscenesættelse af den slags, hvor 
instruktøren tænker selvstændigt og går vidt i sine fortolkninger af de 
kendte værker, og englænderne har ikke følt sig overbevist. 
</p><p>
Men med sin aktuelle opsætning på Royal Opera House, som spiller her i maj, 
har Holten valgt en opera, der netop <i>ikke </i>hører til blandt 
klassikerne. Selv om den måske er på vej. 
</p><p>
Den ultrasenromantiske komponist Karol Szymanowski er ikke bredt kendt, trods 
det at han har skrevet noget af det mest sanselige, for ikke at sige 
silkelagenagtige musik, der er komponeret. 
</p><p>
Måske derfor er hans musikalsk set ekstremt raffinerede treakter om den 
kontrollerede konge Roger og hans møde med de ukontrollerbare drifter et 
godt valg. 
</p><p>
Det har befriet Kasper Holten for forventningspres, samtidig med at det viser, 
at han er fremtidens mand som instruktør i sit eget hus. 
</p><h3>
Sansemættet begær 
</h3><p>
Operaen ’Król Roger’ er et værk fra midten af 1920’erne, der i de seneste godt 
ti år har fået stadig mere opmærksomhed internationalt, og i samarbejde med 
sin gamle danske scenografpartner Steffen Aarfing har Holten forløst den 
både sikkert og spektakulært. 
</p><p>
Scenen sættes fra begyndelsen med et enormt hoved, som langsomt kommer til 
syne og fylder scenerummets arena fra top til bund. Hovedet belyses levende 
og mystisk, så der etableres en stemning af mysteriespil og sanselighed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2650693/det-kongelige-teater-goer-klar-til-fornyet-kritik/">Det Kongelige Teater gør klar 
til fornyet kritik</a></p><p>
Virkningen er helt i tråd med Szymanowskis luksusmusik. Men også med 
handlingen i operaen, hvor Roger regerer med den øverste del af kroppen, 
mens hans dronning, den smukke Roxana, er ved at gå til af uforløst seksuelt 
begær, der brænder i regionerne længere nede. 
</p><div class="art-quote article-box">
<p class="quote"/>
<blockquote>
<p class="quote-txt">
Dronnning Roxanas sang bliver til stadig mere indebrændte, glødende liderlige vokaliser
</p>
</blockquote>
</div><p>
Det er ikke kun hendes hjerte, der, som Roger med typisk poetisk tekst fra 
operaen synger, »åbner sig som en lotusblomst i skumringen«.</p><p>
Da en hyrde, som viser sig at være sanselighedens gud i forklædning, dukker op 
– måske er han Dionysos selv – kravler Roger bogstavelig talt ind i sit eget 
hoved for at prøve at løse problemerne. 
</p><p>
Men dronning Roxanas sang bliver til stadig mere indebrændte, glødende 
liderlige vokaliser, mens musikken fra orkestergraven med sine raffinerede, 
klangtætte og eksotiske virkninger lever sit eget underliv og er ved at 
sprænges af sansemættet begær. 
</p><h3>
Fem britiske hjerter 
</h3><p>
Det rører på sig i den nederste af scenografiens tre freudianske etager. 
Rogers underbevidsthed er befolket af nøgne slumrende kroppe. De vågner og 
begynder at vride sig, så snart han så meget som tager et enkelt tøvende 
skridt ned ad trappen, og det går, som det må gå. 
</p><p>
Til sidst er alle de medvirkende bogstavelig talt smudset til, mens kongen 
ender alene under den brændende sol på Sicilien, hvor operaen tænkes at 
foregå, og hvor han har mistet sin magt som hersker. 
</p><p>
Hvad det betyder, da han som afslutning strækker sine arme op mod solen i bar 
overkrop, må hver enkelt gætte sig til. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2650773/opera-naar-stemmerne-skiftes-ud/">Opera: Når stemmerne skiftes ud</a></p><p>
Symbolikken i resten af opsætningen er til gengæld til at tage og føle på. Men 
der var ingen tegn på irritation blandt publikum efter premieren, og i The 
Telegraph har anmelderen Rupert Christiansen allerede været ude med fem 
stjerner af de fem, britiske anmeldere har til rådighed. 
</p><p>
Andet end en høj karakter ville også overraske. For mens Aarfing efter sit 
samarbejde med Kasper Holten om blandt andet den store Richard 
Strauss-satsning ’Kvinden uden skygge’, der får repremiere i Operaen i den 
kommende sæson, endnu en gang viser sit visuelle mesterskab, er de seks 
sangere, koret og orkestret under ledelse af Royal Opera Houses musikchef 
Antonio Pappano på topniveau. 
</p><p>
Trods en forkølelse sang den polske baryton Mariusz Kwiecien en betagende, 
stærk og fokuseret Roger ved premieren, og Georgia Jarman med gnistrende 
sort ’Lulu’-pagehår og lige så gnistrende stemme var en fremragende Roxana. 
</p><p>
At tenoren Saimir Pirgu som hyrden så ubesværet kunne lade sine sanselige 
vokallinjer sejle og svæve helt oppe omkring og ofte også i falsetlejet, var 
alt sammen med til at gøre den musikalske side af forestillingen til en 
intens oplevelse af den slags, man kan have med beslægtede operaer fra samme 
tid som Bartóks ’Hertug Blåskægs Borg’. 
</p><h3>
Mellem fornuft og sanselighed 
</h3><p>
Det er i øvrigt en lille tilsnigelse at sige, at Kasper Holten med 
Szymanowskis opera laver sin tredje forestilling, efter at han kom til 
London. 
</p><p>
For på det lille historiske Sam Wanamaker Playhouse ved Shakespeares The Globe 
nede ved Themsen har han haft betydelig succes med barokoperaen ’L’Ormindo’, 
der senest har kunnet opleves nu her i februar og marts måned. 
</p><p>
Men med sin nye totimersforestilling på Covent Garden gennemfører Holten en 
klar idé i sit eget operahus. At ideen så med levende ild (i form af bål på 
scenen) også kobler kong Rogers hoved versus krop-konflikt med et kor klædt 
i tøj fra 1930’erne og bogafbrændinger, er et regiteatergreb, de relativt 
konservative britiske operagængere i hvert fald ved premieren ikke beklagede 
sig over. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/ECE2648332/kommentar-operafestival-har-knaekket-koden/">Kommentar: Operafestival har 
knækket koden</a></p><p>
Med Nietzsches kærlighed til det dionysiske som afsæt gør dette ekstra armvrid 
sanselighedens og det dyriskes gud i operaen til en totalitær 
herskerskikkelse. 
</p><p class=" bl-elem">
Det er faktisk det eneste, der måske gør en lille smule ondt på Szymanowskis 
ellers så rendyrket sensuelle opera om den sicilianske kong Roger og hans 
dilemma: valget mellem fornuft og sanselighed. 
</p>	
</div>

</div></body></html>
