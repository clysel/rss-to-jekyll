---
layout:     post
title: 	    "Forarget boligejer sagsøger BRFKredit for bidragssatser"
post_author:	    
post_date:	    Tue, 05 May 2015 17:12:23 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2655371/forarget-boligejer-sagsoeger-brfkredit-for-bidragssatser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvad er bidragssats?</h4>
<p class="fakta-body" data-buildingblock="embedded_factboxlink">
Når en boligejer optager et lån, så skal han foruden afbetaling og rente 
samtidig betale et bidrag. Man kan kalde det et gebyr for at låne i 
realkreditinstituttet.
</p>
</div><p>
Boligejer Kim Paulsen fra Brøndby Strand har længe været godt og grundigt træt 
af BRFKredit. 
</p><p>
Så længe og så meget, at han nu sagsager realkreditinstituttet, der altså nu 
kan se frem til en retssag, bekræfter hans advokat, der netop har sendt en 
stævning afsted. 
</p><p>
»Der er kolossalt mange mennesker i Danmark, der har et boliglån, og nu har vi 
behov for at få afklaret, hvorvidt det virkeligt er holdbart med de her 
stærkt stigende bidragssatser, som mange boligejere klager over«, siger 
Christian Dahlager fra advokatfirmaet Foldschack og Forchhammer. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/ECE2583925/banker-gaar-amok-i-boliggebyrer/">Banker går amok i boliggebyrer</a></p><p>
I lighed med andre har Kim Paulsen oplevet, hvordan bidragssatsen på hans 
F2-lån er steget. For hans vedkommende er stigingen på 178 procent siden 
2007, oplyser Christian Dahlager. 
</p><p>
»Så må man undre sig over, hvorvidt det virkelig kan være rigtigt. Udviklingen 
i bidragssatserne skal stemme nogenlunde overens med den almindelige 
prisudvikling i samfundet«, siger han. 
</p><p>
Advokaten medgiver, at der i visse erhverv kan være »ekstraordinære forhold«, 
der gør, at priserne kan stige ekstraordinært meget. Men priserne skal kunne 
begrundes sagligt, fordi kunderne ellers går et andet sted henfor at få 
deres varer eller serviceydelser. 
</p><p>
»Problemet med boliglånet er, at det er langt fra lige til at skifte til et 
andet realkreditinstitut. Blandt andet koster det et større gebyr. Og da det 
jo er meget grundlæggende, at man skal have et sted at bo, så er folk 
tilbøjelige til at acceptere høje bidrag«, siger Christian Dahlager, der 
mener, at netop finanssektoren har et særligt ansvar: 
</p><p>
»Realkreditinstitutterne og bankerne har et ekstraordinært ansvar. De skal 
opføre sig sagligt og proportionalt«. 
</p><p><i class=" bl-elem">Og det har de ikke gjort her? </i></p><p>
»Det mener jeg på ingen måde, de har. Der er ikke noget, der begrunder en 
stigning på 178 procent«, siger Christian Dahlager. 
</p><p><b>Realkreditinstitut afviser </b></p><p>
Hos BRF Kredit vil man ikke udtale sig om konkrete sager og fastholder, at 
stigningerne er velbegundede. 
</p><p>
»De bidragsstigninger, vi har lavet, er velbegrundede og nødvendige. 
Begrundelsen er reguleringen, samfundsforhold og krav om at vi skal 
konsolidere os,« siger Steen Jul Petersen, leder af juridisk afdeling i 
BRFkredit. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/bolig/ECE2541048/vagthund-sass-boer-goere-alvor-af-truslerne-og-bremse-boliggebyrer/">Vagthund: Sass bør gøre alvor af 
truslerne og bremse boliggebyrer</a></p><p>
Advokat Christian Dahlager har færdiggjort en stævning 30. april og håber, at 
hans klient får beviliget fri proces i slutningen af denne måned. Over for 
Jyllands-Posten siger professor Paul Krüger Andersen fra juridisk insitut på 
Aarhus Universitet, at der ganske rigtigt en »grænse« for prisforhøjelser. 
</p><p class=" bl-elem">
»Helt konkret er det min vurdering, at det bliver op ad bakke for kunden at 
vinde retssagen«, siger Paul Krüger Andersen. 
</p>	
</div>

</div></body></html>
