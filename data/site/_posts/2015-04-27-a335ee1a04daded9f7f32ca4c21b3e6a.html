---
layout:     post
title: 	    "Voldsom brand i Experimentarium: Tagarbejder tilskadekommet"
post_author:	    
post_date:	    Mon, 27 Apr 2015 15:27:10 +0200
post_site:	    politiken.dk 
post_link:	    http://politiken.dk/indland/ECE2645365/voldsom-brand-i-experimentarium-tagarbejder-tilskadekommet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gigantiske flammer står i disse minutter op af forlystelsescenteret 
Experimentarium i Hellerup nord for København. 
</p><p>
Bygningen er i øjeblikket lukket som følge af en ombygning og er derfor ikke 
åben for offentligheden. 
</p><p>
Nordsjællands Politi og brandvæsenet bekræfter over for Ritzau, at man er 
rykket ud til bygningen, der ligger på Tuborg Havnevej 7. 
</p><p>
En tagarbejder er faldet og har brækkert det ene ben, fortæller 
pressemedarbejder ved Experimentarium City Maria Holst Mouritzen. Han var 
sammen med en anden tagarbejder i gang med at lægge tagpap. 
</p><h3>
19 brandbiler på stedet 
</h3><p>
Københavns Brandvæsen kender til en person, der er kommet til skade. Han er nu 
kørt på hospitalet, men hans tilstand er ukendt. Der er 19 
brandbiler til stede ved branden, fortæller Bo Skov, brandinspektør ved 
Købehavns Brandvæsen. 
</p><p>
Han betegner branden som »meget voldsomt« og forklarer, at den finder sted på 
tre etager af bygningen. 
</p><p>
Den præcise årsag til branden i Experimentarium, der er et aktivitetscenter 
for primært børn, er endnu ukendt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Butikscenter_i_Tubo_931478w.jpg" alt="" border="0"/><span class="caption"><span class="f-img-caption">Røg. 
</span>Voldsom brand i Tuberog Havn i Hellerup.</span></span></p><p>
Billeder viser en massiv røgudvikling på stedet. Ifølge Ekstra Bladet har der 
tidligere i forbindelse med renoveringen været flere brande. 
</p><p class=" bl-elem"><b>Opdateres</b></p>	
</div>

</div></body></html>
