---
layout:     post
title: 	    "Helle Thorning: Jeg synes ærligt talt ikke, at det er særligt indgribende"
post_author:	    
post_date:	    Fri, 20 Feb 2015 22:00:37 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556722/helle-thorning-jeg-synes-aerligt-talt-ikke-at-det-er-saerligt-indgribende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Statsminister Helle Thorning-Schmidt (S) afviser blankt, at der er nogen 
retssikkerhedsproblemer ved regeringens forslag om at give Forsvarets 
Efterretningstjeneste lov til at aflytte danskere i udlandet uden at 
indhente en retskendelse forinden. 
</p><p>
Eksperter, dommere og politikere har ellers stået i kø for at kritisere netop 
dette forslag i regeringens terrorpakke, som efter deres mening krænker 
vigtige retsprincipper. 
</p><p>
»Det er et helt nødvendigt redskab. Vi er nødt til at erkende, at vi har en ny 
terrortrussel, og at samfundet er nødt til at give svar. Det gør vi. Vi er 
fast besluttet på at forsvare os robust imod dem, som vil Danmark det ondt«, 
siger Helle Thorning-Schmidt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2555297/eksperter-retsstaten-er-under-angreb/">Eksperter: Retsstaten er under 
angreb</a></p><p>
Mens PET fortsat skal indhente en dommerkendelse forud for aflytninger, skal 
Forsvarets Efterretningstjeneste have lov til at overvåge danskere, der 
eksempelvis som såkaldte ’foreign fighters’ rejser til Syrien eller Irak for 
deltage i kamphandlinger, uden først at indhente tilladelse hos en dommer. 
</p><p>
»Hvis en syrer og iraker taler sammen i Syrien, så må vi gerne lytte på, hvad 
de siger, eller finde ud af, hvad de laver. Men hvis en dansker kommer ind 
over linjen, så må vi ikke længere. Der kan vi ikke sidde og vente på en 
dommerkendelse i forhold til at gå ind og finde ud af, hvad der sker. Og 
derfor er det her et redskab, som vi har meget brug for, og som jeg nu 
håber, at vi kan få et flertal til i Folketinget«, siger Helle 
Thorning-Schmidt. 
</p><p>
»Jeg synes ærligt talt ikke, at det er særligt indgribende. Det handler om en 
meget begrænset gruppe, som befinder sig i en del af verden, hvor man kan 
spørge: Hvorfor befinder de sig der? Så jeg har ingen problemer med det 
forslag overhovedet«. 
</p><h3>
Uenig med eksperter 
</h3><p><i class=" bl-elem">Men gør det slet ikke indtryk på dig, at førende juridiske eksperter mener, 
at forslaget undergraver frihedsrettighederne og reelt sætter retsstaten 
under angreb? </i></p><p>
»Jeg er uenig. Det er helt som det skal være, at alle deltager i debatten og 
giver deres holdning til kende, men jeg er ganske enkelt uenig. Jeg synes 
ikke, det undergraver vores retssamfund. Jeg synes det er helt normalt... 
eller helt nødvendigt redskab i kampen mod terrorisme«. 
</p><p><i class=" bl-elem">Så målet er så vigtigt, at det helliger, at vi fraviger vores normale 
principper? </i></p><p>
»Nej, det synes jeg ikke. Det er ikke nogen stor indgriben overhovedet. Og vi 
har også vores kontrolorganer, som kontrollerer det her (Tilsynet med 
Efterretningstjensterne, red.). Det er heller ikke sådan, at FE bare en 
eller anden eftermiddag kan beslutte at overvåge alle danskere i udlandet. 
Og vi har lagt nogle kontrolmekanismer ind, som gør, at det her også er 
kontrolleret. Det skal det selvfølgelig også være, men jeg synes overhovedet 
ikke, det kommer i karambolage med almindelige retstatsprincipper«, 
</p><p><i class=" bl-elem">Men der er jo den forskel, at det kontroludvalg, du henviser til, ikke som 
en dommer kan gå ind og forhindre et indgreb. Så er retssikkerheden vel ikke 
den samme? </i></p><p>
»Nej, det noget andet. Det er faktisk ret svært at få en dommerkendelse. Sådan 
er vores retssamfund også, men jeg synes, det er et rigtigt redskab i de 
tider, vi står i«. 
</p><h3>
Ingen hastværk 
</h3><p><i class=" bl-elem">Er der ikke en risiko for, at man, ved at lave lovgivning så hurtigt efter 
et terrorangreb, i sin iver efter at vise handlekraft og skabe tryghed, 
fraviger nogle vigtige principper? </i></p><p>
»Jamen, det er ikke helt rigtigt. Det var allerede efter angrebet i Paris, at 
vi bad vores tjenester om at melde tilbage til os, hvad de havde bruge for«. 
</p><p><i class=" bl-elem">Angrebet i Paris var jo også terror og heller ikke så længe siden? </i></p><p>
»Vi har arbejdet grundigt med det. Det er et gennemarbejdet udspil, hvor det 
her er et meget vigtigt redskab. Det er et rigtig godt eksempel på, at når 
terroristerne forandrer sig og bruger nye metoder, så bliver vores modsvar 
fra samfundet også nødt til at forandre sig«, siger Thorning og fortsætter: 
</p><p class=" bl-elem">
»Tidligere har der ikke været så meget brug for at finde ud af, hvad der 
foregår mellem en dansker og en syrer, men det er der nu fordi vi har en ny 
trussel fra danske ekstremister, der rejser ud som såkaldte foreign fighters 
og er med i den kamp. Så der er brug for det redskab. Jeg har fuld respekt 
for, at der er debat om det, men jeg er bare ikke enig i, at det krænker 
nogle af retsstatens principper«. 
</p>	
</div>
</div></body></html>
