---
layout:     post
title: 	    "En godmodig kalv på tallerknen og en blærerøv i glasset"
post_author:	    
post_date:	    Fri, 17 Apr 2015 13:48:29 +0200
post_site:	    politiken.dk 
post_link:	    http://politiken.dk/mad/anmeldelser/restaurantanmeldelser/ECE2630341/en-godmodig-kalv-paa-tallerknen-og-en-blaereroev-i-glasset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Famo</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Saxogade 3, Kbh. V
</p><p>
Vi betalte 1.610 kr. for to personer
</p><p class=" bl-elem"><a class=" bl-elem" target="_blank" href="http://www.famo.dk">www.famo.dk</a></p>
</div>
</div><p>
Da kokkene Fabbio Mazzon og Morten Kaltoft med fortid på Era Ora åbnede Famo i 
Saxogade for 10 år siden, var det lidt af en nyskabelse, som hurtigt blev et 
tilløbsstykke. 
</p><p>
Dengang var der ikke så mange restauranter i det prismæssige mellemlag med det 
ambitionsniveau, Famo satte for deres mad. Det var italiensk 
trattoria-tradition med simpel, men skarp tilberedning af gode råvarer, og 
det var afslappet atmosfære med kyndige tjenere, der kunne servere gode 
italienske vine. 
</p><p>
Succesen varede ved og spredte sig snart ud over byen med Famo 51 på Gammel 
Kongevej i 2007 og Famo Metro på Østerbro i 2010. 
</p><p>
Michelinmanden fik også øje på restauranten i Saxogade, og da guidens 
udmærkelser blev uddelt i februar, var det niende år i træk, at Famo fik en 
Bib Gourmand, der gives til de bedste steder med mere overkommelige priser 
end på gourmetrestaurenterne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/anmeldelser/restaurantanmeldelser/ECE2621064/ny-italiensk-restaurant-serverer-maltrakterede-skaldyr-og-skamstegt-boef/">Ny italiensk restaurant serverer 
maltrakterede skaldyr og skamstegt bøf</a></p><h3>
Holder konceptet stadig? 
</h3><p>
Spørgsmålet er, om konceptet stadig holder på tiende år. Der er sket meget i 
København siden, og restauranter i mellemklassen, bistroerne, er poppet op 
som svampe i en fugtig skovbund. Og det er bistroer af meget højere kvalitet 
og med meget større gastronomiske ambitioner end Famo. 
</p><p>
Så Famo rager ikke længere op i byens bistroskyline. Steder som Bæst og Pop – 
Et Spiseri serverer langt bedre italiensk mad på samme prisniveau. 
</p><p>
Men som hverdagssted, hvor maden er så simpel, at en enkel komponent eller 
råvare kan få lov at smage uforglemmeligt igennem, holder det stadig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2631018/her-er-de-bedste-italienske-restauranter-i-koebenhavn/">De bedst anmeldte italienske 
restauranter</a></p><p>
Som for eksempel den panna cotta vi fik til dessert. Den fik kun lige lidt 
parfumeret syre fra to skiver frisk blodappelsin og lidt sødme fra noget 
chokoladeknas, men ellers smagte den bare frisk, let og mælket med en 
kælende cremet konsistens og en diskret streg af vanilje. Så minimalt sødet, 
at det var råvaren, fløden, der smagte igennem som en tidlig sommerdag. 
</p><p>
Og den sydtyrolske dessertvin, fra italienske Alto Adige, fuldendte en perfekt 
dessert med en duft af rosenblade i vand, som hjemmelavet børneparfume, og 
lidt hyldeblomst og rose i den unge friske, meget lidt søde Josef 
Gewürztraminer fra Hofstätter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2528557/ung-koekkenchef-sender-italiensk-restaurant-tilbage-paa-toppen/">Ung køkkenchef sender 
italiensk restaurant tilbage på toppen</a></p><h3>
Famo har styr på vinen 
</h3><p>
Vinene har de i det hele taget godt styr på i Saxogade. Vinmenuen koster da 
også 50 kroner mere end den fireretters madmenu til 350 kroner. Men det er 
stadig en meget rimelig pris, i betragtning af at vi fik et fremragende glas 
rødvin til hovedretten med kalvebryst. 
</p><p>
»I must be honest«, sagde vores italienske tjener. »We only serve it because 
we got a good offer. It’s very expensive«. 
</p><p>
300-400 kroner i detailhandlen vidner da også om en særlig kvalitet, og 
allerede den dybe, rustne teglstensfarve var en del af prisen værd. Det var 
en toscansk rødvin fra Sesti-parret i Castello di Argiano. De laver gode 
sager, og når deres ’Castello Sesti’ med den bløde bordeauxblanding af 
merlot og cabernet sauvignon har fået lov at udvikle sig i flasken siden 
2006, bliver det endnu bedre. Den har lagret på træfade, og det kunne smages 
under elegante tanniner og en fyldig, men ikke vulgær smag af kirsebær og 
lakrids. 
</p><p>
Den fik lov at brillere på baggrund af en meget simpel hovedret, hvor et 
stykke braisseret kalvebryst lå mørt og saftigt og fuldt af indkogt smag 
oven på en bunke sauteret spinat omringet af en lys, klar fond fra 
kalvegryden. Kødets let animalske smag og spinatens jordagtige noter blev 
harmoniseret af fonden og løftet til aftenens bedste ret af den flydende 
tegl i glasset. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/restaurant_Famo_928604y.jpg" alt="" border="0"/><span class="caption"><span class="f-img-caption">FOTO: 
</span>Lasse Kofod</span></span></p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2361545/smart-italiener-overbeviser-ikke-med-kul-pasta-og-udkogt-spinat/">Smart italiener overbeviser 
ikke med kul-pasta og udkogt spinat</a></p><h3>
Står stille i spinaten 
</h3><p>
Vi havde indledt mere ordinært med fem antipasti, hvor den mest simple var den 
bedste. Champignon marineret i balsamico, der smagte af kød, skov og frugtig 
syre i samme lille smølfehus. 
</p><p>
De tempurastegte spinatblade var mest til knas, mens en pancetta-skinke med 
noter af kanel var til at overse, og en crostino med ricotta og ovnbagt 
siciliansk rød peberfrugt var gode nok, men ikke mere ophidsende end noget, 
man kunne lave efter en tur i Irma. 
</p><p>
De perfekt dampede broccoli lå til gengæld i en ansjoscreme med spinat, der 
skabte et fint møde mellem land og hav, og en vitello med salsa verde kom 
med røde møre, saftige skiver af kalv, der opløste sig selv i stor smag, når 
man tyggede på dem. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/restaurant_Famo_928602y.jpg" alt="" border="0"/><span class="caption"><span class="f-img-caption">FOTO: 
</span>Lasse Kofod</span></span>
Men altså, hovedbestanddelen i salsaen var spinat. Famo bryster sig af at 
importere italienske råvarer, som ellers ikke ofte finder vej til Danmark. 
Det kan man ikke sige om spinat, men ikke desto mindre var det en afgørende 
smagsgiver i tre antipasti og i hovedretten. 
</p><p>
Famo bør skabe mere variation og skifte gear undervejs, så man ikke glemmer at 
smage efter, hvor gode håndværkere deres kokke faktisk er. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2213959/utraditionelt-osteria-serverer-hotdogs-og-pakistansk-karry/">Utraditionelt osteria serverer 
hotdogs og pakistansk karry</a></p><p>
Håndværket kom til udtryk i den hjemmelavede tagliatelle, båndpasta, som havde 
karakter i smagen og god modstand i biddet. Den var vendt med en ragout med 
salsiccia, den klassiske italienske pølse på svinekød, hvor grove terninger 
af spæk giver salt og svin til tungen, mens fennikel eller anis spreder sød 
og krydret aroma i mundhulen. Også her, hvor de dog kunne have smagt mere 
igennem i en ragout, der aldrig rigtig gjorde væsen af sig. Den måtte gerne 
have været mere indkogt, kraftigere i smagen. 
</p><p class=" bl-elem">
Men køkkenet fik vist sine kvaliteter, og vi fik fornemmelsen af, at det en 
anden dag lige så godt kunne ramme plet med alle serveringer. Og det gode 
vinkort kan de ikke løbe fra. 
</p>	
</div>

</div></body></html>
