---
layout:     post
title: 	    "Nye målinger: Mars kan have flydende vand"
post_author:	    Mie Stage
post_date:	    Tue, 14 Apr 2015 05:12:00 +0000
post_site:	    ing.dk 
post_link:	    http://ing.dk/artikel/nye-maalinger-mars-kan-have-flydende-vand-175390
---
<html><body><div><section class="body">
			<p>Indikationer for flydende vand på Mars er blevet mere overbevisende efter en række nye fund fra planetens hårdtarbejdende rovere.</p>
			<p>Allerede for syv år siden fandt Phoenix-sonden det giftige og meget salte kemikalie perklorat på overfladen, og nu har vejrdata fra Curiosity sandsynliggjort, at kemikaliet kan holde vand flydende på Mars – også i dag.</p>
			<p>Det fortæller lektor og leder af Mars-gruppen på Niels Bohr Institutet Morten Bo Madsen.<br/>
			<figure class="plugin right zoomable"><img data-original-image="http://ing.dk/sites/ing/files/mars1.jpg" src="http://ing.dk/sites/ing/files/styles/w1120_media_right/public/mars1.jpg?itok=cLi8NCWc" alt=""/><figcaption> Hidden Valley i Gale-krateret på Mars. Her kan man se de pladser af sedimenter, som langsomt er blevet aflejret i bunden. I bunden af krateret er der aflejret meget finkornede sedimenter, som langsomt er faldet ned gennem søen. Sediment-pladerne på bunden ligger vandret, så alt tyder på, at hele Gale-krateret har været en stor sø. <cite>Foto: Nasa/JPL, MSSS</cite></figcaption></figure><br/>
			»Vi har vist, at vand – til tider – kan være flydende helt nede ved ækvator. Vi har ikke set flydende vand direkte, men målingerne viser, at det er muligt,« siger han.</p>
			
			<p>Neutronmålinger lige under overfladen har tidligere vist, at der kan være 2-6 procent vand, som det tidligere var antaget, var til stede i fast form, som vand-is.</p>
			<p>»Men det kan altså godt være flydende og tage andre salte med sig rundt. Det siger noget om, at Mars-overfladen også i dag er et dynamisk sted og ikke så statisk, som vi at troet tidligere,« siger Morten Bo Madsen.<br/>
			<figure class="plugin right zoomable"><img data-original-image="http://ing.dk/sites/ing/files/mars2.png" src="http://ing.dk/sites/ing/files/styles/w1120_media_right/public/mars2.png?itok=Re0gPPUI" alt=""/><figcaption> Den røde linje til venstre viser solopgang, den højre solnedgang. Når det bliver nat, kondenseres noget af atmosfærens vanddamp på jordoverfladen som rimfrost, men calcium perklorat er kraftigt vandsugende og danner en flydende saltlage. De lyseblå prikker viser, hvornår saltlagen er flydende ved jordoverfladen, og de mørkeblå, hvornår den er flydende fem cm under overfladen. <cite>Foto: Javier Martin-Torres et al.</cite></figcaption></figure><br/>
			Når forskerne har troet, at vand på Mars kun kunne eksistere som rimfrost eller som gas, skyldes det det lave tryk af atmosfæren omkring planeten. Men nu viser vejrdata altså, at hvis blot luftfugtigheden er høj nok, er der alligevel under visse omstændigheder mulighed for at vandet kan være flydende i kortere perioder.</p>
			<p>Perkloratet kan holde vand flydende ved selv lave temperaturer da det sænker frysetemperaturen, og så fungerer det som en svamp på vandmolekylerne i atmosfæren, så der bliver dannet en slags saltlage.</p>
			
			<p>De ideelle forhold har vist sig i den sene vinter og det tidlige forår på Mars og fortrinsvis om natten indtil lige efter solopgang. Her kan vand holde sig flydende både tæt på overfladen og i 5 cm dybde. Godt nok er der rigtig koldt på det tidspunkt, men til gengæld er der fugtigt nok til at perkloratet ikke tørrer ud.<br/>
			<figure class="plugin right zoomable"><img data-original-image="http://ing.dk/sites/ing/files/mars3.jpg" src="http://ing.dk/sites/ing/files/styles/w1120_media_right/public/mars3.jpg?itok=SpxTP0gk" alt=""/><figcaption> For mellem 3,5 og 2,7 mia. år siden var Gale-krateret formentlig en stor sø. Mount Sharp, som er et ca. fem km højt bjerg midt i krateret, er sandsynligvis dannet af aflejringer og materiale fra krateret og omgivelserne. <cite>Foto: Nasa/JPL/Caltech/ESA/DLR/MSSS</cite></figcaption></figure><br/>
			»Næsten alle roverne har detekteret rimfrost, så vi ved, at der ved vintertide fryser vand-is ud på jordoverfladen på Mars. Ved hjælp af disse vejrdata fra et helt års cyklus både i jordhøjde og op til 1,60 cm højde kan vi se, at når der er perklorater i jorden kan vandet stadig være mobilt,« siger Morten Bo Madsen.</p>
			<p>Målingerne er foretaget i Gale-krateret, hvor Curiosity landede i 2012, og ifølge Morten Bo Madsen, kan vandet være flydende lige under den yderste jordoverflade på det meste af planeten, hvis betingelserne er der, sådan som det nu er vist et sted i det næsten 5 km dybe Gale-krater, som forskerne antager, tidligere var en stor sø.</p>
			<p>Dog er det meget små mængder vand, der stadig ville kunne findes direkte i overfladejorden, da hovedparten af det vand, som Mars lagde planet til for 4,5 mia. år siden efterhånden er forsvundet ud i rummet på grund af mangel på beskyttende magnetfelter.</p>
			
			<p>Sulfater og andre salte er flere gange blevet fundet på planeten – oftest lige under overfladen. Når roverne kører hen over overfladen, knuser de fra tid til anden den øverste sprøde skal, og her har forskerne kunnet se både hvide og gule aflejringer.</p>
			<p>Særligt tydeligt blev det i 2010, da roveren Spirit fik problemer med et hjul, som ’trådte igennem’ en tynd skal af hærdet Mars-jord og afslørede aflejringer af salte ekstra dybt i overfladen.</p>
			<p>Resultaterne er netop blevet offentliggjort i tidsskriftet Nature og er et internationalt samarbejde. Spanske forskere er hovedforfatterne bag arbejdet og det også dem, som har stået for vejrstationen, mens NBI i København sammen med amerikanere og andre internationale forskere primært har bidraget med kontinuiteten.</p>
			<p>Forskerne på NBI har nemlig været med i så mange år, at de kan hjælpe med at sammenholde data for en lang årrække.</p>
		</section>
		  </div></body></html>
