---
layout:     post
title: 	    "Garvet litteraturfestival taler til dine smagssanser"
post_author:	    
post_date:	    Mon, 20 Apr 2015 11:43:49 +0200
post_site:	    politiken.dk 
post_link:	    http://politiken.dk/ibyen/byliv/ECE2635164/garvet-litteraturfestival-taler-til-dine-smagssanser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-711338"/><p/><p>
Årets tema på Christianshavns Bogfestival er den fysiske bog. Det handler om 
sanseligheden ved at sidde med et fysisk eksemplar, og derfor har man slået 
sig sammen med Copenhagen Street Food, for at man kan smage på litteraturen 
på Danmark Læser-dagen. Ud fra en spiseseddel, hvor du vælger om din 
læseoplevelse skal være sprød, syrlig, sød, osv., får du en indpakket bog, 
der gerne skulle leve op til dine forventninger.
</p><p>
På programmet i år er der en bred vifte af forfattere og digtere, og 
programmet starter torsdag 23. april med at hylde sammensmeltningen af 
kulturer i København på Copenhagen Street Food. Kulturminister Marianne 
Jelved åbner ballet med en åbningstale, og derefter fortæller Robert Zola 
Christensen bl.a. om sin roman ‘Hævn’. Dernæst holder den unge forfatter 
Jacob Skyggebjerg foredrag. Han debuterede i 2013 med romanen ‘Vor tids 
helt’. 
</p><p><b class="ext-link">Læs også</b><a class=" bl-elem" href="http://politiken.dk/ibyen/klummer_ibyen/koebenhavneriet/ECE2630204/skuespillere-i-landbrugsteater-vi-skal-undgaa-at-fucke-noget-op-for-dyrene/">Skuespillere 
i landbrugsteater: Vi skal undgå at fucke noget op for dyrene</a></p><p>
Om fredagen er der lyrisk tema med digtoplæsninger, poesi og rap. Programmet 
fra 20-22 lægger op til muligheden for at høre både nye og erfarne danske 
digtere. Fra Casper Erics skildring af et liv med babybites og gadelamperne 
på Dronning Louises Bro i '7/11', til et samarbejde mellem digteren Claus 
Høxbroe og rapperen/retorikeren Jakob Haahr-Pedersen. 
</p><p>
Om lørdagen starter festivalen allerede kl. 12, og hele dagen vil der være 
foredrag og oplæg af kendte danske forfattere som Kim Leine, Jesper Stein og 
Jan Sonnergaard. 
</p><h1 class="bread-text-header first">
Skiftende temaer 
</h1><p>
De tidligere år har temaerne været krigslitteratur, hvor festivalen blev 
afholdt på Søofficersskolen, og der har været historisk litteratur på 
Stadsgraven på Christianshavns Voldanlæg. Festivalen har eksisteret siden 
2004, på Christianshavns Torv, hvor den sprang ud i forbindelse med Verdens 
Bogdag. 
</p><p class=" bl-elem"><b class="ext-link">Læs også </b><a class=" bl-elem" href="http://politiken.dk/ibyen/byliv/ECE2629142/se-hvilke-syv-fede-ting-der-sker-i-byen-denne-uge/">Se 
hvilke syv fede ting der sker i byen denne uge</a></p>	
</div>

</div></body></html>
