---
layout:     post
title: 	    "Olsens højre hånd forbigået som DBU's talentudviklingschef"
post_author:	    
post_date:	    Thu, 12 Mar 2015 08:50:37 +0100
post_site:	    politiken.dk 
post_link:	    http://politiken.dk/sport/fodbold/ECE2583851/olsens-hoejre-haand-forbigaaet-som-dbus-talentudviklingschef/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Peter Bonde, som til dagligt er assisterende landstræner på 
fodboldlandsholdet, havde søgt stillingen som talentudviklingschef i Dansk 
Boldspil-Union (DBU).
</p><p>
»Ja, jeg havde søgt jobbet, men de har jo desværre valgt en anden. Det er 
ærgerligt, fordi jeg gerne ville have jobbet«, siger Peter Bonde 
til Ekstra Bladet.
</p><p>
DBU meldte onsdag ud, at Flemming Berg, der blandt andet har en fortid som 
chefscout i FC Nordsjælland og Brøndby, fik jobbet.
</p><p>
»Det har jeg ingen kommentar til«, svarer Peter Bonde på spørgsmålet 
om, hvad han synes om det valg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2582785/dbu-ansaetter-tidligere-chelsea-scout-som-talentchef/">DBU ansætter tidligere 
Chelsea-scout som talentchef</a></p><p>
Ifølge avisen var han en af tre personer, som var til samtale hos DBU til 
jobbet.
</p><p>
DBU vil ikke komme ind på, hvorfor Peter Bonde blev forbigået til jobbet.
</p><p>
»Der er et fortrolighedsforhold i forhold til en ansættelse, og det 
respekterer vi. Derfor har vi ingen kommentarer til, hvem der ikke har fået 
jobbet«, siger unionens kommunikationsdirektør, Jakob Høyer, til avisen.
</p><p class=" bl-elem">
Peter Bonde har kontrakt som Morten Olsens højre hånd frem til sommeren 2016.
</p>	
</div>
</div></body></html>
