---
layout:     post
title: 	    "Helt tæt på Simon og Garfunkel: Vi burde kunne finde ud af det. Men der skal to til en tango"
post_author:	    
post_date:	    Sun, 15 Mar 2015 10:00:36 +0100
post_site:	    politiken.dk 
post_link:	    http://politiken.dk/kultur/musik/ECE2588135/helt-taet-paa-simon-og-garfunkel-vi-burde-kunne-finde-ud-af-det-men-der-skal-to-til-en-tango/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Baggrund </h4>
<div class="fakta-body" data-buildingblock="embedded_factboxlink">
<p>
I næste uge giver Paul Simon og Art Garfunkel koncert i Danmark. <b>Hver 
for sig</b> og med fire dages afstand. 
</p><p><b>De er født i 1941</b> i Queens, New York. Med 23 dages mellemrum. 
</p><p>
Som Simon &amp; Garfunkel står de stadig som musikhistorisk monolit. Men som 
vennerne Paul og Artie er de fortællingen om to mennesker, der har hadet 
hinanden fra begyndelsen, men aldrig er sluppet helt fri af den anden. 
</p><p>
Med <b>citater fra interviews gennem årene</b> er her en samtale mellem 
et par, der aldrig rigtig har kunnet finde ud af at tale sammen.
</p><p>
Paul Simon spiller sammen med Sting i <b>Sparekassen Fyn Arena tirsdag d. 17. 
marts. </b></p><p class=" bl-elem">
Art Garfunkel spiller i <b>DR Koncerthuset fredag d. 20. marts</b></p>
</div>
</div><p><b>Paul Simon:</b> »Vi mødte hinanden, da vi var 11. Vi begyndte at synge, da 
vi var 13. Vi begyndte at skændes, da vi var 14«. <i class=" bl-elem">(2004)</i></p><p><b>Art Garfunkel:</b> »Vi var et par skoledrenge fra Queens, der sang de R&amp;B-sange, 
vi hørte på Alan Freeds rock’n’roll radioshow. Jeg havde sunget i synagogens 
kor. Når man hører ’The Sound of Silence’, er det Arties halvreligiøse 
stemme kombineret med vores kærlighed til The Everly Brothers«. (<i class=" bl-elem">2012)</i></p><p><b>Simon:</b> »Artie sang altid i skolen. I 4. klasse slog han os fuldstændig 
omkuld, da han sang ’(They Tried to Tell Us We’re) Too Young’. Da vi nåede 
til 7. klasse, spillede vi sammen i grupper. Venskabet blev bygget på mere 
end bare musik. Vi var meget ens, havde den samme form for humor – men uden 
musikken tror jeg ikke, vi ville have fortsat med at være nære venner«. (<i class=" bl-elem">1980)</i></p><p><b>Garfunkel:</b> »Det var Pauls mod, der til at starte med fik os ud i 
verden. Det var med hjertet i halsen, da to 15-årige drenge forlod Queens 
for at tage ind til Manhattan med Pauls guitar og banke på døren hos 
snuskede forretningsmænd. Vi sang, og efter 7 sekunder afbrød de os: Hvad 
kan I ellers?«. (<i class=" bl-elem">2012)</i></p><p><b>Simon:</b> »Da vi var 15, kaldte vi os Tom and Jerry. Vi fik et hit og kom 
på American Bandstand til Thanksgiving i 1957. Vi spillede samme dag, som 
Jerry Lee Lewis spillede ’Great Balls of Fire’. Vores sang hed ’Hey 
Schoolgirl’«. (<i class=" bl-elem">1970)</i></p><p><b>Garfunkel: </b>»Det var i teenageårene, at han og jeg øvede os i at få 
vores stemmer til at stå helt præcist i forhold til hinanden. Det var det, 
der bagefter gjorde ’The Boxer’ til noget særligt. Man kan høre det i alle 
vores sange. Når man kan være så tætte uden at have The Everly Brothers’ 
fælles dna i sit system, kommer man virkelig tæt på et andet menneske«. (<i class=" bl-elem">2001)</i></p><p><b>Simon:</b> »Jeg var 21, da jeg skrev ’The Sound of Silence’, og jeg må 
indrømme, at jeg er overrasket over, at den stadig holder (35 år senere, 
red.). Det mest modne fra den tid var ’Bridge over Troubled Water’. Det gik 
så stærkt med at skrive den, at jeg tænkte: Hvor kom det fra? Det ligner 
ikke mig. Og så gav jeg den til Artie. I flere årtier følte jeg ikke <i>rigtig, 
</i>at den sang var mig«. (<i class=" bl-elem">2000) </i></p><h3 class="fotoheader">Tilbage til 1982: Dengang Simon &amp; Garfunkel stadig var en duo</h3>
<div class="slider-container article-foto-gallery-container desk" data-ga-main-section="kultur" data-mode="inline" data-ga-section="Historiske foto" data-gallery-id="2585616">
<div class="slider">
<div class="slide">
<div class="image landscape">
<img src="http://multimedia.pol.dk/archive/00920/_____Intet_navn_____920373y.jpg" alt=""/></div>
<p class="caption">
<b>1 af 8.</b>
Art Garfunkel (tv.) og Paul Simon ankommer til Danmark, før deres imødesete genforeningskoncert i Idrætsparken 4. juni 1982.
- 
<span>Foto: Jacob Maarbjerg</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/_____Intet_navn_____920372y.jpg" alt=""/></div>
<p class="caption">
<b>2 af 8.</b>
De to mødtes allerede i underskolen i 1953 og havde deres første hit som teenagere i 1957 med 'Hey School Girl'. Venskabet holdt til 1970, hvor de brød med hinanden.
- 
<span>Foto: Lars Skaaning</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/_____Intet_navn_____920371y.jpg" alt=""/></div>
<p class="caption">
<b>3 af 8.</b>
I 1981 blev de genforenet ved en velgørenhedskoncert i Central Park i New York. Det blev begyndelsen på en ny, fælles turne, der bragte dem til Idrætsparken i København i 1982. Billedet her er fra den danske koncert, der forgik en lun, klar aften.
- 
<span>Foto: Lars Skaaning</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/_____Intet_navn_____920370y.jpg" alt=""/></div>
<p class="caption">
<b>4 af 8.</b>
Dørene til stadion åbnede klokken 20, og der kom hurtigt pres på, da der kun var små bokse til at sluse folk igennem ind til deres pladser på betonrækkerne. Her ses en merchandisebod med t-shirts andre koncert-souvenirs.
- 
<span>Foto: Lars Skaaning</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/_____Intet_navn_____920369y.jpg" alt=""/></div>
<p class="caption">
<b>5 af 8.</b>
»Koncerten har sikkert været en oplevelse, hvis man synes om at høre skrøbelige ballander smadret af taktfaste klapsalver, og kun kan forestille sig 'Bridge Over Troubled Water' serveret som en hyggelig, fordringsløs blanding af bønnemøde og Sejle Op Ad Åen i skæret af blafrende lys, men kan 18.000 engangslightere ikke tage fejl?«, skrev Torben Bille i Politikens anmeldelse af koncerten.
- 
<span>Foto: Lars Skaaning</span>
</p>
</div>
<div class="slide">
<div class="image portrait">
<img src="http://multimedia.pol.dk/archive/00920/Garfunkel_Simon_920618y.jpg" alt=""/></div>
<p class="caption">
<b>6 af 8.</b>
Den store koncert i New York i 1981 tiltrak 40.000 tilskuere, og efterfølgende udgav duoen et album, og de fulgte den stort set som setliste, da de gav koncert i København året efter. Her ses de i Central Park 19. september 1981.
- 
<span>Foto: ANONYMOUS</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/Simon_and_Garfunkel_920612y.jpg" alt=""/></div>
<p class="caption">
<b>7 af 8.</b>
Koncerten i Central Park var gratis og generede alligevel et overskud på 51.000 dollar til at sanere og vedligeholde nedslidte grønne områder på Manhattan.
- 
<span>Foto: HANDSCHUH</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00920/New_York_Simon_Garf_920613y.jpg" alt=""/></div>
<p class="caption">
<b>8 af 8.</b>
Selv om de to musikere ad flere omgang har forsøgt med en genforening, er det aldrig blevet til et ny, fast samarbejde, og når de kommer til Danmark i marts, er det med to koncerter hver for sig.
- 
<span>Foto: ANONYMOUS</span>
</p>
</div>
</div>
<a class="show-full-screen" href="http://politiken.dk/2585616">Se i fuld skærm</a>
<span class="prev"/>
<span class="next"/>
</div><p/><p><b>Garfunkel:</b> »Jeg læste til arkitekt på Columbia College. Paul og jeg var 
blevet venner igen, og han kom med de her søde folk-sange til mig. Jeg var 
jordemoderen, der hjalp Pauls babyer til verden og nussede om dem. Jeg 
vidste, at de her sange og den klang, vi havde fra vores teenageår, gav os 
en chance for en pladekontrakt«. (<i class=" bl-elem">2012)</i></p><p><b>Simon:</b> »Jeg skrev ’I Am a Rock’ under en af de mest deprimerende 
perioder i mit liv. Jeg skrev den i USA. Jeg var helt nede og indså, at jeg 
ikke kunne gå og gemme mig. Kort tid efter at jeg havde skrevet den, 
flyttede jeg til England«. (<i class=" bl-elem">1967) </i></p><div class="art-fakta article-box">
<h4 class="">
Arthur Ira Garfunkel</h4>
<h5>
Blå Bog </h5>
<div class="fakta-body" data-buildingblock="embedded_factboxlink">
<p><b>Sanger</b>, skuespiller og digter, født 5. nov. 1941. Udgav 5 album som 
Simon og Garfunkel 1964-1970. Har spillet med i flere film, bl.a. Mike 
Nicholas 'Carnal Knowledge' (1070).
</p><p><b>Har udgivet</b> 10 soloalbum siden 1973-debuten, 'Angel Clare'. 
</p><p><b>Udgav digtsamlingen</b> 'Still Water' i 1989. Poesien skriver han ofte på 
sin lange vandreture på tværs af kontinenter. 
</p><p><b>I 2012 </b>udgav han opsamlingen 'The Singer'.
</p><p class=" bl-elem"><b>Er gift </b>med modellen Kathryn Cermak. Sammen har de sønnerne james og 
Beau Daniel. 
</p>
</div>
</div><p><b>Garfunkel:</b> »’The Sound of Silence’ begyndte at kravle op ad 
hitlisterne. I over tyve uger. Da den nåede 5.-pladsen i december, skrev jeg 
til Paul i England: Jeg tror, du bliver nødt til at komme hjem nu!«. (<i class=" bl-elem">2001)</i></p><p><b>Simon:</b> »Efter at albummet var indspillet, flyttede jeg til England. Jeg 
spillede på folkklubber og havde både en kæreste og en masse venner der. Jeg 
kunne spille musik der. Det kunne jeg ikke i New York. De ville ikke have 
mig. Men på et eller andet tidspunkt havde nogen lagt nogle trommer og bas 
på ’The Sound of Silence’ og udgivet den. Jeg var i København, da den blev 
et hit«. (<i class=" bl-elem">1970)</i></p><p><b>Garfunkel:</b> »Paul var i London. Han var færdig med Paul og Artie. Og det 
har gjort ondt på mig i alle årene. Det, vi havde arbejdet på, var ved at 
lykkes. Men han ville blive i London hos sin kæreste og være folk-sanger. Nu 
er vi newyorkere og ved, at en chance skal gribes. Så vi fik lagt en plan 
for, hvordan vi kunne arbejde sammen musikalsk igen og bygge videre på vores 
succes«. (<i class=" bl-elem">2012)</i></p><p><b>Simon:</b> »Vi indspillede vores plader, indtil vi kom til ’Bridge over 
Troubled Water’ (1970), hvor vi begge sagde uden omsvøb: Jeg bryder mig ikke 
om den måde, du gør det på. Gør det ikke på dén måde, men på denne her måde. 
Syng ikke sådan, skriv ikke sangen sådan. Artie begyndte at indspille film, 
og det var det naturlige tidspunkt at stoppe på«. (<i class=" bl-elem">2000)</i></p><p><b>Garfunkel: </b>»Det er sundt for mig, at have noget albuerum. Jeg kan synge 
i den toneart, jeg har lyst til, og vælge de sange fra, jeg ikke har lyst 
til. Jeg er en egoist med god samvittighed. Jeg er glad for at være solo«. (<i class=" bl-elem">1998) 
</i></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2396326/paul-simon-og-sting-synger-hinandens-sange-i-odense/">Paul Simon og Sting synger 
hinandens sange i Odense</a></p><p><b>Garfunkel:</b> »Pauls hjerterytme er bare hurtigere end min. Han er mere 
neurotisk end jeg, han har mere brug for at opnå noget nyt, end jeg har. Jeg 
kan sætte mig tilbage og spise en fersken og har ikke behov for at arbejde 
ligesom ham«. <i class=" bl-elem">(1975)</i></p><p><b>Simon:</b> »Artie og jeg har delt ansvaret, men ikke den kreative proces. 
Det var svært at finde balancen, når jeg skrev musikken og han ikke gjorde 
andet end at synge. Som et hold mistede vi balancen«. (<i class=" bl-elem">1982)</i></p><p><b>Garfunkel:</b> »Simon &amp; Garfunkel var jo strålende. Det havde 
flere album i sig, mere latter i sig. Men hr. Simon så anderledes på det. 
Hvordan tror du, han ser på det? Når han ser tilbage? Han tænkte: Artie 
laver film med Mike Nichols (’Carnal Knowledge’) her midt i sit liv. Jeg 
tænkte: Det er Paul, der står med guitaren og skriver sangene, måske skulle 
Garfunkel vokse lidt ved siden af, måske skulle han prøve at blive 
skuespiller«. (<i class=" bl-elem">2011)</i></p><p><b>Simon: </b>»Jeg ville gøre næsten – og ordet næsten er vigtigt her – alt 
for at gøre Art glad. Jeg holder af vores venskab. Men det eneste, jeg ikke 
vil, er at ændre ved essensen af min musik. (<i class=" bl-elem">1983)</i></p><p><b>Garfunkel:</b> »Vi var jo skæbnebestemte. Ingen i verden kender mig bedre 
end Paul. Nu kan jeg ikke tale på hans vegne, men jeg tror, han har det på 
samme måde med mig. Men vi kan ikke altid finde ud af det sammen. Vi har 
varme år og kolde år. De her år er kolde. Vi taler ikke med hinanden for 
tiden«. (<i class=" bl-elem">1987)</i></p><p><b>Simon:</b> »Jeg kan ikke se, hvorfor vi skulle give en koncert igen. Det 
var virkelig ubehageligt i 93. Hvorfor skulle jeg udsætte mig selv for sådan 
en dårlig oplevelse igen? Vi var ikke enige om noget som helst. Ikke desto 
mindre: Blandingen af vore to stemmer var virkelig noget særligt. Alle 
syntes om det, og jeg satte selv pris på det«. (<i class=" bl-elem">2000) </i></p><div class="art-quote article-box">
<p class="quote"/>
<blockquote>
<p class="quote-txt">
Jeg kan ikke se, hvorfor vi skulle give en koncert igen. Det var virkelig ubehageligt 
i '93
</p>
<p class="sender">
</p><p class=" bl-elem">Paul Simon</p> 

</blockquote>
</div><p><b>Garfunkel:</b> »Han har travlt med at lægge afstand til Simon &amp; 
Garfunkel og hade de sange. Han vil være en kunstner, der er vokset fra alt 
det gamle. Men fans siger altid, at de elsker de gamle sange og spørger, om 
der er en chance for, at de kan se os sammen igen. Jeg er på deres side«. (<i class=" bl-elem">1987)</i></p><p><b>Garfunkel:</b> »Pauls succes (med ’Graceland’, red.) har ikke noget med mit 
eget comeback-album at gøre. Tiden var bare moden. Jeg har haft en 
skriveblokering. Folk siger, at jeg kan skrive gode tekster, men jeg tror 
ikke på dem. Og nu skal du ikke gå og tro, at Paul har noget med den 
blokering at gøre«. (<i class=" bl-elem">1987) </i></p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1768025/art-garfunkel-forsvandt-foer-svensk-koncert/">Art Garfunkel forsvandt før 
svensk koncert</a></p><p><b>Simon:</b> »Det meste af ens talent er en gave, men noget af det er også 
held. Det er jeg godt klar over. Jeg blev født på det rigtige sted på det 
rigtige tidspunkt. Det var også heldigt, at jeg aldrig blev et sexsymbol. 
Det har sparet mig for det pinlige ved at skulle spille ung«. (<i class=" bl-elem">1993) </i></p><div class="art-fakta article-box">
<h4 class="">
Paul Frederic Simon</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<p><b>Sanger, sangskriver,</b> musiker og skuespiller, født 13. okt. 1941. 
</p><p>
Udgav 5 album med Simon &amp; Garfunkel 1964-70.
</p><p><b>Solodebut</b> i 1965 med 'The Paul Simon Songbook', men det var 
solopladerne fra 'Paul Simon' i 1972 og frem, der placerede ham som en af de 
største amerikanske sangskrivere. Har ofte brugt rytmer og musik fra hele 
verden til at forny sine folksange - kulminerende i 1986 med det 
sydafrikansk inspirerede 'Graceland'. 
</p><p><b>Skrev soundtracket</b> til og spillede selv med i filmen 'One Trick Pony' i 
1980 og skrev i 1998 musicalen 'The Chapman' sammen med digteren Derek 
Walcot.
</p><p><b>Har udgivet</b> 12 album.
</p><p><b>Er gift</b> med folkmusikeren Edie Brickell. De har tre børn sammen: 
Adrian, Lulu og Gabriel.
</p><p class=" bl-elem"><b>Udgav i 2011</b> opsamlingen 'Songwriter'.
</p>
</div>
</div><p><b>Garfunkel:</b> »Vi fejrede hans fødselsdag med en fest nede i Greenwich 
Village. Alle var der for at fejre ham. Min tilgang var den modsatte. Jeg så 
70-års dagen som en bølge, og så dykkede jeg ned under den«. (<i class=" bl-elem">2011)</i></p><p><b>Garfunkel:</b> »Et nyt album med Simon &amp; Garfunkel er drømmen om 
et meget, meget fantastisk projekt. Det burde kunne lade sig gøre. Han er 
ikke holdt op med at udvikle sig musikalsk, heller ikke jeg. Han er ikke 
holdt op med at vokse som menneske, heller ikke jeg. Vi burde kunne finde ud 
af det. Men der skal to til en tango«. (<i class=" bl-elem">2012)</i></p><p><b>Simon:</b> »Da jeg første gang spillede ’Bridge over Trouble Water’ for 
folk, fik jeg ikke rigtig nogen reaktioner«. 
</p><p><b>Garfunkel:</b> »Den gjorde indtryk på <i>mig</i>«. 
</p><p><b>Simon:</b> »Nej, den gjorde ikke«. 
</p><p><b>Garfunkel:</b> »Jo, den gjorde, jeg elskede den. Og jeg elskede den måde, 
du sang den i falset på og syntes, det var en fantastisk sang. Jeg har godt 
læst, at du tror, jeg ikke kunne lide den, men jeg kunne virkelig godt lide 
den«. 
</p><p><b>Simon:</b> »Jeg husker nu, at du sagde, at du ikke ville synge den, da jeg 
tilbød dig at synge den. På det tidspunkt sang vi jo ikke solo på vores 
sange, så jeg tilbød dig faktisk sangen«. 
</p><p><b>Garfunkel:</b> »Nej, jeg sagde, at du skulle synge den, fordi din falset 
lød uudforsket. Det var venligt ment, jeg syntes det var en fantastisk sang, 
men jeg syntes også, du skulle lade være med at undervurdere din egen 
falset«. 
</p><p><b>Simon:</b> »Det lyder som revisionisme, men jeg accepterer det«. (<i class=" bl-elem">2004)</i></p><p class=" bl-elem"><i class=" bl-elem">Kilder: The Observer, Jyllands-Posten, New York Magazine, NPR, Melody 
Maker, The New York Times, Playboy, AP, SongTalk, The Times, Rolling Stone, 
Los Angeles Times, Sunday Express og Hit Parader.</i></p><p class="art-ext article-box">

</p>	
</div>
</div></body></html>
