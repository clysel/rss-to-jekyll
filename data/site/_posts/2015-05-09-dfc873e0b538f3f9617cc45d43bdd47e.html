---
layout:     post
title: 	    "Teenagemødre har ofte ufaglærte forældre"
post_author:	    
post_date:	    Sat, 09 May 2015 16:23:11 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2660951/teenagemoedre-har-ofte-ufaglaerte-foraeldre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ufaglærte, uden for arbejdsmarkedet, dømt for kriminalitet eller enlige. Hvis 
forældre passer på en af disse beskrivelser, er der næsten dobbelt så stor 
sandsynlighed for at deres datter får et barn, mens hun er mellem 13 og 19 
år. 
</p><p>
Det viser en ny analyse fra Socialministeriet, som har undersøgt, hvilke 
forhold der har særlig betydning for at blive teenagemor. Og resultaterne 
overrasker ikke direktør hos Mødrehjælpen, Mads Roke Clausen. 
</p><p>
»Det er også det billede, vi ser, så det bekræfter vores erfaring«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal hjælpe de unge mødre til at få en uddannelse. Det er det vigtigste. 
</p>
<p class="sender">
Mads Roke Clausen, Mødrehjælpen 
</p>
</blockquote>
</div><p>
Især uddannelsen spiller en stor rolle, viser analysen. Hvis forældrene er 
ufaglærte mere end fordobles sandsynligheden for at blive teenagemor, og den 
manglende uddannelse er en tendens, der kan gå i arv. </p><p>
En undersøgelse fra Arbejderbevægelsens Erhvervsråd i 2013 viser, at chancen 
for at få en ungdomsuddannelse falder med 38 procentpoint for kvinde, som 
bliver mor før 18-års alderen, og 24 procentpoint for mødre mellem 18 og 23 
år. 
</p><p>
Derfor er det især her, at samfundet skal gøre en indsats, mener Mads Roke 
Clausen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/livsstil/familieliv/ECE2366564/fagfolk-unge-moedre-har-brug-for-mere-hjaelp/">Fagfolk: Unge mødre har brug for 
mere hjælp</a></p><p>
»Vi skal hjælpe de unge mødre til at få en uddannelse. Det er det vigtigste. 
Både for mødrenes og børnenes skyld og for samfundet, så færre kommer på 
kontanthjælp«. 
</p><p>
Han fremhæver, at regeringen allerede har sat initiativer i gang i kraft af 
den uddannelsesorienterede kontanthjælpsreform, men understreger, at de unge 
kvinder ikke må presses. 
</p><p>
»Hvis de ikke bliver klædt ordentligt på til et uddannelsesforløb, så 
sygemelder de sig eller får et barn mere. Mange med sociale problemer har 
haft nederlag i skolen, en dårlig afgangseksamen og har ikke meget 
selvtillid. Man skal have fat i nogle, som kan støtte dem«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Teenagem_dre__934873y.jpg" alt="" border="0"/><span class="caption"><span class="f-img-caption">Udsatte. 
</span>Unge mødre fra 16 til 25 år har en betydeligt mindre indkomst, flere er på overførselsindkomst, og færre er i arbejde sammenlignet med deres jævnaldrene uden børn. Det slår en Analyserapport fast fra 2010, som Centre for Economic and Business Research foretog. Foto:MARTIN LEHMANN</span></span></p><h3>
Kollegie: De har brug for et ekstra puf 
</h3><p>
Et af de steder, hvor det er lykkedes, er Alexandrakollegiet København, som er 
hjem for syv unge og enlige mødre, der har været særligt udsatte i livet. 
Her er 86 procent af beboerne færdiguddannede eller har fastholdt et 
uddannelsesforløb, når de tager fra kollegiet. Og hjem som disse er der brug 
for, mener kollegiets forstanderinde, Helen Gregory. 
</p><p>
»Man kan godt synes, det er uoverskueligt, når barnet er syg, skolen presser 
på, og lektierne ikke bliver lavet. Især fordi mange af de unge mødre har 
ikke nogen forældre at spejle sig i«. 
</p><p><i class=" bl-elem">Analysen viser, at en stor del har en belastet baggrund. Det lader til, at 
I har vendt kurven, og at mange bryder med den sociale arv. Hvad skal der 
til?</i></p><div class="art-quote article-box">
<p class="quote"/>
<blockquote>
<p class="quote-txt">
De unge mødre skal hele tiden forsvare sig selv. Det er synd, at man hele 
tiden skal slås for sin ret til at være mor.
</p>
<p class="sender">
Helen Gregory, Alexandreakollegiet 
</p>
</blockquote>
</div><p>
»I bund og grund støtter vi dem i, at det kan lade sig gøre. Alle har lyst til 
at leve det liv, de drømmer om - og vi tror på dem«. </p><p>
»Og nogle gange skal de unge mødre have et ekstra puf. Mange af dem flytter 
hjemmefra og får et barn på samme tid, og det er lidt af en mundfuld. Og 
ligesom almindelige teenagere, som ikke har børn, kan det også være svært at 
komme ud af sengen«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2365993/ny-gruppe-faar-unge-moedre-paa-rette-spor/">Ny gruppe får unge mødre på 
rette spor</a></p><p>
På kollegiet står alle mødrene i samme situation, og derfor dømmer de ikke 
hinandens alder, fortid og alt det, de hver især har været igennem, 
fortæller Helen Gregory. De spiser sammen, ser hinandens børn vokse op, 
børnene har et fælles legerum, hvor de kan lege sammen. Og fællesskabet er i 
høj grad med til at støtte op om mødrene og deres vej til uddannelse, mener 
hun: 
</p><p>
»De fleste mennesker brug for at nogle at spare med og dele deres bekymringer 
med. Især når man lige har fået et barn og er ekstra sårbar«, siger hun. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Teenagem_dre__934872y.jpg" alt="" border="0"/><span class="caption"><span class="f-img-caption">Datter. 
</span>19-årige Tammy Olivia Silva Laursen har datteren Emilia på 1 år. Foto: MARTIN LEHMANN</span></span></p><h3>
Færre og færre danskere bliver teenagemødre 
</h3><p>
De unge mødre er også enormt sårbare, fordi de møder så mange skæve blikke i 
dagligdagen, fortæller Helen Gregory, der er uddannet socialpædagog og 
velfærdsantropolog. 
</p><p>
»Vi lever i et samfund, hvor man er delt op i kategorier, og hvor programmer 
som 'De unge mødre' generaliserer det at være en ung mor som noget negativt, 
hvor det før i tiden var helt almindeligt. De unge mødre bliver stemplet som 
mindre kompetente«.
</p><p>
Og det er ikke hendes erfaring fortæller hun. Blandt andet er unge mødre meget 
umiddelbare, nysgerrige og legende, og der er noget, de ældre kvinder kan 
glemme, mener hun, men det er der ikke fokus på: 
</p><p>
»Omgivelserne har ikke forståelse for, at de ikke fik en abort. Det er nærmest 
ikke tilladt at beholde barnet, og de unge mødre skal hele tiden forsvare 
sig selv. Det er synd, at man hele tiden skal slås for sin ret til at være 
mor«. 
</p><p>
Ananlysen fra Socialministeriet viser da også, at der bliver færre og færre 
teenagemødre i Danmark. Siden den fri abort blev indført i Danmark i 1973 
har antallet af teenagemødre været støt faldende, og ifølge Eurostat var der 
i 2012 4,4 teenagemødre per 1.000 kvinder i alderen 15 til 19 år. 
</p><p>
Og det er lavt sammenlignet med andre europæiske lande. I Storbritannien er 
fødselsraten på 19,7 og i Bulgarien 42,6 per 1.000 kvinder fra 15 til 19 år. 
</p><p><b class="ext-link">LÆS LEDER</b><a class="embeddedlink" href="http://politiken.dk/debat/ledere/ECE2358561/foerstegangsforaeldre-skal-have-faerre-rynker/">Førstegangsforældre skal have 
færre rynker</a></p><p>
Mads Roke Clausen fra Mødrehjælpen er overbevist om, at fordommene om de unge 
mødre betyder, at færre får et barn som ung. Gennemsnitsalderen for 
førstegangsfødende kvinder stiger da også år for år og var i 2014 over 29 
år. 
</p><p>
»Der bliver født for få børn i Danmark, så jeg synes, vi skal støtte alle de 
børn, der kommer til«, siger han, og tilføjer:
</p><p class=" bl-elem">
»Man kan godt være en super god mor, selv om man er 18 år. Vi skal passe på 
som samfund ikke at stemple unge mødre, men i stedet hjælpe den igennem 
det«. 
</p>	
</div>

</div></body></html>
