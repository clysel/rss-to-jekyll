---
layout:     post
title: 	    "Guide: Sådan skal du tilbringe en weekend i Aarhus"
post_author:	    
post_date:	    Sun, 12 Apr 2015 13:07:51 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2621691/guide-saadan-skal-du-tilbringe-en-weekend-i-aarhus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Aarhus</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Weekens_1512_927083w.jpg" alt="" border="0"/></span>
</div>
</div><div class="art-fakta article-box">
<h4 class="">
3 Gode Råd</h4>
<div class="fakta-body" data-buildingblock="embedded_factboxlink">
<p><b>1. Snup en bycykel</b></p><p>
Over 50 steder i byen kan du tage en bycykel med. Du skal bruge en 20’er for 
at få cyklen fri af stativet; så er cyklen din, indtil du sætter den på 
plads og kan få 20’eren igen. En del af cyklerne har gear, så du lettere kan 
klare bakkerne. Se info og kort over ’stationerne’ her: 
</p><p><i class=" bl-elem"><a class=" bl-elem" href="http://www.aarhus.dk/sitecore/content/Subsites/AarhusBycykel/Home" target="_blank">www.aarhus.dk/sitecore/content/Subsites/AarhusBycykel/Home</a></i></p><p><b>2. Lyt til de lokale</b></p><p>
Aarhus er fyldt med entusiastiske brugere af byens barer, cafeer og 
spisesteder. Tre af dem har gjort en dyd – og forretning – ud af at anmelde 
nye steder. Det gør de på hjemmesiden Aarhus Update Eller benyt dig af de 
cirka 30 informationsskærme med turistinfo, der er opstillet rundt omkring i 
byen, bl.a. på hoteller. Aarhus har nemlig intet turistkontor. 
</p><p><i class=" bl-elem"><a class=" bl-elem" href="http://www.aarhusupdate.dk" target="_blank">Aarhusupdate</a></i></p><p><b>3</b>.<b> 2017 på forskud</b></p><p>
Aarhus er ved at varme op til Kulturby 2017, og der er workshops, udstillinger 
og forestillinger i kalenderen for 2015, som har relation til kulturbyen. 
</p><p class=" bl-elem"><i class=" bl-elem">Se mere på: <a class=" bl-elem" href="http://www.aarhus2017.dk" target="_blank">www.aarhus2017.dk</a></i></p>
</div>
</div><p>
Gæsterne på en af byens michelinrestauranter, Frederikshøj, kan svælge i guld 
ude i den grønne skov. Stjernekok og indehaver af restaurant Frederikshøj, 
Wassim Hallal, har – langt om længe, vil nogen mene – fået sin 
michelinstjerne. Men Wassim er ikke alene om at gøre Aarhus til en attraktiv 
gastronomisk oplevelse. Substans og Gastromé fik i samme omgang en 
michelinstjerne, og to lidt billigere spisesteder fik hver en ’lille 
michelinstjerne’, en såkaldt Bib Gourmand. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2436574/aarhus-skrotter-udskaeldt-slogan/">Aarhus skrotter udskældt slogan</a></p><p>
Ud over disse restauranter er der mange andre, som hver især er et fint 
univers af smagsoplevelser. Så man behøver ikke at holde sig til 
michelinguidens anbefalinger. Gå hellere efter de lokale råd og det, dine 
sanser lokker dig til. 
</p><p>
Aarhus er ikke mindst i foråret en nydelse for alle sanser, fra de nyåbnede 
Væksthuse med eksotiske planter og dufte over kunstmuseet Aros med urtehave 
på taget til Risskovs ramsløgsduftende bøgeskov og nyt havneareal med en 
’blandingsskov’ af byggerier. 
</p><h2 class="bread-text-header first">
FREDAG 
</h2><h3><b>1. Klokken 15: Matematisk madglæde</b></h3><p>
Tusindvis af studerende tager ikke fejl! Matematisk kantine på Aarhus 
Universitet har med god grund stjernestatus blandt mange af byens over 
45.000 studerende. Desværre lukker kantinen allerede klokken 15.30 om 
fredagen, men en sen frokost kan man lige nå. Slut som mange af de 2.000 
daglige gæster af med et stykke hjemmebagt kage og en kop økologisk 
specialkaffe. Den samlede pris er på den SU-venlige side af 100 kr. Med i 
prisen er chancen for et par tips til bylivet fra kantinens stamgæster. 
</p><p><i class=" bl-elem"><a href="http://www.matkant.dk" target="_blank">Matmatisk Kantine</a>, Ny 
Munkegade 116, Bygning 1530</i></p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE1411332/lokal-kunstner-laver-nyt-forslag-til-aarhus-vartegn/">Lokal kunstner laver nyt 
forslag til Aarhus-vartegn</a></p><h3><b>2. Klokken 17: Fyraftensfad </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Aarhus__IMG_8050_927095y.jpg" alt="" border="0"/><span class="caption"><span class="f-img-caption">Mekka. 
</span>Fermentoren er Aarhus' nyeste ølbar, hvor de gyldne dråber fås i 22 forskellige varianter. Både på flaske og fad. Foto: Carsten Fenger-Grøndahl</span></span></p><p>
Slå et smut gennem universitetsparken, og nyd de udsprungne bøgetræer og 
rododendron-buske. Følg så de studerende og andre med smag for specialøl, 
som strømmer mod Fermentoren, Aarhus’ nyeste ølbar. Her løber øl i 22 
varianter ud af de lige så mange haner, og sprang du over kantinekaffen, kan 
du passende vælge en Coffee IPA fra prisbelønnede danske Mikkeller. I hvert 
fald lige nu, for der er konstant nye øltyper på fadene. Det er en del af 
dealen og charmen, at når man endelig har drukket sig frem til sin favorit, 
findes den ikke ved næste besøg. Fast føde er til gengæld ikke på 
programmet. Men der er små glas, du kan få smagsprøver i, så du kan holde 
promillen nogenlunde under kontrol. 
</p><p><i class=" bl-elem"><a target="_blank" href="http://www.facebook.com/FermentorenAarhus">Fermentoren</a>, 
Nørregade 24</i></p><h3><b>3. Klokken 20: Klassisk fransk kvalitet</b></h3><p>
På Restaurant ET (fransk for ’og’) støder man – i hvert fald af og til – på 
L.O.C., enkefru Karin Salling og andre aarhusianere med kunst og penge 
mellem hænderne. Men man skal komme for maden og ikke mindst vinen. 
Kvaliteten er så god, at flere madeksperter har undret sig over, at ET ikke 
er nævnt i michelinguidens nye Nordic Cities. Heldigvis fortsætter ET med at 
servere franske klassikere og nyfortolkninger af fransk og dansk køkken – 
til meget rimelige priser. Tre retter koster 348 kr. – og hvor mange steder 
får man rillette af franske kaniner med grillet brød, kylling ’Danoise’ med 
aspargeskartofler, rabarber og hovedsalat og en cheesecake med bl.a. vanilje 
og æblekvæde-sorbet i det prisleje? 
</p><p><i class=" bl-elem"><a target="_blank" href="http://www.restaurant-et.dk">Restaurant ET</a>, 
Åboulevarden 7</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE2431731/moesgaard-museum-er-kommet-staerkt-fra-start/">Moesgaard Museum er kommet 
stærkt fra start </a></p><h3><b>4. Klokken 23: Designerdrømme</b></h3><p>
Montana-møbler og Hästens-senge byder sig til, når man træder ind på sit 
værelse på Hotel Oasia. Manden, der forvandlede Hotel Oasia til byens første 
’designhotel’, var den berømte Aarhus-kok René Knudsen, der også har gjort sig som hotelkonge. Da han blev konkursramt, fik Oasia ny ejer, men det rene 
design og sansen for gode ’råvarer’ er fulgt med. Oasia tilbyder 
gourmetophold, og har du booket sådan ét, står der en halv flaske cava og en 
lille æske chokolade klar til dig. 
</p><p><i class=" bl-elem"><a target="_blank" href="http://www.hoteloasia.dk">Hotel Oasia</a>, 
Kriegersvej 27</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_isbjerget_927082d.jpg" alt="" border="0"/><span class="caption"><span class="f-img-caption">Ny 
</span>bydel. Isbjerget er et af de mest roste nybyggerier på havnen. Foto: Hans Christian Jacobsen/Polfoto</span></span></p><h2 class="bread-text-header ">
LØRDAG 
</h2><h3><b>5. Klokken 8: Marked for morgenfriske</b></h3><p>
»Det her er et stykke kulturhistorie. Mine børns oldeforældre havde et 
gartneri uden for byen og tog herind. Det må være 50 år siden«. Det 
forklarer Mette, mens hun langer et stykke fransk landbrie over disken fra 
Torve Osts lastbil. Hun står trofast på Ingerslev Torv hver lørdag og onsdag 
formiddag året rundt. Blomstermanden ved siden af har angiveligt været med i 
70 år. Siden hans barndom er der kommet røde øko-mærker på mange af varerne, 
man kan få en cortado fra små cafeer, og trækvognene med sild er skiftet ud 
med fiskebiler med køl og tjek på hygiejnen. Men essensen er den samme: her 
bombarderes syn- og lugtesansen af blomster, grøntsager, frugt, fisk, 
slagtervarer og andet godt, og det kan sagtens tåle sammenligning med 
Middelhavslandenes markedsoplevelser. 
</p><p>
Køb ind til en god frokost. Nu er det tid til at finde en bycykel på Harald 
Jensens Plads (i den vestlige ende af pladsen) og sætte kurs mod Botanisk 
Have. 
</p><p><i class=" bl-elem"><a target="_blank" href="http://www.ingerslevtorv.dk">Ingerslev Torv</a>, 
Ingerslevs Boulevard</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE2261311/laeserne-tipper-her-faar-du-danmarks-bedste-smoerrebroed/">Læserne tipper: Her får du 
Danmarks bedste smørrebrød</a></p><h3><b>6. Klokken 10: Botaniske bobler</b></h3><p>
Sort-gule sommerfugle flakser rundt mellem bananpalmer og bambusbuske, og 
luftfugtigheden og temperaturen gør sit til at skabe illusionen om et 
jungleeventyr. Den største ’boble’ i de nyåbnede væksthuse i Botanisk Have 
er et miniunivers, hvor man kan drømme sig langt væk fra det ustadige 
skandinaviske forårs- og sommervejr. Resten af væksthusene byder på 
middelhavsklima, australsk ørkenstemning m.m. Mens man bevæger sig gennem 
klimazonerne, kan man på små skærme læse om kaffebønner, teblade, 
olivenolieproduktion og risdyrkning. Flere af de eksotiske råvarer indgår i 
menuen i den indbydende cafe. 
</p><p><i class=" bl-elem"><a target="_blank" href="http://www.sciencemuseerne.dk/botanisk-have">Væksthusene</a>, 
Botanisk Have</i></p><h3><b>7. Klokken 12: I isbjergets skygge</b></h3><p>
I østen stiger solen op, og mod øst stiger også det ene prestigebyggeri efter 
det andet op i Aarhus’ nye bydel. Aarhus Ø er det mundrette navn for ’de 
havnenære arealer’ på byens gamle containerhavn. Målet er at skabe en ny 
bydel, der åbner Aarhus mod havet og giver plads til 7.000 indbyggere og 
12.000 arbejdspladser. Mest markant er Isbjerget med sine blå gennemsigtige 
altaner og skæve vinkler. I skyggen af bjerget – eller et sted i solen 
mellem nybyggerierne – kan du brede picnictæppet ud og skue ud over havet. 
</p><p><i class=" bl-elem">Aarhus Ø, <a class=" bl-elem" target="_blank" href="http://www.debynaerehavnearealer.dk">www.debynaerehavnearealer.dk</a></i></p><h3><b>8. Klokken 15: Skueretter under regnbuen</b></h3><p>
Den nye direktør på Aros, Erlend Høyersten, har valgt sine favoritter blandt 
museets næsten 10.000 værker, og de udstilles året ud under den samlede 
titel ’Out of the Darkness’. De er værd at se. Men prøv også at lave dit 
eget appetitvækkende udvalg. På 7. etage i udstillingen ’Fra Abildgaard til 
Kirkeby’ er der f.eks. Johan Laurentz Jensens opstilling med frugt og vildt 
og Wilhelm Marstrands dansesceneri i et osteri uden for Rom, begge fra 
1840’erne, og P.S. Krøyers ’Et sardineri i Concarneau, Bretagne’ fra 1879. 
</p><p><i><a target="_blank" href="http://www.aros.dk">AROS</a> – Aarhus Kunstmuseum, 
Aros Allé 2</i>. 
</p><h3><b>9. Klokken 18: Wassims vidundere</b></h3><p>
Kombinationen af søpindsvin og kaviar eller af kammusling, selleri og guld (!) 
er nok ikke det, de fleste eksperimenterer sig frem til hjemme i deres eget 
køkken. Wassim Hallal og hans kogekunst er noget særligt. Wassims karriere 
begyndte på Molskroen, som under hans ledelse blev kåret som årets bedste 
restaurant i 2006. I 2012 fik Frederikshøj med ham bag gryderne samme titel, 
og vi er nogle, der er glade for, at vi nåede at opleve Frederikshøj, før 
Michelin-folkene kom til byen. Nu skal der reserveres bord et par måneder 
før. Så er der også tid til at spare op – en 3-retters menu med 
Frederikshøj-livretter koster 655 kr. (1.200 kr. med vinmenu), og 
deluxe-udgaven (den med guld) koster 2.500 kr. inkl. vinmenu. 
</p><p><i class=" bl-elem"><a target="_blank" href="http://www.frederikshoj.com">Restaurant 
Frederikshøj</a>, Oddervej 19-21</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2584111/aarhus-satser-paa-madturister-efter-uddeling-af-michelinstjerner/">Aarhus satser på madturister 
efter uddeling af michelinstjerner</a></p><h3><b>10. Klokken 23: Vin, viden og vellyst </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Aarhus__IMG_8057_927078d.jpg" alt="" border="0"/><span class="caption"><span class="f-img-caption">Vinbar. 
</span>Sabina, indehaveren af S'vinbar, har mere end 200 forskellige vine på glas.Foto: Carsten Fenger-Grøndahl</span></span></p><p>
S'vinbar (= Sabinas vinbar) åbnede for et halvt års tid siden, og har stort 
set siden (undtagen på lukkedagene søndag og mandag) været fyldt med folk, 
der vil smage på varerne og suge til sig af stemningen og af sommelier 
Sabina Drachmann Sunnes viden om vin. Sabina har mere end 200 forskellige 
vine på glas og viden om dem alle på lager. De fleste er ikke standard i 
supermarkedet. Har du f.eks. hørt om danske Stefan Juulsgaard-Jørgensens 
vine, som han dyrker i Chile så langt mod nord, at det egentlig blev regnet 
for umuligt at lave god vin der? Men det er det ikke. 
</p><p><i class=" bl-elem"><a target="_blank" href="http://www.svinbar.dk">S'vinbar</a>, Klostergade 62</i></p><h2 class="bread-text-header ">
SØNDAG 
</h2><h3><b>11. Klokken 10: Boggnaskere</b></h3><p>
Der er folk, der indtager bøger, som var det deres primære næringsmiddel. På 
Løve’s Bogcafe er bøgerne den fælles passion for stort set alle stamgæster. 
Men de fleste supplerer de litterære kalorier med lidt koffein og kulhydrat. 
Morgentilbuddet med hjemmebagt brød med smør, ost og marmelade og en valgfri 
kop kaffe til 45 kr. er et sikkert hit. Ligger lørdagens menu stadig tungt i 
maven, kan du i stedet udse dig en bog og få en kop kaffe med i prisen. 
</p><p><i class=" bl-elem"><a target="_blank" href="http://www.loeves.dk/bogcafe">Løve's Bog- og 
Vincafé</a>, Nørregade 32</i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE1660679/oplev-fem-danske-kirker-der-er-et-besoeg-vaerd/">Oplev fem danske kirker, der 
er et besøg værd</a></p><h3><b>12. Klokken 12: Friluftsfitness</b></h3><p>
Nu går (cykel-)turen til Risskov, den mest bynære af Aarhus’ skove og et af 
byens mest populære fitnesscentre. En solskinssøndag er det næsten svært at se skoven for bare hundeluftere, barnevogne, kondiløbere og sluddervorne 
veninder. Men som regel er der et par ledige maskiner på den udendørs 
fitness-plads med udsigt til bl.a. Isbjerget. Lugten af sved bliver nok 
overtrumfet af den skarpe duft af ramsløg; Risskov vrimler med dem om 
foråret. Pluk evt. nogle bundter til at eksperimentere med nyt nordisk 
køkken derhjemme. 
</p><p><i class=" bl-elem">Risskov</i></p><h3><b>13. Klokken 15: Kitsch og kebab</b></h3><p>
Okay, Aarhus er kommet på michelinstjernehimlen, men alt, hvad der glimter, er 
ikke guld. Meget af det er plastik, i hvert fald her i Bazar Vest, Aarhus’ 
store mellemøstligt inspirerede markedsområde. Det er kitschet og corny og 
charmerende. Du kan proviantere grøntsager, halalslagtet kød, hvinende søde 
sirupdryppende kager, vandpiber, friskbagt brød og asiatisk og arabisk 
modetøj. Slut evt. af med en omgang kebab – det er ikke michelinstil, men 
det er også (den gode) smag af Aarhus. 
</p><p class=" bl-elem"><i class=" bl-elem"><a target="_blank" href="http://www.bazarvest.dk">Bazar Vest</a>, Edwin 
Rahrs Vej 32, 8220 Brabrand</i></p>	
</div>

</div></body></html>
