---
layout:     post
title: 	    "Finlands Centerparti ligger til valgsejr"
post_author:	    
post_date:	    Sun, 19 Apr 2015 22:05:50 +0200
post_site:	    politiken.dk 
post_link:	    http://politiken.dk/udland/ECE2634675/finlands-centerparti-ligger-til-valgsejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der ser ud til at være et regeringsskifte på vej i Finland, efter at vælgerne 
ved søndagens valg har gjort Centerpartiet til landets største.
</p><p>
»Det ser ud til, at Centerpartiet har vundet. Tillykke«, siger Alexander 
Stubb, den afgående statsminister fra det konservative parti 
Samlingspartiet, til den statslige tv-station YLE.
</p><p>
Stubbs lykønskning kom, efter at YLE ved 20.30-tiden dansk tid havde 
offentliggjort det, der ifølge valgeksperterne er en sikker prognose.
</p><p>
Den giver Centerpartiet 49 af parlamentets 200 mandater, en fremgang på 13 
mandater.
</p><p>
Prognosen siger, at Samlingspartiet får 37 mandater, en tilbagegang på syv.
</p><p>
Socialdemokratarna mister otte mandater og får 34, mens det nationalistiske 
Sannfinländerna beholder sine 39 mandater.
</p><p>
Resten af mandaterne fordeles blandt fire mindre partier.
</p><h3>
Skal i gang med at sondere terrænet 
</h3><p>
Holder tallene, ser det ud til, at Centerpartiets leder, Juha Sipilä, skal i 
gang med at sondere terrænet for at finde en regering.
</p><p>
Partilederen var i aften ikke parat til at erklære sig som vinder efter 
prognosen, der fik Stubb til at sige tillykke.
</p><p>
»Det kan jeg ikke gøre«, sagde Sipilä.
</p><p>
»Men det ser dog ud til, at vi kan sejre«, tilføjede han ifølge det finske 
nyhedsbureau FNB med en latter.
</p><p>
Professor Kimmo Grönlund fra Turku Akademi følger finsk politik, og han sagde 
inden valget til det svenske nyhedsbureau TT, at det ikke er usandsynligt, 
at Centerpartiet forsøger at danne koalitionsregering med Sannfinländarna og 
Socialdemokratarna, der ellers er i koalition med Samlingspartiet i den 
afgående regering.
</p><p>
Meldingerne fra valgstederne talte dagen igennem om stor stemmeinteresse, så 
det lignede længe en høj stemmeprocent, skriver FNB.
</p><p>
Men da deltagelsen søndag aften var gjort op, viste det sig, at deltagelsen 
alligevel ikke var prangende.
</p><p class=" bl-elem">
Kun 70 procent af de 4,5 millioner vælgere har stemt, skriver FNB. Ved valget 
i 2011 var det 70,5 procent.
</p>	
</div>

</div></body></html>
