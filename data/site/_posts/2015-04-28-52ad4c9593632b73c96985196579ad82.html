---
layout:     post
title: 	    "SAS ansætter 100 medarbejdere i Cimber"
post_author:	    
post_date:	    Tue, 28 Apr 2015 11:49:14 +0200
post_site:	    politiken.dk 
post_link:	    http://politiken.dk/oekonomi/ECE2646167/sas-ansaetter-100-medarbejdere-i-cimber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS er desværre mere kendt for at fyre end for at hyre. Men nu bliver det 
blakkede ry udfordret. 
</p><div class="art-quote article-box">
<p class="quote"/>
<blockquote>
<p class="quote-txt">
Det er SAS, vi skal rekruttere til, men fordi vi har givet løftet om, at 
SAS-medarbejderne skal tilbage, er det Cimber, der kommer nye stillinger i
</p>
<p class="sender">
Trine Kromann-Mikkelsen, pressechef, SAS 
</p>
</blockquote>
</div><p/><p>
For SAS vil ansætte 80 nye kabinefolk og 20 piloter i datterselskabet Cimber, 
siger pressechef Trine Kromann-Mikkelsen. 
</p><p>
»Det vil ske gradvist over det næste halve år. På kabinesiden kommer vi nok 
til at ansætte cirka 20 om måneden«. 
</p><p>
Ansættelserne sker midt i en tid, hvor de store flyselskaber er hårdt presset 
af lavprisselskaberne, som har langt færre udgifter per medarbejder og 
derfor kan presse selskaber som SAS på prisen. 
</p><p><b>Ingen planer om at udvide Cimber</b></p><p>
SAS flyttede i starten af marts 147 kabineansatte fra SAS til Cimber med 
lovning om, at de, der gerne ville tilbage til SAS, ville komme det inden 
for to år. Nu er der mangel på medarbejdere i SAS, og derfor vil ansatte 
blive flyttet fra SAS til Cimber, mens der altså vil blive ansat 100 nye 
medarbejdere i Cimber. 
</p><p>
»Det er SAS, vi skal rekruttere til, men fordi vi har givet løftet om, at 
SAS-medarbejderne skal tilbage, er det Cimber, der kommer nye stillinger i«, 
siger Trine Kromann-Mikkelsen. 
</p><p>
Der har været skarp kritik fra blandt andre SAS-kabinepersonalets fagforening, 
Cabin Attendants Union (CAU), om, at Cimber blot skal bruges til at få 
lønningerne ned, fordi overenskomsten for kabinepersonalet i Cimber er 
billigere.
</p><p>
Der er da også stor forskel mellem en Cimber-stewardesses og en 
SAS-stewardesses løn, viste en gennemgang af de to overenskomster, som 
Politiken lavede i starten af april. Her vurderede luftfartsanalytiker i 
Sydbank Jacob Pedersen, at Cimbers kabineoverenskomst er 25 til 30 procent 
billigere end SAS'.
</p><p><b class="ext-link">BILLIGERE OVERENSKOMST</b><a class="embeddedlink" href="http://politiken.dk/oekonomi/virksomheder/ECE2611936/en-cimber-stewardesse-koster-tre-fjerdedele-af-sin-sas-kollega/">En Cimber-stewardesse 
koster tre fjerdedele af sin SAS-kollega</a></p><p>
Det afviser SAS dog fortsat. Og, tilføjer Trine Kromann-Mikkelsen: 
</p><p>
»Cimber har 12 fly, og vi har ingen planer om at udvide«. 
</p><p>
Det har ikke været muligt at få en kommentar fra CAU, men fra 
Cimber-personalets fagforening, Flyvebranchens Personale Union (FPU), lyder 
der glæde over, at der nu bliver ansat nyt personale i den ellers kriseramte 
flybranche. 
</p><p>
»Nye ansættelser i dansk luftfart er altid godt«, siger næstformand i FPU 
Anders Mark Jensen. 
</p><p class=" bl-elem">
Siden 2004 er SAS gået fra 32.000 til 12.000 ansatte. 
</p>	
</div>

</div></body></html>
