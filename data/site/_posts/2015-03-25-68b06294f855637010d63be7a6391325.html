---
layout:     post
title: 	    "Eksperter: Man kan vænne sig til at have ondt hele tiden"
post_author:	    
post_date:	    Wed, 25 Mar 2015 10:53:21 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2594660/eksperter-man-kan-vaenne-sig-til-at-have-ondt-hele-tiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan trapper du ud</h4>
<div class="fakta-body" data-buildingblock="embedded_factboxlink">
<p><b>1. </b>Kontakt din egen læge. Tal med ham om at trappe ud af dit forbrug af 
morfinpræparat. Lad ham vurdere, om det kræver henvisning til et 
smertecenter. De fleste kan klare aftrapningen uden. 
</p><p><b>2. </b>Aftal med din læge, at du trapper ned lidt ad gangen over uger til 
måneder. Skær ned i milligram hver uge eller hver anden. 
</p><p><b>3. </b>Lad være med at starte aftrapningen tæt på en større social 
begivenhed. Der vil komme abstinenser, der minder om influenza. 
</p><p><b>4. </b>Symptomerne tæller løbende næse, kløende øjne, indre uro og 
eventuelt diarré. Det er ubehageligt, men ufarligt og går over efter 4-7 
dage. 
</p><p class=" bl-elem"><i class=" bl-elem">Kilde: Gitte Handberg, overlæge, Odense Universitetshospital</i></p>
</div>
</div><div class="art-fakta article-box">
<h4 class="">
Serie om morfinbrug</h4>
<p class="fakta-body" data-buildingblock="embedded_factboxlink">
Politiken har i de forløbne uger sat fokus på det høje forbrug af 
morfinpræparater i Danmark, der ifølge opgørelser fra bl.a. WHO ligger på en 
skiftende 3.-4.-plads i verden. 415.567 danskere fik i 2013 en recept på et 
morfinpræparat. En stigning på 43 procent siden 2000. En undersøgelse fra 
Rigshospitalet viser, at mere end 5 procent af danskerne i 2013 regelmæssigt 
spiste morfinpræparater. En række eksperter i smertebehandling har 
kritiseret Sundhedsstyrelsens manglende indsats og efterlyser bedre 
uddannelse af læger i smertebehandling. 
</p>
</div><p>
52-årige Michael Bach har lagt 26 års dagligt morfinforbrug bag sig. Smerterne 
har han dog stadig. Alligevel får hans historie danmarks førende 
morfinekspert, Gitte Handberg, til at udbryde: 
</p><p>
»Det er fløde for mine ører«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/ECE2581475/susanne-har-taget-morfinpiller-i-ni-aar-jeg-fylder-min-krop-med-gift/">Susanne har taget morfinpiller i 
ni år: »Jeg fylder min krop med gift«</a></p><p>
Historier som Michael Bachs er Gitte Handbergs ’hverdag’. Hun er overlæge i 
Smertecenter Syd på Odense Universitetshospital og formand for Dansk 
Smerteforum. Og hun er ikke i tvivl. Danskere som Michael Bach skal ikke 
tage morfinpræparater mod deres smerter, uanset hvor stærke de er. 
</p><p>
»Jeg er narkoselæge, og der er ingen tvivl om, at morfin tager smerter. Men 
morfin har ikke noget med et normalt liv at gøre«, fastslår hun. 
</p><h3 class="fotoheader"/><p/><p>
Morfin er beregnet til at lindre akutte smerter for eksempel efter en 
operation. Det virker godt i begyndelsen. Men virkningen aftager over tid. 
For nogle gør langvarig morfinbrug endda smerterne værre, fordi man bliver 
mere følsom over for dem, viser ny viden. 
</p><p>
»Når det alligevel ikke hjælper, kan vi lige så godt trappe folk ud«, 
fortæller Gitte Handberg om erkendelsen, der spreder sig i 
behandlingskredse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2581868/eksperter-morfinpraeparater-skal-vaere-sidste-udvej/">Eksperter: Morfinpræparater 
skal være sidste udvej</a></p><p>
Omkring 25 procent af de patienter, Gitte Handberg ser, der kommer ind med et 
langvarigt morfinforbrug, går derfra efter få måneders aftrapning helt uden 
piller. Og uden sløvhed, søvnløshed og seksuelle problemer, som er 
bivirkningerne. Til gengæld skal patienterne lære at leve med deres smerter. 
</p><p>
»Vi normaliserer ikke smerterne, for vi kan høre, at det gør ondt. Vi 
afdramatiserer dem«, forklarer Gitte Handberg. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/lol_morfincase_2_922074y.jpg" alt="" border="0"/><span class="caption"><span class="f-img-caption">Tillid. 
</span>Stemmen knækker over i gråd flere gange, mens Michael Bach fortæller Politiken om personalet på Smertecentret, der fik ham ud af morfinoverforbruget. »For første gang blev jeg ikke mødt af bebrejdelser eller mistro«, fortæller han. - Foto: Mads Nissen</span></span></p><p>
Den smerteplagede får via samtaler med læge, sygeplejersker, psykologer og 
socialrådgiver at vide, at nogle smerter ikke går over. At andre er i samme 
situation. Og at smerterne ikke er farlige. 
</p><p>
»Vi er vant til, at smerte er et faresignal. Noget skal gøres. Men ved 
langvarige smertetilstande skal vi ikke altid gøre noget. Det kan godt være, 
at der er en diskusprolaps, men den skal ikke behandles. Hverdagen skal i 
stedet hænge samme med det vilkår, at der er smerter«, forklarer Gitte 
Handberg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2582441/sundhedsministeren-morfinforbruget-skal-undersoeges-til-bunds/">Sundhedsministeren: 
Morfinforbruget skal undersøges til bunds</a></p><p>
På Regionalt Smertecenter på Køge Sygehus, hvor Nina Bache er 
afdelingssygeplejerske, har man arbejdet meget målrettet med den nye 
aftrapningsstrategi. Man har succesfyldt aftrappet 25 smertepatienter over 
de sidste to år. Men ikke uden modstand: 
</p><p>
»De fleste kommer med en forventning om at få medicin, der lindrer smerterne. 
Derfor er de skeptiske i starten. Der er ofte meget frygt forbundet med at 
have ondt«. 
</p><p>
Frygt for at få mere ondt. Det får de allerfleste også lidt i starten. Men 
bagefter oplever de fleste, at deres smerter bliver mindre diffuse og dermed 
lettere at forholde sig til. 
</p><p>
»For at det skal lykkes, skal de erkende og acceptere, at smerterne er 
blivende. I den proces kommer de til at tage mere ansvar selv for at få 
deres hverdag til at fungere uden stærke smertelindrende piller« forklarer 
Nina Bache. 
</p><p class=" bl-elem">
»Man går med de smerter, man er kommet med. Alligevel har de fleste det 
væsentligt bedre. Når de stopper søgningen efter en løsning på smerterne, 
slipper de kræfter løs, så de får en fornuftig hverdag med smerterne«, siger 
Gitte Handberg. 
</p>	
</div>
</div></body></html>
