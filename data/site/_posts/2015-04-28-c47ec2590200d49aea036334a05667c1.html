---
layout:     post
title: 	    "DF-folketingskandidater: Borgerne skal bevæbnes, hvis kriminaliteten stiger "
post_author:	    
post_date:	    Tue, 28 Apr 2015 16:00:49 +0200
post_site:	    politiken.dk 
post_link:	    http://politiken.dk/indland/politik/ECE2646430/df-folketingskandidater-borgerne-skal-bevaebnes-hvis-kriminaliteten-stiger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skal være lovligt at forsvare sig med små skydevåben, hvis ofrene for 
hjemmerøverier og grove overfald bliver flere. 
</p><p>
Det mener to nordjyske folketingskandidater fra Dansk Folkeparti, Lise Bech og 
Erik Høgh-Sørensen, der vil lempe våbenloven på baggrund af nye tal fra 
Rigspolitiet, der viser, at på seks år er antallet af sigtelser mod rumænere 
steget fra 2.700 om året til 10.200. 
</p><p>
»Vi ved, at de kriminelle bander er bevæbnet til tænderne, og så har vi en 
stor gruppe potentielle ofre, som i henhold til gammel dansk tradition ikke 
har våben på sig i hjemmet«, siger Erik Høgh-Sørensen. 
</p><p>
»Hvorfor skal de gå forsvarsløse rundt, når vi ved, at grænserne har været 
vidtåbne?«.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Erik_H_gh-S_rensen__931805g.jpg" alt="" border="0"/><span class="caption"><span class="f-img-caption">Erik 
</span>Høgh-Sørensen.</span></span></p><h3>
Peberspray skal forsvare kvinderne 
</h3><div class="art-fakta article-box">
<h4 class="">
BAG OM STIGNINGEN</h4>
<h5>
Antallet af sigtelser af rumænere skal ses i lyset af følgende forhold: </h5>
<div class="fakta-body" data-buildingblock="embedded_factboxlink">
<p><b>Et fokus på omrejsende kriminelle</b> med forskellige målrettede 
indsatser, der ifølge Rigspolitiet har båret frugt. 
</p><p><b>En udvikling, hvor typen af kriminalitet</b> bliver mere sofistikeret, og 
en enkelt person kan gøre sig skyldig i langt flere forhold. 
</p><p><b>Eksempelvis kan et enkelt stjålet kreditkort</b> bruges rigtig mange 
gange og på den måde give anledning til sigtelser for mange forskellige 
forhold. 
</p><p><b>Rigspolitiet har intet belæg</b> for at afgøre, om stigningen i 
antallet af sigtelser hænger sammen med, at flere kriminelle kommer til 
landet, eller om den enkelte bliver opdaget i flere kriminelle forhold.
</p><p class=" bl-elem"><i class=" bl-elem">Kilde: Altinget.dk</i></p>
</div>
</div><p>
Han foreslår, at man starter med at lovliggøre pebersprayen. Og forværres 
kriminaliteten »endnu mere«, er de to folketingskandidater parate til at 
overveje, om det skal gælde små skydevåben i hjemmet. </p><p>
»Men det er ikke her og nu«, understreger Erik Høgh-Sørensen. 
</p><p>
Pebersprayen og små skydevåben skal ifølge folketingskandidaterne give 
potentielle ofre - specielt kvinder - en mulighed for at forsvare sig og 
derved undgå at ende som ofre. 
</p><p><b class="ext-link">LÆS MERE</b><a class="embeddedlink">Markant flere sigtelser mod rumænere</a></p><p><i class=" bl-elem">Risikerer man ikke, at konflikten eskalerer? </i></p><p>
»Det kan man aldrig afvise. Men vi tror, det vil være en kæmpe fordel. Det 
typiske argument imod at bevæbne borgerne er: 'Hvad nu hvis den kriminelle 
får fat i det våben, som ofret havde?' Det er selvfølgelig et reelt 
argument, men vi tror ikke, det er så tungtvejende som den tryghed, det 
giver for borgerne at have peberspray«. 
</p><p><i class=" bl-elem">I har altså tiltro til, at en ældre dame eller kvinde kan håndtere små 
håndvåben? </i></p><div class="art-quote article-box">
<p class="quote"/>
<blockquote>
<p class="quote-txt">
Jeg kan helt sikkert forstå Erik Høgh-Sørensens frustration over den nuværende 
situation
</p>
<p class="sender">
Peter Skaarup (DF) 
</p>
</blockquote>
</div><p>
»Med de rette prøver og test og så videre - ligesom jægerne skal igennem i 
dag. Men nu taler vi ikke mere om de små skydevåben, før vi kan konstatere 
endnu en eksplosion i kriminalitet i stil med den, vi ser i sigtelser mod 
rumænere«. </p><h3>
DF-top: Nej til håndvåben 
</h3><p>
På Christiansborg forstår Dansk Folkeparti godt, hvorfor de kontroversielle 
holdninger kommer til udtryk i baglandet. 
</p><p>
»Jeg kan helt sikkert forstå Erik Høgh-Sørensens frustration over den 
nuværende situation, hvor politiet er stærkt decimerede rundt omkring i 
landet på grund af terrorberedskabet«, siger partiets retsordfører, Peter 
Skaarup. 
</p><p><b class="ext-link">LÆS DEBAT</b><a class="embeddedlink" href="http://politiken.dk/debat/profiler/peter-skaarup/ECE2644772/problemet-med-kriminelle-rumaenere-er-eksploderet/">Problemet med kriminelle rumænere 
er eksploderet</a></p><p>
Han støtter forslaget om at lovliggøre pebersprayen til selvforsvar i hjemmet 
og i offentligheden. Men trækker stregen ved håndvåben. 
</p><p class=" bl-elem">
»Det kommer vi ikke til at støtte i Dansk Folkeparti - heller ikke hvis 
kriminaliteten bliver værre. Fordelen ved peberspray er, at man kan 
pacificere en person uden at personen få varige skader. Det kan man ikke med 
skydevåben«, siger Peter Skaarup. 
</p>	
</div>

</div></body></html>
