---
layout:     post
title: 	    "Eksperter tror ikke, Tinkovs trumf klarer presset"
post_author:	    
post_date:	    Fri, 27 Mar 2015 12:14:50 +0100
post_site:	    politiken.dk 
post_link:	    http://politiken.dk/sport/cykling/ECE2606721/eksperter-tror-ikke-tinkovs-trumf-klarer-presset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens milliardæren Oleg Tinkov opholder sig i Japan, hvor han med jævne 
mellemrum fortsat i et ofte hånligt og i hvert fald ikke særligt forsonligt 
sprog besvarer twitter-beskeder fra danske cykeltilhængere, og Bjarne Riis 
ikke længere har nogen indflydelse på Tinkoff-Saxos sportslige udvikling, 
skal den slovakiske stjerne Peter Sagan i dag midt i den ledelsesmæssige 
krise søge at levere et resultatmæssigt lyspunkt.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2601739/portraet-af-et-doedsdoemt-samarbejde-den-russiske-spradebasse-og-den-rolige-dansker/">Portræt af et dødsdømt 
samarbejde: Den russiske spradebasse og den rolige dansker</a></p><p>
En af de seneste hilsner til omverdenen fra Tinkov lyder således: »Kære fans, 
jeg forsikrer jer, at holdet vil vise sig stærkere end nogensinde denne 
sæson. Vi er et SUPERhold, og minus 1 vil ikke ændre noget«, signalerer 
rigmanden med tydelig henvisning til fjernelsen af Bjarne Riis.
</p><h3>
Har store forventninger at leve op til
</h3><p>
Dermed har 25-årige Sagan, som efter sigende aflønnes af Tinkov med cirka 30 
mio. kr. om året, en hel del at leve op til, når han i det belgiske 
WorldTour-løb E3 Harelbeke jagter en gentagelse af sidste års triumf.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2602350/contador-riis-er-meget-vigtig-for-mig/">Contador: Riis er meget vigtig 
for mig</a></p><p>
Og selv om rytterne på det russiske mandskab, der er fuldstændig uden 
indflydelse på det, der er sket, fremhæver, at den dramatiske situation ikke 
lægger eklstra pres på dem, synes det givet, at i hvert fald Sagan er udsat 
for meget voldsomme forventninger fra den temperamentsfulde holdejers side.
</p><p>
Om den usikkerhedsfaktor, som Oleg Tinkovs magtdemonstration har påført 
Tinkoff-Saxo truppen, har haft nogen indflydelse på den favoritvurdering, 
som en flot belgiske og hollandske klassikereksperter har foretaget op til 
dagens 218 km lange styrkeprøve, skal være usagt.
</p><h3>
Otte eksperter bringer ni navne i spil
</h3><p>
Men det er højst bemærkelsesværdigt, at ingen af de otte tidligere topryttere, 
som det belgiske dagblad Het Nieuwsblad har bedt om at udpege de varmeste 
bud på sejr i E3 Harelbeke, overhovedet nævner Peter Sagan.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2603973/contador-og-co-viser-styrke-midt-i-krisen-omkring-riis/"> Contador og Co. viser styrke 
midt i krisen omkring Riis</a></p><p>
De otte, som avisen har spurgt, er belgierne Freddy Maertens, Roger De 
Vlaeminck, Eric Vanderaerden, Nick Nuyens, Dirk De Wolf, Johan Museeuw og 
Peter Van Petegem samt hollænderen Adri Van der Poel – alle med fornemme 
præstationer i brostensklassikerne bag sig – og de er blevet bedt om hver at 
finde frem til tre favoritter.
</p><p>
To, De Vlaeminck og Maertens har peget på schweizeren Fabian Cancellara (Trek) 
som den mest sandsynlige vinder, to andre, Nuyens og Van Petegem, har 
udstyret tjekken Zdenek Stybar (Etixx-Quick Step) med den værdighed, og de 
otte har i alt kun bragt ni navne i spil.
</p><h3>
Cancellara topper favoritranglisten
</h3><p>
Den favoritrangliste, der kan udarbejdes på den baggrund, har Cancellara i 
spidsen med 10 point, Stybar har 9, belgierne Sep Vanmarcke (Lotto-Jumbo) 8 
og Greg Van Avermaet (BMC) 7, briten Ian Stannard (Sky) 6, nordmanden 
Alexander Kristoff (Katusha) 3, hollænderen Lars Boom (Astana) 3, belgieren 
Stijn Devolder (Trek) 1 og franskmanden Nacer Bouhanni (Cofidis) 1.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2602947/tour-forberedelse-bjergkonge-tjekker-sit-handikap--i-uvant-terraen/">Tour-forberedelse: Bjergkonge 
tjekker sit handikap i uvant terræn</a></p><p>
Selv om Peter Sagan altså overhovedet ikke er bragt ind i billedet i denne 
sammenhæng, giver det belgiske rundspørge et ganske godt billede af, hvilke 
konkurrenter den 25-årige slovak er oppe mod i denne sammenhæng.
</p><p>
Og de otte eksperters mening har under ingen omstændigheder påvirket Petrer 
Sagans optimisme før de foreståënde opgaver, som fortsætter med 
Gent-Wevelgem på søndag og højdepunktet Flandern Rundt ugen efter.
</p><h3>
To danskere med til at bakke Sagan op
</h3><p>
»Jeg er kommet til Belgien med det klare mål i dag at gentage sidste års 
sejr«siger Peter Sagan.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2599378/tysker-med-is-i-maven-tordner-til-klassikertriumf/">Tysker med is i maven tordner 
til klassikertriumf</a></p><p>
»E3 Harelbeke er starten på brostensklassikerne, som jeg længe har fokuseret 
på, og jeg føler mig i glimrende form«.
</p><p>
Peter Sagan har i dag opbakning fra danskerne Matti Breschel og Michael 
Mørkøv, landsmanden Michael Kolar, polakken Maciej Bodnar, italieneren 
Matteo Tosatto samt russerne Nikolay Trusov og Pavel Brutt.
</p><p>
»Det er klart, at vi med sidste års vinder på holdet hører til favoritterne, 
men E3 Harelbeke er et meget krævende løb«, vurderer sportsdirektør Lars 
Michaelsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2598373/farer-lurer-paa-favoritterne-i-foerste-svaere-foraarseksamen/">Farer lurer på favoritterne i 
første svære forårseksamen</a></p><p>
»Sagan er helt sikkert stærkt kørende, men meget handler også om at undgå 
uheld, og vi krydser fingre for, at løbet udvikler sig på en fordelagtig 
måde for os«.
</p><h3>
Hurtigst i en spurt mellem fire mand
</h3><p>
I 2014 var Peter Sagan hurtigst, da han nåede til mål sammen med tre ledsagere 
i det afgørende udbrud, og hollænderen Niki Terpstra (Etixx-Quick Step), 
waliseren Geraint Thomas (Team Skly) og belgieren Stijn Vandenbergh 
(Etrixx-Quick Step) blev henvist til de følgende placeringer.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2590003/milliardaeren-riis-og-sagan-i-faelles-enorm-forloesning/">Milliardæren, Riis og Sagan i 
fælles enorm forløsning</a></p><p>
1.16 minut senere krydsede Vanmarcke og franskmanden Tony Gallopin 
(Lotto-Soudal) stregen, mens sloveneren Borut Bozic (Astana), amertikaneren 
Tyler Farrar (Garmin-Sharp), Cancellara og Van Avermaet nåede til vejs ende 
yderligere tre sekunder efter.
</p><p class=" bl-elem">
I dagens udfordring er dansk cykelsport foruden Breschel og Mørkøv 
repræsenteret af Lasse Norman hos Cannondale-Garmin.
</p>	
</div>
</div></body></html>
