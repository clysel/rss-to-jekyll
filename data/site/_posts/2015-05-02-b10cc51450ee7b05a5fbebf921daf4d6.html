---
layout:     post
title: 	    "Test af den 'ufarlige' e-damp:»Det giver en trykken for brystet«"
post_author:	    
post_date:	    Sat, 02 May 2015 16:53:18 +0200
post_site:	    politiken.dk 
post_link:	    http://politiken.dk/viden/ECE2651386/test-af-den-ufarlige-e-dampdet-giver-en-trykken-for-brystet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En sød, kvalmende lugt af kirsebær fylder et laboratorium på Aarhus 
Universitet. Ti minutters e-dampning hænger tungt i luften. 
</p><p>
Alle forskerne i rummet er iført hvide malerdragter, der dækker fra top til 
tå, så deres skygger på de rustfri stålvægge ligner spøgelser i dampskyen. 
Professor Torben Sigsgaard bryder tavsheden. 
</p><p>
»Det giver en trykken for brystet«, siger han og tilføjer, at det ikke er til 
at sige, hvad det betyder for hans oplevelse, at han kan se og lugte dampen. 
Han er videnskabsmand, og oplevelsen af trykken for brystet er ikke i 
nærheden af et videnskabeligt bevis for, at passive e-dampe er problematiske 
– naturligvis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2556888/regeringen-vil-forbyde-e-cigaretter-til-unge/">Regeringen vil forbyde 
e-cigaretter til unge</a></p><p>
I Torben Sigsgaards forskergruppe vil de gerne undersøge den passive e-damp 
nærmere, fordi en række internationale undersøgelser tyder på, at dampen har 
sundhedsskadelige komponenter. Også for dem, der ufrivilligt bliver udsat 
for andres e-damp uden selv at inhalere gennem e-cigaretten. 
</p><p>
Nu er forskerne i gang med at finde den bedst tænkelige måde at undersøge 
effekten af dampen, og det gør de i første omgang ved at eksponere sig selv. 
</p><h3>
Er e-damp skadeligt? 
</h3><p>
180.000 danskere damper e-cigaretter, viser tal fra 2014. Det er lovligt at 
dampe på offentlige steder, og derfor kan vi blive eksponeret for e-damp i 
det offentlige rum. 
</p><p>
»Produktet er stadig nyt og derfor også ret ukendt i videnskabelig 
sammenhænge. En række undersøgelser har vist, at koncentration af 
indholdsstoffer i dampen ikke er så høj som i cigaretrøgen, og måske er det 
derfor, at området, som det er i dag, er rimelig ureguleret«, siger 
professor Torben Sigsgaard, Institut for Folkesundhed ved Aarhus 
Universitet. 
</p><div class="art-quote article-box">
<p class="quote"/>
<blockquote>
<p class="quote-txt">
Produktet er stadig nyt og derfor også ret ukendt i videnskabelig sammenhænge
</p>
<p class="sender">
Torben Sigsgaard, Institut for Folkesundhed 
</p>
</blockquote>
</div><p>
På Københavns Universitet er forskningsoverlæge Charlotta Pisinger dykket ned 
i de internationale undersøgelser på området. Hun kan bekræfte, at passiv 
e-damps farlighed er omdiskuteret inden for videnskaben. </p><p>
I 2014 viste en spansk undersøgelse, at nikotin i dampen fra e-cigaretten 
bliver optaget i blodet hos de passive dampere i lige så høj grad, som hvis 
de var udsat for almindelig cigaretrøg – selv om koncentrationen af nikotin 
i dampen er lavere, end den er i cigaretrøg. 
</p><p>
E-væske med nikotin er ikke lovligt i Danmark, men alligevel er produktet 
tilsyneladende meget anvendt – tidligere artikler i Politiken har 
eksempelvis vist, at der findes danske forhandlere af produktet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2553652/gloeden-er-gaaet-af-de-elektroniske-cigaretter/">Gløden er gået af de 
elektroniske cigaretter</a></p><p>
»Man kan sagtens købe det både på nettet og hos forhandlere i Danmark, og det 
er desværre også efterspurgt af ikkerygere, specielt af mange unge«, siger 
Charlotta Pisinger. 
</p><p>
Den spanske undersøgelse fra 2014, der er publiceret i tidsskriftet 
Environmental Research, stiller en række spørgsmål. For eksempel står det 
ikke klart, hvorfor vi tilsyneladende optager nikotin i blodet mere 
effektivt fra damp end fra røg. 
</p><h3>
Forsøgsrum i verdensklasse 
</h3><p>
Det særlige laboratorium, hvor Torben Sigsgaards forskergruppe arbejder, er 
velegnet til undersøgelser af stoffer i luften som e-dampe. Laboratorierne 
bliver kaldt for klimakamrene. 
</p><p>
Det særegne er, at luften i de to rum bliver styret minutiøst, så 
koncentrationen af stoffer bliver helt jævnt fordelt. Den er renset for sod, 
støv og kemiske partikler blandt andet med et aktivt kulfilter. 
</p><p>
I klimakamrene kan man skabe temperaturer, der spænder fra frost til fugtig 
varme, og de solide døre lukker som dørene i et kølerum. 
</p><div class="art-quote article-box">
<p class="quote"/>
<blockquote>
<p class="quote-txt">
Det er vigtig, at man kan stole på resultatet, uanset om vi finder ud af, at 
dampen er uskadelig, eller om vi finder ud af, at den er lige så farlig som 
røg
</p>
<p class="sender">
Torben Sigsgaard 
</p>
</blockquote>
</div><p>
Klimakamrene er indrettet som en lille lejlighed. Det store kammer, hvor 
forsøgene bliver udført, bliver kaldt for dagligstuen, og det lille kammer 
ved siden af kalder forskerne for soveværelset. <span class="img-contimg-fl-left"><img class="image inlineLightBox" src="http://multimedia.pol.dk/archive/00932/videnr_g_932911y.jpg" alt="" border="0"/><span class="caption"><span class="f-img-caption">Dampet. 
</span>Professor Torben Sigsgaard (t.v.) i klimakamrene, hvor de udsætter sig selv for e-damp. Foto: Kåre Viemose.</span></span></p><p>
I tilknytning hertil er der er et lægeundersøgelsesrum, hvor forsøgspersonerne 
bliver undersøgt inden og efter forsøg. Laboranter og læger, der arbejder i 
rummene, har malerdragter på, og alle genstande bliver grundigt rengjort, 
inden forskerne bærer dem ind i kammeret. 
</p><p>
Klimakamrene er på top-5 i verden over laboratorier af den karat, mener 
forskerne – med forbehold for, at der kan findes militære forsøgskamre 
rundtomkring i verden, hvor de ikke kender forholdene. 
</p><p>
I disse særlige lokaler leder de nu efter det bedste forsøgsdesign til at 
undersøge e-dampen. Hvilke kemiske stoffer er de mest interessante at teste 
i luften og i blodet på forsøgspersoner? Skal forsøgspersonerne være 
astmatikere og andre, hvis luftveje måske kunne være særligt udsatte, eller 
er det vigtigt, at de netop ikke er det? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2556888/regeringen-vil-forbyde-e-cigaretter-til-unge/">Regeringen vil forbyde 
e-cigaretter til unge</a></p><p>
Forskning i menneskers sundhed og produkters sikkerhed stiller store krav til 
forsøgsdesign og finansiering. Så det handler om at være grundig, når man 
udvikler forsøgsdesign, og som en del af den proces er forskerne selv en 
slags forsøgskaniner. Derfor er luften tung af kirsebærduft i klimakamrene, 
selv om kun læge, professor og ph.d.er er til stede. 
</p><p>
»Det er vigtig, at man kan stole på resultatet, uanset om vi finder ud af, at 
dampen er uskadelig, eller om vi finder ud af, at den er lige så farlig som 
røg. Det kan for eksempel skabe et troværdighedsproblem, hvis et tobaksfirma 
finansierer vores undersøgelser«, siger Torben Sigsgaard. 
</p><h3>
Øretævernes holdeplads 
</h3><p>
Forskerne ved klimakamrene er vant til at beskæftige sig med de 
kontroversielle emner og vant til at være upopulære i virksomheder eller hos 
offentlige myndigheder. 
</p><p>
»Jeg plejer at sige, at når bare vi er uvenner med begge sider i en konflikt, 
er vi nok på ret kurs«, siger Torben Sigsgaard. 
</p><p>
Testkamrene har eksisteret siden 1980’erne. Her undersøgte man blandt andet 
spånplader for formaldehyd-værdier. På det tidspunkt blev formaldehyd 
opkoncentreret gennem byggematerialer i borgernes hjem. Undersøgelserne 
viste, at borgere i nye byggerier blev udsat for store mængder, i forhold 
til hvad der viste sig at være sundt. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg plejer at sige, at når bare vi er uvenner med begge sider i en konflikt, 
er vi nok på ret kurs
</p>
<p class="sender">
Torben Sigsgaard 
</p>
</blockquote>
</div><p>
»Det var et meget omtalt videnskabeligt resultat, som førte til ændret 
lovgivning inden for byggeri i Danmark og internationalt«, fortæller Torben 
Sigsgaard. </p><p>
De har også forsket i effekter fra partikelforurening fra brænderøg og i en 
række emner inden for allergi. På stedet bedriver de meget forskning i 
påvirkninger fra luften, hvor der ikke findes videnskabeligt belæg for at 
ændre lovgivningen, selv om man har en mistanke om, at almindelige mennesker 
er udsat for en risiko. Derfor er det også ofte øretævernes holdeplads. 
</p><p>
Undersøgelserne af e-damp vil ligge i naturlig forlængelse af de historiske 
traditioner i klimakamrene. 
</p><p>
Som sædvanlig er det også en udfordring for forskerne at teste forsøgspersoner 
på en forsvarlig måde, når man potentielt udsætter dem for sundhedsskadelige 
stoffer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2407942/for-og-imod-er-e-cigaretter-farlige/">For og imod: Er e-cigaretter 
farlige?</a></p><p>
»Selvfølgelig er det et stort dilemma. Men hvis ikke vi tester det, finder vi 
ikke ud af, om det er farligt. Så bliver vi hjemme hos os selv og andre 
steder eksponeret for noget, vi ikke tør teste kortvarigt i laboratorium, og 
det giver jo heller ikke mening«, forklarer Torben Sigsgaard. 
</p><p>
I øjeblikket er et lovforslag om regulering af e-cigaretter til høring i 
Folketinget. Behandlingen af lovforslaget er i skrivende stund ikke datosat. 
</p><p class=" bl-elem">
»Erfaringerne er, at det er vigtigt at have et videnskabeligt belæg for 
produktets sikkerhed under alle omstændigheder – inden man slipper det løs i 
befolkningen«, siger Torben Sigsgaard. 
</p>	
</div>

</div></body></html>
