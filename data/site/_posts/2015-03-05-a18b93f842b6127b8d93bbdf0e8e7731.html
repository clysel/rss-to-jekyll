---
layout:     post
title: 	    "EL og radikale skamroser Kristian Jensen: Befriende! Fremragende! Mere af det!"
post_author:	    
post_date:	    Thu, 05 Mar 2015 15:34:16 +0100
post_site:	    politiken.dk 
post_link:	    http://politiken.dk/indland/politik/ECE2575067/el-og-radikale-skamroser-kristian-jensen-befriende-fremragende-mere-af-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstres næstformand, Kristian Jensen, har lynhurtigt sikret sig stor ros og 
opbakning for sin kronik om at gøre op med den negative tone og »sortsynet« 
i indvandrerdebatten. 
</p><p>
Dog ikke fra folk, som Venstre normalt deler holdninger med i 
udlændingedebatten. 
</p><p>
Både Enhedslisten og de radikale bruger lutter lovord om <a href="http://sondagsavisen.dk/forsiden/2015-03-05-kristian-jensen-danmark-er-for-dem-der-kan-og-vil/" target="_blank">kronikken</a>, 
som blandt andet opfordrer til at takke indvandrere for deres generelt 
positive bidrag til det danske samfund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574924/kristian-jensen-drop-sortsyn-og-negative-historier-om-indvandrere/">Kristian Jensen: Drop sortsyn 
og negative historier om indvandrere</a></p><p>
»Det er befriende, at Kristian Jensen så tydeligt lægger afstand til de mange 
generaliseringer om indvandrere, som i al for høj grad præger debatten. Det 
er også befriende, at han peger på, at langt de fleste borgere i Danmark med 
anden etnisk baggrund end dansk bidrager positivt til det danske samfund. 
Mere af det!«, siger Enhedslistens politiske ordfører, Johanne 
Schmidt-Nielsen. 
</p><h3>
Unuanceret heksejagt 
</h3><p>
Nøglesætningen i Kristian Jensens kronik i Søndagsavisen lyder, at »vi har 
altså al mulig grund til at ændre det sortsyn og fokus på negative 
historier, som stadig dominerer samfundsdebatten i Danmark«. 
</p><p>
På Christiansborg tolker de fleste kronikken som et direkte modspil til 
Venstres politiske ordfører Inger Støjberg, som er kendt for en skarp linje 
i forholde til indvandrere fra særligt muslimske lande. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/magasinet/portraetter/ECE2571557/der-er-ingen-slinger-med-inger/">Der er ingen slinger med 
Inger</a></p><p>
Også i det lys er kronikken vigtig, mener Johanne Schmidt-Nielsen. 
</p><p>
»Jeg tror da, at Kristian Jensen rammer en masse danskere – også af borgerlige 
observans – som simpelthen er trætte af den unuancerede heksejagt, som vi 
alt for ofte oplever, at indvandrere i Danmark udsættes for. Jeg håber, at 
Inger Støjberg læser Kristian Jensens kronik, fordi hun er en mester i 
nedsættende generaliseringer om borgere med anden etnisk baggrund end 
dansk«, siger Schmidt-Nielsen. 
</p><h3>
Radikale: Fremragende 
</h3><p>
Også den radikale udlændingeordfører Marlene Borst Hansen skamroser 
venstremandens melding. 
</p><p>
Hun erklærer sig »rigtig glad« for meldingen fra Kristian Jensen. 
</p><p>
»Jeg synes, kronikken er fremragende. Det er dejligt, at Venstre er tilbage i 
det liberale spor igen. Vi hos de radikale vil meget gerne gribe den bold, 
som Kristian Jensen kaster op i luften. Vi har brug for international 
arbejdskraft. Vi har brug for en helt anden tone i debatten. Man kan kun 
glæde sig, når Venstres næstformand lægger en sådan linje. Det er en noget 
anden linje end den, som Venstres politiske ordfører har lagt det seneste 
halve års tid«, siger Marlene Borst Hansen 
</p><p><b class="ext-link">LÆS OVERBLIK </b><a class="embeddedlink" href="http://politiken.dk/indland/politik/ECE2540424/overblik-her-er-de-mest-skelsaettende-statusopdateringer-fra-politikerne/">Her er de mest skelsættende 
statusopdateringer fra politikerne</a></p><p><i class=" bl-elem">Tror du, at Venstres politiske kurs er forandret? </i></p><p>
»Det må man næsten gå ud fra, når det er næstformanden, som går ud med 
budskabet. Næst efter statsministerkandidaten er det den højest placerede 
venstremand, som står som afsender. Der er tale om en ny tone. Venstre har 
nu forstået alvoren«. 
</p><p>
I oktober var de radikale selv modtager af en sammenlignelig – men uønsket – 
ros, da DF-veteranen Søren Krarup roste regeringen for stramningerne i 
reglerne for familiesammenføring. 
</p><h3>
S: Hvad mener formandsskabet? 
</h3><p>
Hos Socialdemokraterne mener politisk ordfører Maja Panduro derimod, at 
Kristian Jensens kronik efterlader et »rodet indtryk« af Venstres linje: 
</p><p>
»Jeg synes ikke, at den kan læses som andet end en undsigelse af Inger 
Støjberg og dermed også en undsigelse af Lars Løkke, og det gør da, at man 
kan blive i tvivl om, hvad Venstres formandskab egentlig mener i denne sag«. 
</p><p><i class=" bl-elem">I bidrager jo selv til integrationsdebatten. Er du enig med Kristian Jensen 
i, at den negative tone i for høj grad overskygger den positive?</i></p><p class=" bl-elem">
»Jeg er ikke så optaget af hele debatten om tonen. Jeg synes, det vigtigste 
er, at vi handler på problemerne. Men hvis man er optaget af tonen, og gerne 
vil starte en debat om den, så forstår jeg da godt, hvis Kristian Jensen 
synes, det er tid til selvransagelse i Venstre, for det er jo ikke fordi, 
Inger Støjberg er kendt for de positive historier på det her område«, siger 
Maja Panduro. 
</p>	
</div>
</div></body></html>
