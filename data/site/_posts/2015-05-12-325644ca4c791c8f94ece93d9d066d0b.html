---
layout:     post
title: 	    "Klarlund: Blodtrykket falder efter løbeturen"
post_author:	    
post_date:	    Tue, 12 May 2015 06:00:04 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2658938/klarlund-blodtrykket-falder-efter-loebeturen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Spørgsmål fra Jens Baumann:</b></p><p>
Jeg har lagt mærke til, at mit blodtryk er væsentlig lavere, hvis det måles 
inden for cirka en halv time efter en løbetur. Hvorfor? Hvor længe holder 
denne effekt? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/motion/ECE1707576/forskere-saet-pulsen-i-vejret-og-saenk-dit-blodtryk/">Forskere: Sæt pulsen i vejret og 
sænk dit blodtryk</a></p><p><b>Bente Klarlund Pedersen:</b></p><p>
Der er meget stærk videnskabelig dokumentation for, at regelmæssig fysisk 
træning sænker hvileblodtrykket, og at effekten er størst for de mennesker, 
der har forhøjet blodtryk. 
</p><p>
Den kroniske effekt af regelmæssig motion er et blodtryksfald i 
størrelsesordenen 7 til 10 mmHg, og der er effekt på både det systoliske 
(høje) og det diastoliske (lave) blodtryk. 
</p><p>
Som du har mærket på din egen krop, er der også en akut effekt af fysisk 
træning. Døgnmålinger viser, at blodtrykket falder efter fysisk aktivitet, 
ikke mindst hvis den fysiske træning har været ved høj intensitet. Effekten 
er størst hos de personer, der har det højeste blodtryk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585086/klarlund-masser-af-motion-kan-forbedre-kolesteroltallet/">Klarlund: Masser af motion kan 
forbedre kolesteroltallet</a></p><p>
Det akutte blodtryksfald varer typisk 4 til 10 timer og er i gennemsnit på 15 
og 4 mmHg for henholdsvis det systoliske og diastoliske blodtryk. Det 
betyder, at personer med forhøjet blodtryk kan opnå normale værdier i mange 
af døgnets timer, hvis de er fysisk aktive. 
</p><p>
Træningseffekten på hvileblodtrykket er af en størrelsesorden som den, man 
opnår ved medicinsk behandling med én type medicin. Hvis vi kun ser på 
effekten på hvileblodtrykket hos en person med forhøjet blodtryk, kan man 
beregne, at risikoen for at dø som følge af hjerneblødning er reduceret med 
40 procent, mens risikoen for hjertedød er 30 procent mindre. Hertil kommer, 
at der også er betydelige effekter af den akutte fysiske aktivitet. 
</p><p>
Der er talrige forklaringer på, at fysisk træning påvirker blodtrykket i 
positiv retning. En af dem er, at den veltrænede person har mere 
eftergivelige blodkar, mens den utrænede person har stive blodkar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1663248/klarlund-derfor-er-det-godt-at-loebe-selvom-man-har-for-hoejt-blodtryk/">Klarlund: Derfor er det godt 
at løbe, selvom man har for højt blodtryk</a></p><p class=" bl-elem">
Hjertets minutvolumen er den blodmængde, som hjertet pumper ud hvert minut. 
Ifølge forsøg udført på rotter kan effekten af akut fysisk aktivitet på 
blodtrykket relateres til en reduktion af hjertets minutvolumen efter fysisk 
aktivitet. Det samme finder man hos mennesker med forhøjet blodtryk, mens 
personer med normalt blodtryk snarere oplever en stigning i minutvolumen i 
timerne efter fysisk aktivitet. Ret konstant finder man, at radius af de 
perifere blodkar lokalt i de arbejdende muskler – og i nogle tilfælde i hele 
organismen – er øget i timerne efter akut fysisk aktivitet, hvilket betyder, 
at blodet kan flyde ved et mindre tryk i arterierne. 
</p>	
</div>

</div></body></html>
