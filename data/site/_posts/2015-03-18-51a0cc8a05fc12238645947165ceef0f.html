---
layout:     post
title: 	    "300.000 nye elbiler på vejene i 2014"
post_author:	    Bjørn Godske
post_date:	    Wed, 18 Mar 2015 13:21:00 +0000
post_site:	    ing.dk 
post_link:	    http://ing.dk/artikel/300000-nye-elbiler-paa-vejene-i-2014-174840
---
<html><body><div><section class="body"><p>Ny opgørelse fra det Internationale<a href="http://cleanenergyministerial.org/News/evi-releases-the-global-ev-outlook-2015-27091"> EnergiAgentur (IEA)</a> viser, at 2014 blev endnu et rekordår for salget af elbiler på verdensplan.</p>
			<p>Med mindst 300.000 nye elbil i 2014, er det samlede antal elbiler på vejene kommet op på 665.000 styk. Det svarer til 0,08 procent af den samlede bilpark. I opgørelsen medtages plug-in-hybridbiler også som elbiler.</p>
			<p>Dertil skal lægges 46.000 el-busser og cirka 235 mio. elektrisk to-hjulede, hvoraf Kina alene står for cirka 230 mio. el-cykler.</p>
			<p><figure class="plugin right zoomable"><img data-original-image="http://ing.dk/sites/ing/files/hurtiglader3.jpg" src="http://ing.dk/sites/ing/files/styles/w1120_media_right/public/hurtiglader3.jpg?itok=TkvC8v-J" alt=""/><figcaption> Det er også blevet nemmere at være elbilejer i 2014. Antallet af ladestandere er steget til 109.000 i de 16 lande opgørelsen dækker <cite>Foto: Bjørn Godske</cite></figcaption></figure></p>
			
			<p>I opgørelsen deltog 16 af de vigtigste markeder for elbiler, herunder Danmark. Tilsammen vurderes de at udgøre 95 procent af verdens el-bils-flåde.</p>
			<p>I USA, Norge, Sverige og Holland er de så glade for el- og plugin-hybridbiler, at salget rundede mere end én procent af det samlede bilsalg. I Danmark landede det i 2014 på 0,9 procent.</p>
			<p>Men de 16 lande som indgår i opgørelsen er ikke kommet gratis til det. IEA vurderer, at det siden 2008 har kostet 16 mia. dollars til forskning og udvikling, demonstration, infrastruktur og tilskud.</p>
			
			<p>Hvis man skulle løbe tør for strøm på turen i elbilen, så er der blevet kortere mellem offentlige ladestandere. Fra 2012 til 2014 steg antallet af hurtigladere ottedoblet. Sammen med almindelige “langsom”-ladere er der nu 109.000 ladestander i de 16 lande som indgår i opgørelsen.</p>
			<p>Se hovedtallene <a href="http://cleanenergyministerial.org/Portals/2/pdfs/EVI-GlobalEVOutlook2015-v14-landscape.pdf">her</a>.</p>
		</section></div></body></html>
