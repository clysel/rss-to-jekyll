---
layout:     post
title: 	    "Årets brugtbil er en Mercedes"
post_author:	    
post_date:	    Thu, 26 Mar 2015 08:00:21 +0100
post_site:	    politiken.dk 
post_link:	    http://politiken.dk/forbrugogliv/biler/ECE2603668/aarets-brugtbil-er-en-mercedes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tidligere vindere af Årets Brugtbil</h4>
<div class="fakta-body" data-buildingblock="embedded_factboxlink">
<ul><li>2014: Honda Civic, årgangene 2006-2012 </li><li>2013: Toyota Avensis, årgang 2007 </li><li>2012: Honda Accord, årgang 2009 </li><li class=" bl-elem">2011: Kia Ceed, årgang 2007 </li></ul><p class=" bl-elem"/>
</div>
</div><p>
En bil, der er så dyr, at den er uopnåelig for de fleste, når den er ny, er et 
meget bedre tilbud, når den har nogle år på bagen. 
</p><p>
Derfor er Mercedes C-klasse kåret som Årets brugtbil, og det siger, at bilen 
er et godt bud som familiebil. 
</p><p>
Som ny koster den mindst 526.000 kroner, men gode brugte eksemplarer kan fås 
for lidt under 300.000 kroner. 
</p><h3>
Fagfolk står bag kåringen 
</h3><p>
Bag kåringen står en jury på ca. 25 medlemmer, som er journalister og fagfolk 
med særlig ekspertise inden for brugte biler. 
</p><p>
Og de peger på Mercedes C-klasse af årgang 2007-2011 som det bedste brugtkøb 
netop nu. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/bilanmeldelse/ECE2379021/biltest-rapfodet-mercedes-har-en-god-portion-prestige/">Biltest: Rapfodet Mercedes har 
en god portion prestige</a></p><p>
Journalist Karsten Mayland Lemche fra FDM begrunder valget således over for 
Jyllands-Posten: 
</p><p>
»Er drømmen at blive ejer af en bil med stjerne på køleren, er C-klassen det 
økonomisk mest fornuftige valg. Men udvalget af importerede biler er så 
stort, at man bør styre uden om tidligere taxamodeller. Husk at få tjekket 
historien grundigt, for at sikre, at der ikke er fusket med 
kilometertallet«, siger han. 
</p><h3>
Pas på kilometertallet 
</h3><p>
Det med kilometertallet er en vigtig pointe. En Mercedes tiltaler ofte folk, 
der kører lange distancer, og det er skidt, hvis det senere bliver opdaget, 
at bilen har kørt måske 100.000 kilometer mere end først angivet. 
</p><p>
De kommende ejere af en brugt Mercedes C-klasse skal også være klar til at 
køre i dieselbil. Den bygges også med benzinmotor, men det er diesel, der 
dominerer markedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2306944/mikrobilerne-er-traengt-ud-af-salgslisterne/">Mikrobilerne er trængt ud af 
salgslisterne</a></p><p>
Mercedes C-klasse har også været udbredt som taxi. Disse biler advarer juryen 
dog imod, og der peges i stedet på leasingbiler, der som regel altid har 
fået perfekt pleje i leasingperioden. 
</p><h3>
Gå uden om de billigste 
</h3><p>
De billigste af Mercedes C-klasse koster omkring 150.000 kroner, men så er det 
muligvis biler, der har kørt 400.000 kilometer. 
</p><p>
Biler, der har kørt omkring 100.000 kilometer, kan fås for omkring 300.000 
kroner. 
</p><p>
En sedan er op til 30.000 kroner billigere end en tilsvarende stationcar, 
lyder vurderingen fra bilbasen.dk. 
</p><h3>
Fundet blandt 100 kandidater 
</h3><p>
Årets brugtbil udvælges blandt de 100 biler, der trækker flest søgninger på 
bilbasen.dk. 
</p><p>
Gennem flere afstemninger snævres feltet ind til fem biler, der går videre til 
en finalerunde. 
</p><p>
I år var det altså Mercedes C-klasse, der vandt. 
</p><p>
De fire øvrige biler i finalen var Nissan Qashqai 2010-2014, Opel Insignia 
2008-2013, Peugeot 508 2010-2014 og Citroën DS3 2010-2014. 
</p><p class=" bl-elem">
Samme bil kan godt vinde flere år i træk, hvis juryen synes godt nok om den. 
</p>	
</div>
</div></body></html>
