---
layout:     post
title: 	    "Giganter presser Vestager hårdt"
post_author:	    
post_date:	    Wed, 22 Apr 2015 06:20:29 +0200
post_site:	    politiken.dk 
post_link:	    http://politiken.dk/oekonomi/ECE2637578/giganter-presser-vestager-haardt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Margrethe Vestager gør klar til at anklage Gasprom for magtmisbrug. 
</p><p>
Ifølge medier som Financial Times og Wall Street Journal vil EU’s 
konkurrencekommissær allerede i dag fremlægge anklager mod den russiske 
energigigant - en uge efter at hun anklagede it-kæmpen Google for at 
misbruge sin position. 
</p><p>
Uanset hvornår anklagen mod Gasprom måtte komme, står det klart, at Vestagers 
folk efterforsker, om selskabet har udnyttet sin størrelse på markedet til 
at tage overpriser, forhindre videresalg og blokere for konkurrenter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2631483/google-sag-faar-amerikanere-til-at-spoerge-hvem-er-denne-vestager/">Google-sag får amerikanere til 
at spørge: Hvem er denne Vestager?</a></p><p>
Anklagerne mod Google og måske Gasprom rejser dog spørgsmål om, hvorvidt 
kommissæren gaber over for meget ved at anklage et kæmpefirma og måske 
flere. 
</p><p>
Politiken har talt med en række kilder, tidligere og nuværende ansatte i 
generaldirektoratet for konkurrence. En af dem fortæller, at der kun er en 
god håndfuld medarbejdere på hver af sagerne - et beskedent antal, fordi 
gigantvirksomhederne ofte stiller med over 100 advokater og andre 
specialister, når de svarer igen. 
</p><p>
Vestager bekræfter selv over for Politiken, at nogle virksomheder har et »helt 
advokatfirma for hver af vores medarbejdere på en sag«. Dog har hun selv 
flere kræfter at trække på, hvis det bliver nødvendigt, understreger hun. 
</p><h3>
Google-sag kan skabe problemer
</h3><p>
Google-sagen kan dog godt skabe problemer for andre sager som den mod Gasprom, 
mener en ekspert. 
</p><p>
»Når man har en sag så stor som Google, risikerer den at overskygge andre 
ressourcekrævende sager. Havde man flere ressourcer, ville man kunne speede 
nogle sager op«, siger konkurrenceekspert Mario Mariniello fra tænketanken 
Bruegel, som selv har arbejdet for direktoratet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fotografier/ECE2632429/billeder-af-googles-historie-to-hjerner-og-en-god-ide/">Billeder af Googles historie: 
To hjerner og en god ide</a></p><p>
Vestager fastholder, at Google-sagen ikke trækker ressourcer ud af 
efterforskningen af andre sager såsom mod Gasprom: 
</p><p class=" bl-elem">
»Vi har teams dedikeret til hver af disse sager, og de fortsætter med disse 
sager«. 
</p>	
</div>

</div></body></html>
