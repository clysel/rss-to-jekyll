---
layout:     post
title: 	    "Kandidat: Jeg går til valg på ny organisation"
post_author:	    
post_date:	    Fri, 24 Apr 2015 06:42:01 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2640168/kandidat-jeg-gaar-til-valg-paa-ny-organisation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ny stor hovedorganisation er et nøglebudskab i HK-formand Kim Simonsens 
valgkampagne for at blive ny formand for LO, når den nuværende, Harald 
Børsting, forlader LO-formandsposten til oktober.
</p><p>
»Vi deler de samme mål, men dybest set er det et spørgsmål om tålmodighed, og 
hvor hurtigt processen skal gå«, siger Kim Simonsen i en kommentar til de 
fem forbundsformænds debatindlæg i Politiken. I indlægget peger de blandt 
andet på, at de i årevis har drøftet struktur, men medlemmerne er forsvundet 
alligevel.
</p><p>
»En ny hovedorganisation er ikke et forsøg på at løse medlemskrisen. Med en 
optimistisk vurdering kan en ny hovedorganisation levere flere resultater, 
når vi er flere, som står sammen om at skabe dem. Men det er ikke et 
Jesus-pulver, som skaffer flere medlemmer«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2522808/formaend-nedlaeg-lo-efter-valg/">Formænd: Nedlæg LO efter valg</a></p><p>
Simonsen ser først og fremmest en ny hovedorganisation med 1,5 millioner 
medlemmer som et instrument til at skaffe fagbevægelsen fornyet indflydelse 
på for eksempel Christiansborg.
</p><p>
»Det er et langt sejt træk for at få fagbevægelsen tilbage på 
indflydelsessporet. Det klares ikke med en kongresbeslutning eller en 
håndsoprækning«.
</p><h3>
Fjerner ikke fokus
</h3><p><i class=" bl-elem">Kritikerne mener, at struktursnakken fjerner fokus fra arbejdsmiljø, 
efteruddannelse, social dumping og andre sager, som har betydning for 
medlemmernes dagligdag?</i></p><p>
»Vi har et meget godt eksempel på, hvad der kan komme ud af et tæt samarbejde 
med det fælles valgoplæg, som LO og FTF netop har præsenteret. Her er vi 
blevet enige om, hvilke veje vi skal gå med hensyn til arbejdsmiljø, social 
dumping og så videre«.
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke et Jesus-pulver, som skaffer flere medlemmer
</p>
<p class="sender">
Kim Simonsen, HK 
</p>
</blockquote>
</div><p/><p>
På LO-kongressen til efteråret er en ny hovedorganisation et væsentligt tema.
</p><p>
»Det er ikke til efteråret, vi skal beslutte, om vi skal have en ny 
hovedorganisation. Vi skal beslutte, om vi skal have et fælles mål om en ny 
hovedorganisation. Og så skal der laves en proces, som vil tage hele 2016 og 
eventuelt besluttes endeligt i 2017 i både LO og FTF«.
</p><p><i class=" bl-elem">Den tid, I bruger på processen, må vel gå fra for eksempel fagligt arbejde?</i></p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2502909/to-kandidater-vil-afloese-boersting-som-formand-for-lo/">To kandidater vil afløse 
Børsting som formand for LO</a></p><p>
»Vi har kapacitet til begge dele. Hvis vi tror, at en ny hovedorganisation vil 
være bedre end den nuværende, så har vi en forpligtelse til at gå den vej. 
Og så har vi også en arbejdsdeling. Arbejdet med overenskomster, 
arbejdsmiljø og så videre ligger i forbundene. HK har arbejdsmiljøår, som 
fortsætter fuldstændig uafhængigt af overvejelser om organisering«.
</p><p><i class=" bl-elem">Hvad betyder splittelsen i LO?</i></p><p class=" bl-elem">
»Det er ikke nyt, at der er uenighed om fagbevægelsens udvikling. Det er ikke 
en splittelse, men en demokratisk proces at tage diskussionen«.
</p>	
</div>

</div></body></html>
