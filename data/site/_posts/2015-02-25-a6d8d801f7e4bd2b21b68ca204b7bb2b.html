---
layout:     post
title: 	    "Konkurrencen skærpes på lydbogsmarkedet"
post_author:	    
post_date:	    Wed, 25 Feb 2015 17:23:55 +0100
post_site:	    politiken.dk 
post_link:	    http://politiken.dk/kultur/ECE2560931/konkurrencen-skaerpes-paa-lydbogsmarkedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fra 119 vinyler til 1 megabyte</h4>
<div class="fakta-body" data-buildingblock="embedded_factboxlink">
<p>
Den teknologiske udvikling har haft meget at sige i forhold til lydbøgers 
udbredelse og stigende popularitet. 
</p><p>
Tolstojs 'Krig og Fred' i forkortet udgave fyldte oprindeligt 119 vinylplader, 
derefter 45 kassetter og så 50 cd'er. 
</p><p>
I dag fylder værket ikke noget fysisk. Kun virtuelt optager Mp3-filen en smule 
plads på afspillerens hukommelseskort - og det tager lige omkring 58 timer 
at lytte alle bind igennem. 
</p><p>
Efter Anden Verdenskrig og frem til 1970'erne lytter man til lydbøger enten på 
spolebånd eller på vinylplader, men betegnelsen 'lydbog' opstår først med de 
meget populære kassettebånd. Nu kan man tage lydbogen med sig enten i en 
walkman eller i kassetteafspilleren i bilen. 
</p><p>
I 1980'erne overtager cd'en pladsen fra kassettebåndet, men det største spring 
sker, da Mp3-formatet kommer frem og komprimerer cd'ens lyd til en 
tiendedel. 
</p><p>
Siden 2002 har man kunnet downloade lydbøger som Mp3-filer fra internettet. 
</p><p class=" bl-elem">
Kilde: 'Blik for lyd - om lyd i kontekst' 
</p>
</div>
</div><p>
Læsevaner ændrer sig, og bøger er i stigende grad noget, man lytter til. 
</p><p>
Det vidner forlagenes stigende salg af lydbøger og særligt tilgangen af 
abonnenter til streamingtjenester med lydbøger om. 
</p><p>
Mofibo var først med at lancere en abonnementstjeneste for digitale bøger - 
uden lyd - i Danmark. Her kan man, mod et fast månedligt kontingent, frit 
vælge mellem 20.000 e-bøger på dansk og engelsk. Nu udvider de med mere end 
5.000 lydbøger, over 3.000 på dansk. 
</p><p>
Men de er ikke alene på markedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2522738/e-bogsudbydere-bruger-din-laesning-til-at-vurdere-nye-boeger/">E-bogsudbydere bruger din 
læsning til at vurdere nye bøger</a></p><p>
Den lignende abonnementsservice Storytel, der blev grundlagt i Sverige for ti 
år siden, har haft lydbøger i kataloget, siden de startede op i Danmark i 
maj 2013. Med et udvalg på mere end 10.000 titler, hvoraf cirka halvdelen er 
på dansk, kalder landeansvarlig for Storytel i Danmark Laura Groth Mofibos 
udvidelse for »spændende«. 
</p><p>
»Det bekræfter os i den oplevelse, vi selv har. Nemlig at det digitale 
lydbogsmarked er i vækst, også i Danmark«, siger hun. 
</p><p>
Den vækst har været tydelig at se i <a href="http://netbib.dk/statistik/netlydbog-dk/" target="_blank">bibliotekernes 
egen statistik</a> over lydbogslån på eReolen, bibliotekernes gratis 
udlånsservice med e- og lydbøger - tidligere lå lydbøger for sig under 
navnet Netlydbog.dk. 
</p><p>
Fra januar 2014 til januar 2015 er både antallet af udlån samt antallet af 
unikke brugere steget på de 98 biblioteker, der er tilknyttet eReolen. 
</p><p>
I 2014 lånte i alt 27.343 brugere 52.188 lydbøger, mens tallene i 2015 er 
steget til henholdsvis 46.907 brugere og 90.666 udlån. 
</p><h3>
56.000 minutter afspillet på første døgn 
</h3><p>
Når Mofibo først vælger at træde ind på lydbogsmarkedet nu, bygger det på en 
løbende vurdering af, om markedet for lydbøger har været stor nok, og 
grundlægger og direktør Morten Strunge er ikke i tvivl om, at abonnenterne 
har været klar til lydbøger. 
</p><p>
Flere tusinde lyttede med på lanceringsdagen, mere end 300 nye abonnenter 
meldte sig ind i Mofibo, og på det første døgn blev der lyttet i cirka 
56.000 minutter, fortæller han. 
</p><p>
»Man kan lige så godt konsumere bøger gennem lytning som gennem læsning. Der 
er flere tidspunkter på dagen, hvor du kan lytte til en bog, og hvor en 
skreven bog kræver mere af dig, kan du passe en lydbog ind under 
madlavningen, løbeturen eller lignende«, siger Morten Strunge. 
</p><p>
Og så apellerer lydbøgerne, i følge ham, til et yngre segment, der 
nedprioriterer læsningen til fordel for streamingtjenester som Netflix og 
Spotify, der udbyder film og musik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2501518/tendens-ivaerksaettere-ser-potentiale-i-bogbranchen/">Tendens: Iværksættere ser 
potentiale i bogbranchen</a></p><p>
Den tanke kan chef for Københavns Hovedbibliotek Jakob Heide Petersen godt 
følge. 
</p><p>
»Jeg håber, at Mofibo kan få interessen for lydbøger til at stige generelt, 
for niveauet kunne stadig godt være højere«, siger han og påpeger, at 
Mofibos reklamestrategi i sidste ende kan blive til gavn for bibliotekerne, 
der ikke selv reklamerer i samme omfang. 
</p><p>
»Jo flere lydbøger danskerne lytter til, jo bedre. Det, bibliotekerne gerne 
vil, er at tænke vores digitale tjenester sammen med det fysiske bibliotek, 
så borgerne, når de har haft en litteraturoplevelse, kan komme og snakke med 
hinanden, møde forfatteren eller deltage i debataftener. Det kan de jo også 
gøre, hvis de har hørt lydbogen på Mofibo«, siger han. 
</p><h3>
Samme udvalg men ingen konkurrence 
</h3><p>
Jakob Heide Petersen kalder Mofibos katalog på 5.000 lydbogstitler for flot. 
Det er altså lidt større end bibliotekernes eget udbud på 4.400 lydbøger fra 
danske forlag, som man kan låne gennem eReolen. 
</p><p>
Mofibo har lavet aftaler med de samme forlag som eReolen, men Jakob Heide 
Petersen kan afslå, at tjenesterne konkurrerer. Primært fordi bibliotekernes 
service er gratis og fordi man, alt efter hvilken kommune ens bibliotek 
ligger i, kun kan låne et begrænset antal titler om måneden. I Københavns 
Kommune drejer det sig eksempelvis om tre e-bøger og tre lydbøger månedligt. 
</p><p>
»Vi har jo ikke frit udlån, og der kan en tjeneste som Mofibo måske tilbyde 
noget, hvis man føler, at bibliotekets udlån er for begrænset. Vi har en 
public service-vinkel og vil gerne inspirere til kvalitetslitteratur, hvor 
de andre streamingstjenester måske har en mere økonomisk vinkel, fordi 
forretningen skal køre godt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2445532/e-bogssalget-stiger-men-udlaanet-falder/">E-bogssalget stiger, men 
udlånet falder</a></p><p>
Bibibliotekernes mission er at få danskerne til at læse mere, og ligesom 
Morten Strunge fra Mofibo mener Jakob Heide Petersen, at lydbøgernes styrke 
ligger i, at man kan få en læseoplevelse i situationer, hvor man egentlig er 
beskæftiget med noget andet. Eller hvis man ikke er så stærk i læsning. 
</p><p class=" bl-elem">
»Det hjælper alle udbydere af digital litteratur jo med til, og så er det ikke 
afgørende for mig, om det er bibliotekerne, der giver danskerne en bog i 
hånden«, siger han. 
</p>	
</div>
</div></body></html>
