---
layout:     post
title: 	    "Udlandet erobrer topbestyrelser"
post_author:	    
post_date:	    Fri, 01 May 2015 22:32:52 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2651780/udlandet-erobrer-topbestyrelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Engang havde Danmarks erhvervselite ry for at være en indspist kaffeklub for 
danske mænd. 
</p><p>
Sådan er det ikke længere. Efter en bølge af udskiftninger sidder udlændinge 
nu på næsten halvdelen af bestyrelsesposterne i de største børsnoterede 
virksomheder, de såkaldte C20-selskaber, viser en gennemgang foretaget af 
Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/marstal/ECE2442570/bestyrelsen-i-dr-ligner-desvaerre-en-old-boys-klub/">Bestyrelsen i DR ligner 
desværre en Old Boys-klub </a></p><p>
Alene på dette forårs generalforsamlinger er der valgt 10 nye udlændinge til 
de i alt 132 pladser. Blandt dem en håndfuld erhvervsfolk fra Asien og 
Nordamerika; verdensdele, de danske eksportvirksomheder satser på at erobre. 
Dermed er andelen af udlændinge oppe på 44 procent, et historisk højt tal.
</p><p>
For eksempel har høreapparatsproducenten GN Store Nord headhuntet den 
kinesiske erhvervskvinde Ronica Wang fra Hongkong for at lære mere om Asien. 
Novo Nordisk, der satser voldsomt på Nordamerika, har hyret de to 
medicinaldirektører Sylvie Grégoire og Mary Szela fra henholdsvis Canada og 
USA.
</p><h3>
DI jubler
</h3><p>
Udviklingen vækker glæde i Dansk Industri (DI), der i mange år har advaret mod 
at hænge fast i et <i>old boys network</i> af danske mænd og i stedet 
få skabt mere spredning af både køn og nationalitet.
</p><div class="art-quote article-box">
<p class="quote"/>
<blockquote>
<p class="quote-txt">
Er du et lille land med et lille sprog, så vinder du meget
</p>
<p class="sender">
</p><p class=" bl-elem">Lars Oxelheim, professor </p> 

</blockquote>
</div><p>
»Det er virkelig gået stærkt. Men man skal heldigvis også langt tilbage, før 
man blot kiggede sig rundt i vennekredsen for at finde nye 
bestyrelsesmedlemmer«, siger underdirektør Charlotte Rønhoff.</p><p>
DI er ved at færdiggøre en større analyse, der også omfatter bestyrelserne i 
selskaber lige under C20-niveauet. Her kan man se samme tendens til flere 
udlændinge, siger underdirektøren.
</p><p>
Udviklingen får også ros af professor Lars Oxelheim fra Lund Universitet. Han 
har forsket i, hvad det betyder, når bestyrelser bliver mere internationale, 
og han fortæller, at historisk har Danmark og de nordiske lande tænkt meget 
nationalt. Det er ifølge ham en af grundene til, at mange nordiske selskaber 
blev hårdt ramt af finanskrisen.
</p><h3>
Bevidst udvikling
</h3><p>
Der er meget lidt forskning i, hvad udlændinge i bestyrelsen betyder for 
bundlinjen. Men Lars Oxelheims egne undersøgelser tyder på, at det er meget 
positivt.
</p><p>
»Logikken er klar: Er du et lille land med et lille sprog, så vinder du meget 
på at få et udenlandsk bestyrelsesmedlem ind. Det giver værditilvækst, og 
det har virksomhederne indset nu«, siger han.
</p><p>
Selv hvis man tæller de medarbejdervalgte bestyrelsesmedlemmer med – her er ni 
ud af ti danske – er 35 procent af pladserne besat af udlændinge. For blot 
fire år siden var det 15 procent.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2260606/kvinderne-fylder-mere-og-mere-i-bestyrelseslokalerne/">Kvinderne fylder mere og mere 
i bestyrelseslokalerne</a></p><p>
Udlændinge sætter sig også på de tunge poster. I 5 af de 18 selskaber er 
formanden udlænding. En af dem er nordmanden Per Wold-Olsen i GN Store Nord, 
hvor kun et af seks generalforsamlingsvalgte medlemmer er dansk. Resten er 
fra Europa, Nordamerika og Asien.
</p><p>
»Det er ikke et tilfælde; det er helt bevidst. Vi opfatter os selv som et 
globalt selskab, der tilfældigvis stammer fra Skandinavien«, siger han.
</p><p>
Kun 3 af de 18 selskaber har rent danske bestyrelser. Et af dem er 
transportkoncernen DSV, der henter langt hovedparten af sit salg i udlandet. 
Bestyrelsesformand Kurt V. Larsen understreger dog, at man også her tænker 
internationalt.
</p><p>
»De danskere, der sidder, har en enorm international erfaring, og flere bor 
eller har boet i udlandet. Vi taler ikke om, hvilke pas folk har, men hvilke 
erfaringer de har«, siger han og påpeger, at der er en sidegevinst ved en 
rent dansk bestyrelse.
</p><p class=" bl-elem">
»Vi havde det første møde i den nye bestyrelse i torsdags, og når vi 
diskuterer i timevis, er det trods alt lettere at diskutere på dansk«. 
</p>	
</div>

</div></body></html>
