---
layout:     post
title: 	    "Dansk forskning: 'Dårlig omtale er bedre end ingen omtale' gælder ikke i politik"
post_author:	    
post_date:	    Wed, 29 Apr 2015 15:17:39 +0200
post_site:	    politiken.dk 
post_link:	    http://politiken.dk/indland/politik/ECE2646743/dansk-forskning-daarlig-omtale-er-bedre-end-ingen-omtale-gaelder-ikke-i-politik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var rejsekongen Simon Spies, der formulerede læresætningen 'dårlig omtale 
er bedre end ingen omtale'. 
</p><p>
Men en gennemgang af mere end 30.000 indslag i Radioavisen gennem 20 år 
konkluderer, at regeringspartierne oftest vil være bedre stillet <i>uden</i> 
mediernes omtale. 
</p><p>
For omtalen er typisk kritik af regeringen og dens ministre, der bliver holdt 
ansvarlige for store og små problemer i samfundet - også selv om de måske 
ikke er skyld i dem. 
</p><p>
Den slags mediedækning koster i sidste ende regeringspartierne point i 
meningsmålingerne. 
</p><h3>
Mediernes evige fokus på kritik 
</h3><p>
»Medierne har en negativitets bias, der gør, at de skriver mest om de dårlige 
sager. Derfor er problemet for en regering, at når man har løst et problem, 
finder medierne et nyt problem at diskutere«, siger professor ved Institut 
for Statskundskab ved Aarhus Universitet, Christoffer Green-Pedersen, der 
har ledet forskningen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2518961/regeringen-faar-massiv-kritik-for-noel-med-terrorstrategi/">Regeringen får massiv kritik for 
nøl med terrorstrategi</a></p><p><i class=" bl-elem">Hvordan gavner det oppositionen? </i></p><p>
»De kan ligge lidt i læ af de dårlige sager. De bliver ikke på samme måde 
holdt til ansvar for at levere skræddersyede løsninger til problemer i 
samfundet. Og så kan de selv vælge at gå ind i de sager, hvor man kan have 
fordel af det og puste lidt til ilden«. 
</p><h3>
Anerkendt teori holder ikke 
</h3><p>
Forskerne var overraskede over, at regeringer tog skade af en øget omtale. For 
i politologien arbejder med en teori om, at det altid er godt for et parti 
at være i regering, da man får mere omtale i medierne. 
</p><div class="art-quote article-box">
<p class="quote"/>
<blockquote>
<p class="quote-txt">
Mange har måske en naiv idé om, at medierne bare lader politikere taler, og at 
det altid er godt at få opmærksomhed
</p>
<p class="sender">
Christoffer Green-Pedersen, forsker 
</p>
</blockquote>
</div><p/><p>
Men undersøgelsen her, der er blevet offentliggjort i det anerkendte 
tidsskrift British Journal of Political Science, sender altså den teori til 
omskrivning. 
</p><p>
»Mange har måske en naiv idé om, at medierne bare lader politikere tale, og at 
det altid er godt at få opmærksomhed. Men vi har påvist, at det kan være 
direkte skadeligt«. 
</p><p>
Helt konkret har forskerne kigget på, hvor meget omtale en regering har fået 
over en måned og holdt det op imod meningsmålinger fra måneden efter. På den 
måde kan man se, hvilke konsekvenser mediernes omtale har haft. 
</p><h3>
Valgkampe er en pause fra kritikken 
</h3><p>
Under gennemlytningen af de 30.000 nyhedsindslag opdagede forskerne, at 
valgkampe kan være en - måske tiltrængt - pause for den kritiske dækning. 
</p><p>
»Medierne har en norm om, at alle partier skal komme til orde i en valgkamp. 
Det betyder, at de mindre partier får lov til at komme mere frem, og 
mediedækningen bliver derfor mere afbalanceret«, forklarer Christoffer 
Green-Pedersen. 
</p><p>
»Regeringspartierne får også lov til bare at være partier og fremføre deres 
synspunkter. Samtidig vil medierne være mere tilbageholdende med store, 
kritiske sager, da det vil stjæle opmærksomheden fra valgkampen«. 
</p><h3>
Ingen ændring i dækning over 20 år 
</h3><p>
Forskerne gjorde også en anden interessant opdagelse. Over de 20 år 
(1984-2003), som nyhedsindslagene har været sendt i, er der ikke sket en 
»væsentlig ændring« i mediernes dækning. 
</p><p>
Ifølge Christoffer Green-Pedersen skyldes det, at medierne dengang som i dag 
fokuserer på de negative sager og holder regeringen ansvarlig. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2277218/thorning-afviser-kritik-regeringen-har-vaeret-god-for-fagbevaegelsen/">Thorning afviser kritik: Regeringen 
har været god for fagbevægelsen</a></p><p>
»Selv om vores forskning bygger på 30-10 år gamle nyhedsindslag, tror jeg ikke 
at medierne i dag går mindre hårdt til den siddende regering. Det ser vi i 
hvert fald ikke nogen tegn på«, siger han. 
</p><p class=" bl-elem">
I Politikens netavis' arkiver giver en søgning på ordene 'regering' og 
'kritik' omkring 274.000 resultater. 
</p>	
</div>

</div></body></html>
