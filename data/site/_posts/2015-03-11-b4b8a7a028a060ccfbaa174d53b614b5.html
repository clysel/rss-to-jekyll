---
layout:     post
title: 	    "15 bevæbnede mænd er stukket af med smykker for flere millioner kroner"
post_author:	    
post_date:	    Wed, 11 Mar 2015 11:19:55 +0100
post_site:	    politiken.dk 
post_link:	    http://politiken.dk/udland/ECE2582588/15-bevaebnede-maend-er-stukket-af--med-smykker-for-flere-millioner-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To varevogne, der transporterede juveler til en værdi af flere millioner euro, 
er blevet kapret i Frankrig. Kapringen fandt sted på A6 motorvejen, der 
forbinder de to franske byer Paris og Lyon. Det skriver flere franske 
medier. 
</p><p>
Gerningsmændene stoppede de to svært bevogtede smykketransporter, da de 
stoppede ved nogle betalingsbomme på motorvej A6 i Avallon.
</p><p>
Førerne af de to varevogne blev tvunget ud og efterladt på stedet, mens 
gerningsmændene kørte af sted med juveler for over 67 millioner kroner. Det 
skriver AP. 
</p><p>
Ifølge flere franske medier bar gerningsmændene hætterunder kapringen. 
Gerningsmændene flygtede i fire biler og de to røvede varevogne.
</p><p><b>Varevognene er fundet</b></p><p>
De to varevogne er efterfølgende blevet fundet udbrændte i en skov tæt på det 
sted, hvor de blev kapret. Juvelerne var ikke længere i varevognene, og de 
er endnu ikke blevet fundet. 
</p><p>
En menneskejagt på de 15 gerningsmænd er nu sat i gang, og fransk politi har 
oprettet et netværk af afspærringer. De gennemsøger blandt andet flere 
områder i Yonne, som er et såkaldt departement i regionen Bourgogne sydøst 
for Paris. 
</p><p>
Ifølge fransk politi er der ingen, der er kommet til skade under kapringen.
</p><p/><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/NET-frankrig-kaprin_919858a.gif" alt="" border="0"/></span></p>	
</div>
</div></body></html>
