---
layout:     post
title: 	    "Mageløs koncert af aarhusiansk big band med Palle Mikkelborg som gæstestjerne"
post_author:	    
post_date:	    Tue, 17 Feb 2015 15:08:26 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2549525/mageloes-koncert-af-aarhusiansk-big-band-med-palle-mikkelborg-som-gaestestjerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Vinterjazz</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Blood Sweat Drum + Bass med Palle Mikkelborg og Mike Sheridan. Stars. 
</p><p class=" bl-elem">
Vordingborg. Søndag. 
</p>
</div>
</div><div class="art-fakta article-box">
<h4 class="">
Anmeldelse: In the Spirit of</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Blood Sweat Drum + Bass with Palle Mikkelborg &amp; David Liebman: In the 
Spirit of ? BSM.
</p></div>
</div><p>
Med en suggestiv åbning af lokkende klange fik det store og hippe aarhusianske 
bigband Blood Sweat Drum + Bass gæstestjernen Palle Mikkelborg på scenen med 
sin himmelkyssende og luftpudebløde trompet. 
</p><p>
Og så kan det ellers være, at dette udvidede bigband på mere end 20 musikere – 
herunder både blæsergruppe, enorm rytmesektion med bas, to trommeslagere og 
perkussion samt flere keyboardspillere og elektroniske lydmagere – åbnede 
for sluserne. 
</p><p>
Intet bigband herhjemme kombinerer på samme måde indtryk fra jazz, groovy 
populærmusik, electronica og verdensmusikalsk fusion. 
</p><h3>
Lysende stunder 
</h3><p>
De første 45 minutter af den halvanden time lange koncert var mageløse, men 
også med lysende stunder efterfølgende. 
</p><p>
Fremragende lyd, de mindste nuancer hørbare i Stars’ glimrende sal. Et 
fletværk af varieret musik fra saftige grooves til drømmeklange bl.a. i 
satserne ’Electric Red’, ’Yellow’, ’Blue’ og ’Indigo’ fra Mikkelborgs 
’Aura’-suite under kyndig ledelse af dirigent og arrangør Christian ’Chappe’ 
Jensen. 
</p><p>
Og der var brus i sangerinden Turid Guldins ’Laid Back’ med pingpong-horn og 
en eksplosiv saxofonsolo af Jacob Danielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2546882/stort-band-skabte-en-veritabel-fest-og-et-vinterjazz-hoejdepunkt/">Stort band skabte en veritabel 
fest og et Vinterjazz-højdepunkt</a></p><p>
Intensiteten var så stærk, at publikum undlod at klappe i den efterfølgende 
stilhed. 
</p><p>
Aftenens anden gæst, elektronisk musiker Mike Sheridan, var lidt på mellemhånd 
med en rolle, der bedst kom til udtryk i de porøse intermezzi med 
Mikkelborg, hvor han benyttede sit forunderlige glasspil, et 
tangentinstrument, hvis lyde frembringes ved, at man stryger på glasstave 
med våde fingre og fremkalder en blødt resonerende klangverden. 
</p><h3>
Rytmisk bid 
</h3><p>
Et godt indtryk af orkestrets formåen og bredde får man også på den aktuelle 
udgivelse ’In the Spirit of ...’, der markedsføres for samarbejdet med Palle 
Mikkelborg og den amerikanske saxofonist David Liebman. 
</p><p>
Men de to høres faktisk kun i det indledende, 22 minutter lange medley over 
Mikkelborg-temaer, der også er det mest substantielle materiale. 
</p><div class="art-quote article-box">
<p class="quote"/>
<blockquote>
<p class="quote-txt">
Alt i alt dokumenteres BSD+B som glimrende liveorkester med mange muligheder 
på sin musikalske palet, men også med musik, der indimellem kan savne mere 
idémæssig tyngde.
</p>
</blockquote>
</div><p>
Pladen byder på yderligere tre stykker, hvor orkestrets rytmiske bid og 
elektronisk boblende praksis blandes med mellemøstlig musik, herunder 
Chappes episke ’Prayer for Syriah’, og hvor neyfløjtenisten Moslem Rahal og 
oudspillerne Maher Mahmoud og Bilal Irshed er gæster. </p><h3>
Savner idémæssig tyngde 
</h3><p>
I tilgift medvirker strygekvartetten Who Killed Bambi og tilfører yderligere 
klanglig finesse til den genrekrydsende orkestermusik. 
</p><p>
Alt i alt dokumenteres BSD+B som glimrende liveorkester med mange muligheder 
på sin musikalske palet, men også med musik, der indimellem kan savne mere 
idémæssig tyngde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2546798/superpianist-viste-sit-unikke-format-trods-tomgang-ved-soloaften/">Superpianist viste sit unikke 
format trods tomgang ved soloaften</a></p><p>
En medfølgende dvd med en række koncertoptagelser fra de senere år samt en 
lille ’roadmovie’ fra orkestrets tur til Jazzahead i Bremen, 2014, er 
generøst bonusmateriale inklusive den gyldne stund med Mikkelborg og 
Liebman, der således er dokumenteret i både lyd og billeder. 
</p><p class=" bl-elem"><i class=" bl-elem">BSD+B m/Mikkelborg og Sheridan spiller 18.2. i Slagelse Musikhus, 20.2. i 
Jazzhouse, 21.2. på Mantziusgården i Birkerød og 22.2. i Flensborghus.</i></p>	
</div>
</div></body></html>
