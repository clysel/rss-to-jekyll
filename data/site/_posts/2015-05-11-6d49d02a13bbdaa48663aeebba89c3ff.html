---
layout:     post
title: 	    "Tolk frygtes at være til fare for Danmarks sikkerhed "
post_author:	    
post_date:	    Mon, 11 May 2015 22:53:55 +0200
post_site:	    politiken.dk 
post_link:	    http://politiken.dk/indland/ECE2665583/tolk-frygtes-at-vaere-til-fare-for-danmarks-sikkerhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det kan ikke udelukkes, at du vil udgøre en fare for landets sikkerhed«. 
</p><p>
Sådan lyder de danske myndigheders afslag til den 26-årige afghanske tolk 
Aman, der fra januar 2010 og to et halvt år frem arbejdede for de danske 
styrker i Afghanistans Helmand-provins. 
</p><div class="art-quote article-box">
<p class="quote"/>
<blockquote>
<p class="quote-txt">
Det er helt uforståeligt. Jeg har kæmpet skulder med skulder med danskerne for 
at komme af med Taleban
</p>
<p class="sender">
Aman, tolk 
</p>
</blockquote>
</div><p>
Afslaget er det første kendte eksempel på en tolk, der nægtes indrejsevisum 
til Danmark for at søge asyl med den begrundelse, at tolken anses for en 
trussel mod rigets sikkerhed.</p><p>
I sin begrundelse skriver den tværministerielle tolketaskforce, at afslaget 
bygger på »en høring af de danske efterretningstjenester«. 
</p><p>
Hverken Politiets Efterretningstjeneste (PET) eller Forsvarets 
Efterretningstjeneste (FE) ønsker over for Politiken at kommentere sagen. 
</p><h3>
På flugt fra Taleban 
</h3><p>
I de seneste år har tolken Aman efter eget udsagn levet på flugt fra Taleban, 
der blandt andet på grund af tolkens arbejde for de danske styrker flere 
gang har truet ham på livet. 
</p><p>
Ad flere omgange har han modtaget trusselsbreve fra Taleban – senest i 
februar, da en af Talebans ledere i Paktika-provinsen, mullah Abdul Karim 
Tufaan, personligt underskrev brevet, hvis autenticitet er blevet fastslået 
af flere danske sprogofficerer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2536854/dansk-tolk-paa-ny-truet-af-taleban/">Dansk tolk på ny truet af 
Taleban</a></p><p>
Desuden blev Amans fætter myrdet af Taleban i sommeren 2013, mens hans bror er 
blevet beskudt, og hans families hus har været udsat for hærværk og tyveri. 
Forhold, som tolketaskforcen tidligere har anerkendt. 
</p><p>
Derfor er Aman uforstående over for afslaget: 
</p><p>
»Det er helt uforståeligt. Jeg har kæmpet skulder med skulder med danskerne 
for at komme af med Taleban. Det er helt urimeligt, at man mener, at jeg 
skulle være til fare for Danmark, når jeg samtidig ikke kan få svar på 
hvorfor«, siger han fra sit skjul i den afghanske hovedstad, Kabul, hvor han 
netop har besluttet sig for at klage over afgørelsen. 
</p><p>
Aman er dog ikke optimistisk: 
</p><div class="art-quote article-box">
<p class="quote"/>
<blockquote>
<p class="quote-txt">
Hvordan skal jeg modbevise den påstand?
</p>
<p class="sender">
</p><p class=" bl-elem">Aman, tolk</p> 

</blockquote>
</div><p/><p>
»Hvordan skal jeg modbevise den påstand, når jeg ikke må få at vide, hvad 
begrundelsen bygger på«, spørger han. 
</p><p><i class=" bl-elem">Kan du udelukke, at du har kontakt til personer i Afghanistan, som kan 
sætte i et andet lys hos de danske myndigheder?</i></p><p>
»Ja, fuldstændig. Jeg har arbejdet tæt med danskerne, og derfor er jeg forhadt 
hos Taleban. Jeg har ingen af den slags kontakter«. 
</p><h3>
Bred kritik 
</h3><p>
I sommer søgte Aman om visum til Danmark for at få asyl. Han »ville i 
sikkerhed og væk fra frygten, som man mærker hele tiden«, har han fortalt 
til Politiken. 
</p><p>
Muligheden for asyl til de afghanske tolke kom med indførelsen af den såkaldte 
tolkepakke i 2012. I aftalen, der blev vedtaget med bredt flertal, hedder 
det, at »ingen tolke og andre lokalt ansatte, som har bistået den danske 
indsats i Afghanistan, bliver ladt i stikken i forbindelse med reduktionen 
af det internationale engagement i Afghanistan«. 
</p><p>
Men de danske myndigheder afviste dengang Amans ansøgning, med henvisning til 
at man ikke fandt det tilstrækkeligt bevist, at tolken er i fare. Derudover 
betød Amans skifte fra de danske til de britiske styrker, at han ikke var 
ansat i dansk tjeneste per december 2012, som tolkepakken kræver. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2537273/asyl-23-maaneders-slag-om-de-afghanske-tolke/">Asyl: 23 måneders slag om de 
afghanske tolke</a></p><p>
Det er umuligt at efterprøve Amans forklaring, men på baggrund af den nye 
trusselsbrev er hans sag blevet genoptaget. Og nu lyder forklaringen i 
stedet, at tolken kan være en fare for Danmark. 
</p><p>
Afgørelsen møder bred kritik. Hos Amnesty Danmark peger vicegeneralsekretær 
Trine Christensen på, at Aman »har været clearet til at indgå i en militær 
sammenhæng, som man må antage er en streng proces«. 
</p><p>
Samtidig undrer hun sig over ordlyden i afslaget: 
</p><div class="art-quote article-box">
<p class="quote"/>
<blockquote>
<p class="quote-txt">
Det er et retssikkerhedsmæssigt problem, at man ikke har mulighed for at få 
indsigt i, hvad der ligger bag vurderingen: Hvad er anklagen?
</p>
<p class="sender">
Tine Christensen, Amnesty Danmark 
</p>
</blockquote>
</div><p/><p>
»Det er et umådelig bredt begreb, at man ’ikke kan udelukke’. En svær 
bevisbyrde at løfte for tolken«, siger hun og tilføjer: »Det er et 
retssikkerhedsmæssigt problem, at man ikke har mulighed for at få indsigt i, 
hvad der ligger bag vurderingen: Hvad er anklagen? Hvem er fremkommet med 
den? Hvad er bevismaterialet?«. 
</p><p>
Samme toner lyder fra den humanitære organisation Refugees Welcome. 
</p><p>
»Tolkene er jo blevet sikkerhedsgodkendt for overhovedet at kunne arbejde i 
lejrene, og de er netop det fjerneste, man kan komme fra terrorister«, siger 
formand Michala C. Bendixen. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/ECE2537309/danske-officerer-holder-vejret-mens-tolken-aman-afventer-sin-skaebne/">Danske officerer holder vejret, 
mens tolken Aman afventer sin skæbne</a></p><p>
Hun mener, at man med afslag som Amans »lægger alle flygtningene i hænderne på 
menneskesmuglerne«. 
</p><p>
»Hvis han nu kom herop på egen hånd via smuglere som alle andre, ville han med 
stor sandsynlighed få asyl og ikke gå igennem noget terrortjek«, siger 
Michala C. Bendixen. 
</p><p class=" bl-elem">
Aman afventer nu de danske myndigheders behandling af hans appel. 
Forsvarsministeriet ønsker ikke at udtale sig. 
</p>	
</div>

</div></body></html>
