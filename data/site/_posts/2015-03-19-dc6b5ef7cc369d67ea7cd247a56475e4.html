---
layout:     post
title: 	    "21-årig blev angrebet med bil og økse i Helsinge"
post_author:	    
post_date:	    Thu, 19 Mar 2015 22:31:16 +0100
post_site:	    politiken.dk 
post_link:	    http://politiken.dk/indland/ECE2595926/21-aarig-blev-angrebet-med-bil-og-oekse-i-helsinge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 21-årig lokal mand er i aften blevet påkørt af en bil og efterfølgende 
overfaldet af en større gruppe personer i Helsinge i Nordsjælland.
</p><p>
Det oplyser Søren Bjørnestad, vagtchef hos Nordsjællands Politi, til Ritzau.
</p><p>
Overfaldet fandt sted klokken 19:08 på Vestergade, hvorefter politiet har fået 
flere henvendelser, fortæller vagtchefen.
</p><p>
»En af dem går på, at en mand er kørt ned, og at han er blevet forsætligt 
påkørt. Det vil sige, at der er nogen, som er kørt ind i ham«.
</p><p>
»Efterfølgende er der en anmeldelse om, at der er flere personer, som 
overfalder manden med jernrør og køller, ligesom der også er set en økse«, 
siger Søren Bjørnestad.
</p><p>
I øjeblikket er politiet ikke kommet på sporet af gerningsmænd i sagen, men 
afhører torsdag aften flere vidner.
</p><p>
Den forurettede er blevet kørt til hospitalet i Hillerød.
</p><p>
» Han har nogle snitsår, som godt kunne tyde på, at han er blevet ramt af en 
økse eller en kniv. Hvor alvorligt det er, er vi ikke klar over, men han er 
uden for livsfare«, siger vagtchefen.
</p><p>
Søren Bjørnestad fortæller, at den forurettede 'selvfølgelig er 
chokeret over det, der er sket' og var ved bevidsthed, da politiet kort 
snakkede med ham.
</p><p>
I den forbindelse havde han ikke noget til sagen, der kunne give politiet en 
opfattelse af, hvad der er sket, og hvorfor det er sket.
</p><p class=" bl-elem">
»Det er ikke vores mistanke, at det er banderelateret. Det virker som noget 
meget lokalt«, siger vagtchefen.
</p>	
</div>
</div></body></html>
