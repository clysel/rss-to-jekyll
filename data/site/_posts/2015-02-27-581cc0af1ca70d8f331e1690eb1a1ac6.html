---
layout:     post
title: 	    "Danmarks kraftigste magnet-skanner snurrer nu i Hvidovre"
post_author:	    Anne Marie Lykkegaard
post_date:	    Fri, 27 Feb 2015 10:03:00 +0000
post_site:	    ing.dk 
post_link:	    http://ing.dk/artikel/danmarks-kraftigste-magnet-skanner-snurrer-nu-i-hvidovre-174434
---
<html><body><div><section class="body"><p>Med et magnetfelt, der er 140.000 gange større end Jordens eget, får forskere i Danmark nu mulighed for at komme endnu tættere på hjernens struktur.</p>
			<p>Hvidovre Hospital har indviet en nye MR-skanner, der holder titlen som Danmarks kraftigste med en feltstyrke på syv tesla. Det enorme magnetfelt betyder, at forskerne har mulighed for at få skanningsbilleder, der indeholder en større detaljerigdom end de almindelige MR-skannere, der står på de danske hospitaler.</p>
			
			<p>Skanneren skal især bruges til at undersøge sygdomme, der kan hærge hjernen.</p>
			<p>»Den skal bruges til blandt andet at undersøge, hvad der foregår i hjernen ved forskellige typer sygdomme som skizofreni, Parkinson og sclerose. De andre MR-skannere giver gode billeder af hjernen, men med denne skanner vil det være som at se på hjernen med mikroskopisk præcision, og de ekstra detaljer giver os mere viden om, hvilke strukturer der er påvirket,« siger Esben Thade Petersen, der er seniorforsker og leder af 7 tesla-gruppen på Danish Research Centre for Magnetic Resonance på Hvidovre Hospital.</p>
			<h2>Kan kortlægge hjernens aktivitet</h2>
			<p>Den nye MR-skanner er et nationalt instrument og skal kun bruges til forskningsprojekter, da den ikke er certificeret til at blive brugt til almindelige skanninger af patienter. Til gengæld kan alle forskere, der har brug for skanningsbilleder i god opløsning få lov til at bruge skanneren.</p>
			<p>Som udgangspunkt skal den bruges til at undersøge sygdomme, der har udspring i hjernen, men den kan bruges til meget mere end det, forklarer Esben Thade Petersen.<br/><aside class="plugin right box"><strong>MR-skanneren</strong></aside></p>
			<p>Skanneren vejer samlet 44 tons, hvor magneten står for det meste.</p>
			<p>Det magnetiske felt er opretholdt af en elektromagnet, som ved hjælp af flydende helium er kølet ned til -269 grader celcius.<br/><br/>
			»Vi kan eksempelvis kortlægge, hvor i hjernen forskellige sanseinput bliver bearbejdet, det kunne være syns input, smag eller hørelse. Ligeledes kan man også kortlægge, hvor kognitive processer som hukommelse, tal manipulation eller lignende finder sted. Det er faktisk kun fantasien, der sætter grænserne,« siger Esben Thade Petersen.</p>
			<p>»Der er mange processer i hjernen, som vi ikke forstår. Det handler ikke kun om sygdomme, men også basale ting, som hvor i hjernen bestemte processer foregår. De kliniske MR-skannere kan også sagtens give os noget af den viden, men den nye skanner kan give os langt bedre billeder, hvor vi kan se nærmere på, hvad der sker,« tilføjer han.</p>
			<h2>Kraftigt magnetfelt giver bedre billeder</h2>
			<p>Billedernes kvalitet bestemmes især af magnetfeltets styrke. Magnetfeltet sørger nemlig for, at de radiofrekvenser, der sendes ind i hjernen, bliver opfanget, når de kommer tilbage.</p>
			<p>Radiofrekvenserne, som sendes ind i kroppen, påvirker protonerne, og denne påvirkning gør, at der sendes et radiosignal tilbage, som skanneren kan opfange. De almindelige skannere, som står på de danske syghuse, fungerer på samme måde som Hvidovres nye, den er blot dobbelt så kraftig. Det betyder, at forskerne kan se langt mindre stukturer i hjernen.</p>
			<p>»Vi kan justere sekvenserne til at vise alle mulige vævs kontraster, så vi eksempelvis kan visualisere dine blodkar. Det gør man allerede, men med et magnetfelt på syv tesla kan man se bittesmå blodkar, fordi vi får et bedre signal tilbage,« siger Esben Thade Petersen.</p>
			<h2>Danmark skal være med i hjernekapløbet</h2>
			<p>Den nye skanner, som Hvidovre Hospital netop har indviet, findes også i Tyskland, Holland og England, og netop derfor skulle Danmark have en, forklarer Esben Thade Petersen.</p>
			<p><aside class="plugin right box"><strong>Bevilling</strong></aside></p>
			<p>Købet af skanneren er muliggjort med 38,6 millioner kroner fra The John og Birthe Meyer Foundation samt 27,4 millioner kroner fra Styrelsen for Forskning og Innovations infrastrukturmidler.
			</p>
			<p>»Den ekstra detaljegrad, som vi nu kan lave, skal vi have for at kunne være med i front og opretholde dansk forskning på et højt internationalt niveau. Vi skal ikke sakke bagud,« siger Esben Thade Petersen.</p>
			<p>Et af de første projekter, som den nye MR-skanner skal bruges til, handler om at kortlægge mikroskopiske forandringer i hjernens nervebaner hos personer med multipel sclerose.</p>
		</section></div></body></html>
