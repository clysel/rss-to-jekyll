---
layout:     post
title: 	    "Mæslinge-vaccine frikendt "
post_author:	    
post_date:	    Tue, 28 Apr 2015 16:29:52 +0200
post_site:	    politiken.dk 
post_link:	    http://politiken.dk/viden/ECE2646884/maeslinge-vaccine-frikendt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
De praktiserende læger har brug for stærke argumenter, når vaccine-skeptiske 
forældre ikke tør lade deres børn vaccinere
</p>
<p class="sender">
Anders Hviid, Statens Serum Institut 
</p>
</blockquote>
</div><p>
Vaccinen mod mæslinger, fåresyge og røde hunde (MFR) er endnu en gang blevet 
bekræftet som sikker. Det sker i en amerikansk undersøgelse af sammenhæng 
mellem vaccinen og autisme, som er publiceret i det videnskabelige 
tidsskrift JAMA. 
</p><p>
I den nye amerikanske undersøgelse har forskerne set på cirka 96.000 børn, 
heriblandt godt 1.900 med autistiske søskende, da man ved fra andre 
undersøgelser, at børn med autistiske søskende har forhøjet risiko for at 
udvikle autisme. Den amerikanske undersøgelse sammenlignede hyppigheden af 
autisme hos børn, der er blevet vaccineret mod børnesygdomme med 
ikke-vaccinerede børn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2538433/danmark-taber-kampen-mod-maeslinger/">Danmark taber kampen mod 
mæslinger</a></p><p>
»Undersøgelsen viser klart, at autisme ikke bliver diagnosticeret oftere hos 
vaccinerede børn«, siger seniorforsker Anders Hviid, Statens Serum Institut, 
der i 2002 medvirkede til et dansk studie med en tilsvarende konklusion. 
</p><p>
Hos især vaccine-skeptiske har der været frygt for, at MFR kunne give større 
risiko for autisme. Skepsissen kan stamme fra en undersøgelse, der blev 
publiceret i The Lancet i 1998 og koblede autisme med MFR-vaccinen. I 2010 
blev studiet trukket tilbage, og tidsskriftet udtalte, at studiet var et 
falsum, og at der var blevet snydt, men Lancet-artiklen har givet luft til 
vaccineskeptiske fora på nettet. 
</p><h3>
Skal mane frygt til jorden 
</h3><p>
Seniorforsker Anders Hviid forklarer, at den nye undersøgelse først og 
fremmest er sat i verden for at mane frygt til jorden, da MFR vaccinen længe 
har været betragtet som helt sikker i de lægevidenskabelige miljøer. 
</p><p>
»De praktiserende læger har brug for stærke argumenter, når vaccine-skeptiske 
forældre ikke tør lade deres børn vaccinere, selvom vi ved, at det er 
farligere at få f.eks. mæslinger end at lade sig vaccinere mod dem«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2537613/seruminstituttet-foraeldres-vaccinefrygt-oeger-smitterisiko/">Seruminstituttet: Forældres 
vaccinefrygt øger smitterisiko</a></p><p>
I Danmark giver man MFR-vaccinen til 15 måneder gamle børn. Lidt mere end 8 ud 
af 10 danske børn bliver vaccinerede, men for at udrydde mæslinger skal man 
op på 95 procent vaccinerede. Ikke alle ønsker at vaccinere deres børn. 
</p><p class=" bl-elem">
»De første tegn på autisme viser sig typisk i halvanden års alderen, tæt på 
vaccinen. Derfor får nogle forældre oplevelsen af, at de to ting hænger 
sammen. Men det er vigtigt at sige, at det for længst er bevist, både i 
Danmark og internationalt, at der ikke er sammenfald«, siger Heidi 
Thamestrup, der er formand for Landsforeningen Autisme. 
</p>	
</div>

</div></body></html>
