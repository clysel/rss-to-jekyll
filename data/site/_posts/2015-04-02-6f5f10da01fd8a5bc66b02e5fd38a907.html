---
layout:     post
title: 	    "Vidne i Kenya: Jeg har aldrig i mit liv været så bange"
post_author:	    
post_date:	    Thu, 02 Apr 2015 18:49:41 +0200
post_site:	    politiken.dk 
post_link:	    http://politiken.dk/udland/ECE2615167/vidne-i-kenya-jeg-har-aldrig-i-mit-liv-vaeret-saa-bange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Da jeg hørte skud, sneg jeg mig ud af sengen og gemte mig i garderobeskabet. 
Angriberne stormede ind på sovesalen og sagde, at de ville vide, hvor de 
vantro var henne. Pigerne i nabosalen begyndte at skrige og løbe, og i 
forvirringen lykkedes det mig at flygte. Det var frygteligt. Jeg har aldrig 
i mit liv været så bange. De sprøjtede kugler rundt over det hele«. 
</p><p>
Sådan lyder det fra en af de studerende, John Ongamo, der overlevede morgenens 
angreb. 
</p><p>
Et skuddrama udspillede sig tidligt torsdag morgen på universitet i Garissa i 
Kenya, og indtil videre er 70 mennesker døde, mens 79 er såret, skriver 
Reuters. Nogle af de studerende, der overlevede angrebet, har efterfølgende 
beskrevet rædselsvækkende scener til nyhedsbureauet Associated Press. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2614894/gidseldrama-i-gang-paa-kenyansk-universitet-flere-vagter-draebt/">Gidseldrama i gang på kenyansk 
universitet: Flere vagter dræbt</a></p><p>
En studerende, Collins Wetangula, der er næstformand for de studerendes union, 
fortæller, at han var i bad, da han hørte skud fra en gang 150 meter væk. Da 
han hørte skuddene, låste han sig selv og tre værelseskammerater inde på 
deres værelse. 
</p><p>
»Det eneste, jeg kunne høre, var fodtrin og skud. Der var ingen, der skreg, 
for de troede, at det ville lede gerningsmændene hen til dem«, siger han. 
</p><p>
Da gerningsmændene nåede hen til hans gang, kunne han høre dem åbne døre og 
spørge folk, om de var muslimer eller kristne. 
</p><p>
»Hvis du var kristen, blev du skudt på stedet. Hver gang jeg hørte en pistol 
gå af, troede jeg, at jeg skulle dø«, fortæller Collins Wetangula. 
</p><p><b>Kenyas præsident beder alle være på vagt</b></p><p>
Kenyas præsident, Uhuru Kenyatta, er efter angrebet kommet med en udtalelse 
til befolkningen. Han beder her alle om at forholde sig i ro og kontakte 
myndighederne, hvis de har oplysninger om angrebet eller andre 
sikkerhedstrusler. 
</p><p>
Præsidenten udtrykker samtidig sin sorg og medfølelse til de pårørende til 
dem, der døde i angrebet, og beder alle om at være på vagt. 
</p><p>
»Det her er et øjeblik for alle i hele landet til at være på vagt, når vi 
fortsætter med at konfrontere og besejre vores fjender«, siger han og 
fortsætter: 
</p><p>
»Vi har lidt unødigt på grund af mangel på sikkerhedspersonale. Kenya har 
hårdt brug for ekstra officerer, og jeg vil ikke lade nationen vente«, siger 
Uhuru Kenyatta og beder politiinspektøren om at sikre, at de mange tusinde 
rekrutter, hvis tilmelding til Kenyas Politiakademi er under behandling, 
straks kommer i gang med uddannelsen. 
</p><p>
Det skriver den engelske avis The Guardian. 
</p><p><b>Al-Shabaab står bag angrebet</b></p><p>
Ifølge Kenyas indenrigsminister, Joseph Nkaissery, er flere end 500 studerende 
stadig savnede, mens Kenyas nationale beredskabscenter oplyser, at alle 
ansatte ved universitetet i Garissa i Kenya er i sikkerhed og hjælper med at 
finde de mange studerende. Det skriver beredskabscenteret på Twitter. 
</p><div class="art-io-other">
<p>
</p><blockquote class="twitter-tweet" lang="da"><p>All staff of the Garissa 
University College have been accounted for and are helping with the tracking 
of students.</p>— Disaster Operations (@NDOCKenya) <a href="https://twitter.com/NDOCKenya/status/583613238270636032">2. april 
2015</a></blockquote>

<p>

</p>
</div><p/><p>
Den militante gruppe Al-Shabaab har taget skylden for angrebet, og det 
kenyanske politi oplyste tidligere ifølge flere medier, at en af de 
militante Al-Shabaab-folk er blevet anholdt. Han blev angiveligt pågrebet, 
mens han forsøgte at flygte fra universitetets område. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615050/en-militant-anholdt-da-han-forsoegte-at-flygte-fra-universitetscampus/">En militant anholdt, da han 
forsøgte at flygte fra universitetscampus</a></p><p>
Al-Shabaabs talsmand for militære operationer, Abdiasis Abu Musab, udtalte 
tidligere til Reuters, at angriberne har løsladt muslimer og dræbt kristne, 
og at kampene stadig er i gang. Gruppen holder angiveligt stadig gidsler, 
som sikkerhedsstyrker arbejder på at få befriet. 
</p><p>
Kenyanske sikkerhedsstyrker har indtil videre dræbt fire af gerningsmændene, 
oplyser Kenyas indenrigsministerium, og den kenyanske regering har oplyst 
navnet på den mand, de formoder er hjernen bag morgenens angreb på Garissa 
University College. 
</p><p class=" bl-elem">
Regeringen udlover en dusør på 53.000 dollars til dem, der finder ham, skriver 
The Guardian. 
</p>	
</div>

</div></body></html>
