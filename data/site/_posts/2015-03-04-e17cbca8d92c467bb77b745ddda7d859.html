---
layout:     post
title: 	    "Blatter vil indføre pointstraf for racisme"
post_author:	    
post_date:	    Wed, 04 Mar 2015 20:12:32 +0100
post_site:	    politiken.dk 
post_link:	    http://politiken.dk/sport/fodbold/ECE2573924/blatter-vil-indfoere-pointstraf-for-racisme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldklubber, som gør sig skyldige i racisme, skal straffes langt hårdere, 
mener præsidenten for det internationale fodboldforbund Fifa, Sepp Blatter. 
</p><p>
I en tale i Asuncion i Paraguay forud for præsidentvalget i Fifa siger 
Blatter, at klubberne bør fratages point, når den slags usportslige adfærd 
opstår. 
</p><p>
»Det største problem, vi lige nu oplever på dette kontinent, er racisme og 
diskrimination, og det er uacceptabelt«, siger Blatter onsdag ved kongressen 
i det sydamerikanske fodboldforbund, Conmebol. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2525203/afrika-staar-solidt-bag-blatter-ved-fifa-valg/">Afrika står solidt bag Blatter 
ved Fifa-valg</a></p><p>
»Vi må fratrække point og dømme klubber til nedrykning. Det øjeblik, vi har 
mod til at gøre det, vil diskriminationen få en ende«, fastslår Blatter. 
</p><p>
I sidste uge forlod Juan Aurich-spilleren Luis Tejada banen, fordi 
Panama-angriberen blev udsat for racistiske tilråb fra modstanderholdet 
Ciencianos tilhængere under en ligakamp i Peru. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2523023/blatter-uefa-toer-ikke-udfordre-mig/">Blatter: Uefa tør ikke 
udfordre mig</a></p><p>
Der har også været hyppige tilfælde af lignende racistiske angreb mod spillere 
både i Europa og Sydamerika de seneste år, og Blatter mener, at bøder og 
tomme tribuner er utilstrækkelige straffe. 
</p><p class=" bl-elem">
»Jeg tror, at racisme vil forsvinde fra fodbolden en dag, men vi trænger til 
nye betingelser. Vi har reglerne, men de bliver ikke praktiseret overalt af 
disciplinærudvalgene«, lyder det formanende fra Blatter i sin tale. 
</p>	
</div>
</div></body></html>
