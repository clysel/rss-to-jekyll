---
layout:     post
title: 	    "Podiehyldest til dansk mester i italieners suveræne show"
post_author:	    
post_date:	    Wed, 08 Apr 2015 21:01:06 +0200
post_site:	    politiken.dk 
post_link:	    http://politiken.dk/sport/cykling/ECE2620529/podiehyldest-til-dansk-mester-i-italieners-suveraene-show/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Førertrøjen i Circuit Cycliste Sarthe har vist sig at være et flygtigt bekendtskab, for efter tre af de i alt fem etaper har den nu haft tre forskellige indehavere.</p><p>Når det franske arrangement fortsætter i morgen er det således den 27-årige italiener Adriano Malori (Movistar), der optræder i den, efter at han slog til med en suveræn sejr på den anden af onsdagens to etaper, en 6,8 km enkeltstart i Angers.</p><p>Trods den korte distance var U23-verdensmesteren i disciplinen fra 2008 ni sekunder hurtigere en en anden decideret ekspert, sin engelske holdkammerat Alex Dowsett, der inden så længe giver sig i kast med et forsøg på at slå australieren Rohan Dennis’ (BMC) tilmeverdensrekord.</p><h3>Holdkammerater også nr. 1 og 2 sammenlagt</h3><p>De to Movistar-ryttere topper nu også det samlede klassement, hvor franskmanden Anthony Roux (FDJ), der vandt formiddagens etape oig erobrede førertrøjen fra landsmanden Nacer Bouhanni (Cofidis), indtager tredjepladsen med et minus på 12 sekunder.</p><p>For Malori var det sæsonens tredje gevinst, efter at han også slog til på enkeltstarten i Tour de San Luis og prologen i Tirreno-Adriatico.</p><p>I Volta ao Algarve måtte han se sig henvist til andenpladsen med få brøkdele af et sekund af tyskeren Tony Martin (Etixx-Quick Step), og det blev ligeledes til en andenplads på den afsluttende enkeltstart i Tirreno-Adriatico, hvor schwseizeren Fabian Cancellarea (Trek)var overmanden.</p><h3>Valgren fører ungdomskonkurrencen med tre sekunder</h3><p>Tinkoff-Saxo nærer forventninger til både den danske mester i linjeløb Michael Valgren og italieneren Manuele Boaro i det overordnede regnskab, og de avancerede da også begge til top-10 efter enkeltstarten uden dog helt at kunne matche de bedste.</p><p>Boaro blev nr. 5 i temperidtet slået med 20 sekunder af Malori, mens Valgren på niendepladsen kun var to sekunder langsommere. De er sammenlagt henholdsvis nr. 7 og 10 med minus på 20 og 22 sekunder.</p><p class=" bl-elem">For 23-årige Valgrens vedkommende rakte indsatsen til podiehyldest, idet han overtog førstepladsen i ungdomskonkurrencen tre sekunder foran franskmanden Christophe Laporte (Cofidis)</p>	
</div>

</div></body></html>
