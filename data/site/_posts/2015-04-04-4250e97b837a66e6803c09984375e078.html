---
layout:     post
title: 	    "Den målfarlige stjernepolak møder modvind i München"
post_author:	    
post_date:	    Sat, 04 Apr 2015 13:41:38 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2616174/den-maalfarlige-stjernepolak-moeder-modvind-i-mnchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<p>
Da Bayern München i starten af 2014 offentliggjorde købet af Robert 
Lewandowski, en af verdens højest profilerede angribere, fra ærkerivalen 
Dortmund, jublede den sydtyske traditionsklubs fans. Den målfarlige polske 
stjerne ville blot gøre fodboldstormagten endnu mægtigere, var de overbevist 
om. Men anderledes afmålt var Bayern-træner Pep Guardiola: 
</p><p>
»Jeg vil gerne lykønske klubben med at have hentet en spiller som 
Lewandowski«, lød hans noget kryptiske besked. 
</p><p>
Guardiola sagde ikke, at han var begejstret over at få polakken, og at det 
ville styrke holdet, og heller ikke, at angriberen ville få en vigtig rolle 
på mandskabet. Nej, han sagde bare tillykke til klubben. 
</p><p><b class="ext-link">Bayern-stjerne:</b><a class="embeddedlink" href="http://politiken.dk/sport/fodbold/1bundesliga/ECE2615817/bayern-stjerne-det-er-aarets-kamp-mod-dortmund/">Det er årets kamp mod Dortmund</a></p><p>
Måske lyder det som en ubetydelig forskel, men med sit knap så begejstrede 
ordvalg dengang for mere end et år siden, sparkede han gang i spekulationer, 
der har omgærdet Robert Lewandowski lige siden – og er blusset op igen inden 
dagens brag mod Dortmund, hvor han netop nød så stor succes i de seneste 
sæsoner: 
</p><p>
Er han overhovedet ønsket af Guardiola? Var det reelt set klubledelsen, der 
påtvang spanieren den ranglede angriber? Og er det i virkeligheden derfor, 
at polakken har haft svært ved at nå samme høje niveau som tidligere? 17 mål 
i 36 kampe er et markant ringere scoringsgennemsnit end i hans seneste tre 
sæsoner for Dortmund; der var han en yderst effektiv angriber i et spil med 
fokus på kontraangreb og genpres, mens boldbesiddelse er mere i centrum hos 
Bayern. 
</p><p><b class="ext-link">ET SJÆLDENT NEDERLAG</b><a class="embeddedlink" href="http://politiken.dk/sport/fodbold/1bundesliga/ECE2599289/faelt-drop-faar-bayern-mnchen-til-at-gaa-ned-i-kamp-13/">Fælt drop får Bayern 
til at gå ned i kamp 13 </a></p><p>
For halvanden måned siden var Lewandowski bænket i en Champions League-kamp 
mod Shahktar Donetsk – i stedet foretrak træneren Thomas Müller på toppen, 
ligesom han nogle gange har forvist polakken til venstrekanten. Opgøret 
sluttede 0-0. Derfor var flere kommentatorer også kritiske over for 
Guardiolas beslutning om at stille op uden Bayern-holdets mest rendyrkede 
spidsangriber. Til det svarede træneren kort, at Lewandowskis rolle er »min 
beslutning alene«. 
</p><p>
Efter den besked skrev flere medier, at forholdet mellem Lewandowski og 
Guardiola var betændt. Den mangeårige Bayern-spiller Dietmar Hamann 
vurderede over for Sky Sports, at et af de to store egoer er fortid i 
mesterklubben til sommer. 
</p><p>
»Guardiolas trænerkarriere er fuld af sammenstød med dominerende angribere, og 
alle de konflikter er kun gået én vej. Eto’o, Ibrahimovic og Mandzukic er 
alle røget ud af taktiske og personlige årsager. Argumentet lyder, at 
Guardiola hverken kan lide klassiske spydspidser eller den selviske attitude 
og mangel på fleksibilitet, som ofte følger med de dedikerede målscorere«, 
skrev den velrenommerede kommentator Raphael Honigstein. 
</p><h3>
Seks mål og tre assist i syv kampe 
</h3><p>
Både Guardiola og Lewandowski skød hurtigt historierne ned: 
</p><div class="art-quote article-box">
<p class="quote"/>
<blockquote>
<p class="quote-txt">
Indimellem har pressen bare brug for noget at skrive. Ja, jeg vil helst 
spille, men jeg må bevare roen
</p>
<p class="sender">
Robert Lewandowski 
</p>
</blockquote>
</div><p>
»Indimellem har pressen bare brug for noget at skrive. Ja, jeg vil helst 
spille, men jeg må bevare roen«, sagde angriberen. </p><p>
»Jeg er meget tilfreds med Robert«, sagde træneren. 
</p><p>
Siden episoden mod Shakhtar Donetsk har Robert Lewandowski scoret seks mål og 
lagt op til tre – i syv kampe. En fin statistik. Alligevel fylder virakken 
stadig en del, og selv i et interview med klubbens hjemmeside har polakken 
skullet forholde sig til den op til dagens kamp. 
</p><p class=" bl-elem">
Men Lewandowski siger igen, at han har det godt – »meget, meget godt« endda. 
Hvis han scorer mod sin gamle klub i dag, kan han lægge vægt bag ordene og 
skyde hul i nogle af spekulationerne. 
</p>	
</div>

</div></body></html>
