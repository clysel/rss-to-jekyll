---
layout:     post
title: 	    "VIDEO: Derfor slog kraftig solstorm ikke Jordens elektronik i stykker"
post_author:	    Thomas Djursing
post_date:	    Wed, 18 Mar 2015 11:51:00 +0000
post_site:	    ing.dk 
post_link:	    http://ing.dk/artikel/video-derfor-slog-kraftig-solstorm-ikke-jordens-elektronik-i-stykker-174837
---
<html><body><div><div class="panel-panel panel-col-first container">
		    <section class="body"><p>I sidste uge opdagede Nasa nogle voldsomme eksplosioner, der fik magnetfelter på Solen til at kollapse, og en usædvanlig solstorm tog retning mod Jorden. I de seneste døgn så folk over hele verden konsekvenserne, men hverken i form af nedbrud på elnettet eller ødelagte GPS-systemer – som forventet – men i form af fantastiske nordlys.</p>
			<p>Soludbruddet var ellers klassificeret som en G4 på en skala fra G1 til G5 af Space Weather Prediction Center, og man skal helt tilbage til efteråret 2013, før der sidst var en G4-storm. Nasa-optagelser viste også en eksplosion på Solen svarende til millioner af 100 megaton atombomber, og forskere - også herhjemme på Aarhus Universitet - forudså en strøm af plasma, elektrisk ladede partikler, bliver skudt af sted, som var en pistol rettet mod Jorden.</p>
			<h2>Video: Nasas optagelse af soludbruddet</h2>
			<p><section class="video plugin"/></p>
			
			<p/></section><p>Men strømmen af elektrisk ladede partikler strøg forbi os.</p>
			<p>»Vi var heldige, at vi ikke var i skudlinjen. I stedet kunne vi nyde synet af nordlyset,« lyder det fra professor Hans Kjeldsen fra Aarhus Universitet.</p>
			<p>De mest ødelæggende partikler for elektronik på Jorden er nemlig højenergipartikler, der rejser hele vejen fra Solen og ind i Jordens atmosfære, men dem oplevede vi ikke.</p>
			<p>Der skete derimod en forskubning af Jordens magnetfelt, og det bragte ladede partikler i den øvre atmosfære længere ned mod Jorden, så de kolliderede med molekyler som ilt og kvælstof. I den proces afgav de energi, og det er præcis, hvad frembringer nordlyset.</p>
			<p>»Ændringen af Jordens magnetfelt kan også give problemer for elektronik, og især for satellitter i den lave bane, men det er især højenergistrålingen, der skaber problemer, og den ramte altså forbi,« siger Hans Kjeldsen.</p>
			<h2>Satellitter skal måske tænde motorerne</h2>
			<p>Til gengæld er det endnu usikkert om enkelte af satellitterne i baner tæt på er blevet påvirket. Der er ingen meldinger om, at deres elektronik er påvirket, men solstormens stråling opvarmer den ydre del at atmosfæren, og det får gasserne til at udvide sig. Det giver en større luftmodstand, der bremser satellitterne i deres bane og får dem til at falde hurtigere mod Jorden. Derfor kan det være nødvendigt for satellitoperatører at tænde for deres motorer for at bringe dem tilbage i den korrekte højde.</p>
			<p>»Men det er et helt almindeligt fænomen, som de er vant til at håndtere, og som er hverdag for f.eks. Den Internationale Rumstation, ISS,« siger Hans Kjeldsen.</p>
			<p>Advarsler om solstorme kommer blandt andet fra den såkaldte ACE-satellit, der befinder sig 1.500.000 kilometer fra Jorden i retning mod Solen i det såkaldte Lagrange-punkt 1. ACE-satelliten er dog – paradoksalt nok – blevet beskadiget flere gange af netop solstorme, og en afløser er for nylig blevet sendt af sted til at afløse den i form af DSCOVR-satellitten.</p>
			
			<p>Solstorme har tidligere udløst nedbrud af elektronik på Jorden, blandt andet i 1989, hvor dele af USA var uden elektricitet. Går man helt tilbage til dengang, verdens nyhedsbureauer sendte telegrammer via telegrafen, så står den såkaldte Carrington hændelse i 1859, som et skræmmeeksempel. Det år ramte et soludbrud med så stor kraft, at telegraf-stationer måtte opgive at kommunikere, mens nordlyset strålede så kraftigt, at man kunne sidde i haven og læse bøger fra det grønne lys.</p>
		
		  </div>
		  </div></body></html>
