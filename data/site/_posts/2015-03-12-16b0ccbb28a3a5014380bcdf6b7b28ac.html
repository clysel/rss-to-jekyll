---
layout:     post
title: 	    "På flugt: Kølig velkomst til syrere, der banker på Europas hoveddør"
post_author:	    
post_date:	    Thu, 12 Mar 2015 00:01:34 +0100
post_site:	    politiken.dk 
post_link:	    http://politiken.dk/udland/ECE2583601/paa-flugt-koelig-velkomst-til-syrere-der-banker-paa--europas-hoveddoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bidske hunde. Et 45 km langt pigtrådshegn. Skud i luften. Og i nogle tilfælde 
vold. Det er den velkomstkomité, der har ventet en del af de syriske 
flygtninge, der prøver at krydse ind i EU ved grænsen mellem Tyrkiet og 
Bulgarien. 
</p><p>
Først lød Bulgariens forklaring, at hegnet beskyttede de syriske flygtninge, 
fordi det netop dér var farligt at krydse grænsen. Nu er Bulgariens regering 
i gang med at udbygge hegnet med 130 km. Og det står klart, at det ikke er 
for at beskytte flygtningene, men for at beskytte sig selv. 
</p><p>
Flygtningestrømmene fra Syrien lægger et voldsomt pres på Bulgarien, der er 
det fattigste land i EU. Indtil sommeren 2013 fik landet lidt over 1.000 
asylansøgere om året, men med konflikten i Syrien blev det til 1.000 om 
måneden. Og det er bare dem, der bliver registreret. 
</p><p>
»Indenrigsministeriet har tidligere forklaret, at mere end 80.000 illegale 
indvandrere har forsøgt at komme ind i landet og fortsætte direkte til 
resten af Europa«, fortæller Mariana Stoyanova, der er asylchef i Røde Kors 
Bulgarien. 
</p><h3>
Et stop på vejen 
</h3><p>
De illegale immigranter frygter at få deres fingeraftryk taget i Bulgarien, så 
det bliver deres officielle indrejseland i EU og dermed det land, hvor de <i>skal 
</i>søge asyl. For dem, der bliver og søger asyl, er Bulgarien dog også kun 
et stop på vejen dybere ind i Europa. 
</p><p>
»Smuglere lover dem, at det er nemmere at rejse gennem Bulgarien«, siger 
Mariana Stoyanova, der mener, at flygtningene er utrolig velinformerede om 
asylprocessen i Bulgarien »og ved, at de har gode muligheder for at få de 
rette dokumenter«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Bulgarien_919988w.jpg" alt="" border="0"/><span class="caption"><span class="f-img-caption">Knibe. 
</span>Flugtruten ind i Bulgarien via Tyrkiet er en af de hyppigt brugte muligheder, når syrere som her flygter til Europa fra konflikterne og kampene i deres hjemland. Men det fattige EU-land prøver at begrænse strømmen af flygtninge fra Syrien. Arkivfoto: Katinka Hustad</span></span></p><p>
Indtil 2013 fik blot 20-50 asylansøgere om året status som flygtning i 
Bulgarien, hvilket giver mulighed for at rejse uden visa i EU i tre måneder. 
I takt med den nye strøm af flygtninge ændrede Bulgarien procedure, og i 
2014 fik 5.700 asylansøgere flygtningestatus. 
</p><p>
»Det virker, som om regeringen vil give dem ordentlige dokumenter, så de kan 
fortsætte ind i Europa«, forklarer Mariana Stoyanova. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2568911/efter-fire-aars-krig-i-syrien-7-aarige-taler-om-selvmord/">Efter fire års krig i Syrien: 
7-årige taler om selvmord </a></p><p>
For at kunne blive i de andre EU-lande efter de tre måneder kræver det dog et 
job, ellers bliver flygtningene sendt retur. Samtidig kan flygtninge uden en 
færdigbehandlet asylansøgning returneres på baggrund af EU’s 
Dublin-forordning, der skal sikre, at personer søger asyl i det EU-land, de 
først registreres i. 
</p><h3>
Ingen politisk vilje 
</h3><p>
Ifølge Anders Ladekarl, der er generalsekretær i Dansk Røde Kors, er 
Dublin-forordningen »de facto brudt sammen«, fordi man ikke kan sende 
mennesker tilbage til lande som Grækenland og Bulgarien, hvor forholdene for 
flygtninge ikke lever op til europæiske menneskerettigheders 
minimumsstandard. Til gengæld oplever han, at EU-landene forringer deres 
asylforhold, for at flygtninge skal blive væk. 
</p><p>
»I Europa kan vi godt finde ud af at have fælles grænser, men vi kan ikke 
finde ud af at håndtere de fælles grænser, når der kommer mennesker, der har 
behov for asyl. I stedet har man et ræs mod bunden«, siger Anders Ladekarl. 
</p><p><b class="ext-link">FOTO</b><a class="embeddedlink" href="http://politiken.dk/fotografier/nyhedsfoto/ECE1763606/syriske-boern-er-haardt-maerket-af-krigen/">Syriske børn er hårdt mærket af krigen</a></p><p>
I Bulgarien frygter man, at flygtningene før eller siden vil blive sendt 
tilbage til indgangslandet. 
</p><p>
Men heller ikke i anden omgang vil der vente en venlig velkomstkomité. I de 
seneste uger har Amnesty rapporteret om et stigende antal hadforbrydelser og <i>hate 
speech</i> mod flygtninge – også fra politikerne, der ikke vil inkludere 
flygtninge i samfundet: 
</p><p class=" bl-elem">
»Der er ingen politisk vilje til at gøre noget som helst, der kan integrere 
flygtninge«, siger Mariana Stoyanova. 
</p>	
</div>
</div></body></html>
