---
layout:     post
title: 	    "Mor: Det er mit ansvar, at mine børn ikke mobber"
post_author:	    
post_date:	    Sat, 21 Mar 2015 11:26:33 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2597098/mor-det-er-mit-ansvar-at-mine-boern-ikke-mobber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mobning</h4>
<div class="fakta-body" data-buildingblock="embedded_factboxlink">
<ul><li>De skadelige virkninger af mobning kan have psykiske og helbredsmæssige 
konsekvenser langt op i voksenalderen. </li><li>Otte procent af eleverne i femte klasse siger, at de bliver mobbet 2-3 gange 
om måneden eller mere. I 7. klasse gælder det syv procent, i 9. klasse 
gælder det for fire procent. </li><li>Epinion har spurgt 1.038 forældre om deres oplevelse af mobning.</li><li>35 procent oplever ’i mindre grad’ eller ’slet ikke’ et samarbejde i klassens 
forældregruppe. </li><li class=" bl-elem">63 procent svarer, at de har brug for mere viden om, hvordan de kan forhindre 
mobning. </li></ul><p><i class=" bl-elem">Kilde: Statens Institut for Folkesundhed, TrygFonden og Børns Vilkår </i></p><p class=" bl-elem">
Læs mære om kampagnen hos <a href="http://www.bornsvilkar.dk/devoksnesansvar#.VQwVxo6G88Q" target="_blank">Børns 
Vilkår her</a>. 
</p>
</div>
</div><p>
Der var stille blandt de fremmødte forældre på Langelinieskolen på Østerbro, 
da 4.U’s klasselærer tog ordet. Han var nået til det sværeste punkt på 
dagsordenen: Klassens trivsel, der for tiden lod en del tilbage at ønske. 
</p><p>
»Han fortalte, at der var meget uro i klassen. Samtidig var han var bekymret 
for især en af drengene, som blev mobbet af de andre«, husker Aferdita Muja, 
der er mor til en anden af klassens drenge. 
</p><p><b class="ext-link">LÆS OGSÅ</b><a class="embeddedlink">Børns mobbehistorier: »Jeg 
græder og overvejer at tage mit eget liv«</a></p><p>
Hun er selv uddannet folkeskolelærer, og hun ved, at når støj og mistrivsel 
bliver et særskilt emne på et forældremøde, så er problemet graverende. 
Noget måtte gøres, tænkte hun. Og bad om ordet. 
</p><p>
»Vi skal tage det her meget alvorligt. Det er ikke skolens opgave, det er 
vores ansvar som forældre at gøre noget ved det«, sagde Aferdita Muja da hun 
tog plads foran tavlen, hvor hun begyndte at skitsere en model for, hvordan 
hun mente, klassens udfordringer kunne løses. 
</p><p>
Hun havde på et kursus fået inspiration til en plan, hun mente kunne »slå to 
fluer med ét smæk«. 
</p><h3>
»Alle tog det seriøst«
</h3><p>
Først skulle klassen holde et møde, hvor den mobbede dreng kunne fortælle sine 
kammerater en for en, hvad deres væremåde fik ham til at føle. Dernæst 
skulle hver enkelt elev formulere to af deres personlige mål for den 
kommende uge med fokus på at blive en bedre klassekammerat eller på at 
mindske uroen i timerne. For hvert mål skulle både klasselæreren og eleven 
give karakterer fra 1 til 5 i løbet af ugen. 
</p><p>
Hver fredag skulle eleverne tage deres såkaldte ’trivselsmappe’ med ugens mål 
med hjem og vise deres forældre og tale om deres resultater. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2596822/raad-til-foraeldre-saadan-forebygger--i-mobning/">Råd til forældre: Sådan 
forebygger i mobning </a></p><p>
»Min egen søn fik for eksempel at vide, at det gjorde hans klassekammerat ked 
af det, når han lånte et viskelæder uden at spørge først. Et af hans mål 
var, at han skulle spørge om lov, før han tog noget. Det fik ham til at 
tænke en del over, hvordan han kan virke på andre, og hvor vigtigt det er at 
respektere deres grænser«, fortæller Aferdita Muja, der fik stor opbakning 
til sin ’trivselskampagne’ fra de andre forældre og fra klassens lærere. 
</p><p>
»Alle tog det seriøst. Og alle talte med deres børn om, hvordan de hver især 
kunne bidrage til en bedre stemning i klassen. Det var en fælles front, vi 
lavede. Det virkede«. 
</p><h3>
Voksenaften uden børn 
</h3><p>
Allerede efter få måneder med trivselsmapper og klart definerede individuelle 
mål, blev stemningen i klassen bedre. I dag går Aferdita Mujas søn i 7. 
klasse, og der er fortsat mobbefri zone og en god tone blandt børnene. 
</p><p>
Hun ser oplevelserne i 4. klasse som et udtryk for, at det kan gøre en stor 
forskel, hvis forældre viser deres engagement og involverer sig i klassers 
trivsel. 
</p><p>
»I stedet for at lade det være op til læreren at få 27 børn til at ændre 
adfærd, var det hver forældres opgave at få sit barn til at tage ansvar ved 
at tale sammen derhjemme. Det er helt i orden at forvente det af os som 
forældre«. 
</p><p>
At forældrene skal inddrages i klassens sociale liv gælder ikke bare i 
konkrete kampagner, mener Aferdita Muja. Forældre bør omgås deres børns 
skolekammeraters forældre jævnligt og på den måde kontinuerligt stå sammen 
om at sikre børnenes trivsel. 
</p><p>
»Når mit barn ser, at jeg bruger en ordentlig tone over for de andre forældre, 
så smitter det. Det gør det meget besværligt at drille en af de andre, hvis 
hans forældre har drukket kaffe hos os«. 
</p><p>
Aferdita Muja deltager i de sociale arrangementer, skolen holder. Derudover 
mødes forældrene i hendes søns klasse en gang om året til en aften uden 
børnene for at lære hinanden bedre at kende. 
</p><p>
»Jeg har en travl hverdag, men det betyder meget at have en god kontakt til de 
andre forældre. Især i de små klasser kan man være med til at hjælpe børnene 
til at få alle med i sammenholdet og til at skabe gode vaner for, hvordan 
man er sammen på en inkluderende måde«, siger hun. 
</p><p>
Men det er jo ikke alle steder, hvor alle har overskud og ressourcer til for 
at bruge kræfter på at sikre det sammenhold? 
</p><p>
»Måske ikke. Men for mig er det helt enkelt: Når man sætter børn i verden, er 
det ens ansvar at lære dem at tage ansvar. Man bliver nødt til at engagere 
sig for at sikre en klasse uden mobning«, siger Aferdita Muja. 
</p><p>
Hun har selv arbejdet som lærer i skoledistrikter med mange socialt udsatte 
familier. Ifølge hende er det vigtigt at inddrage alle forældre i en klasses 
samarbejde. At forvente noget af dem i en ordentlig tone uden at tale ned 
til dem. 
</p><p class=" bl-elem">
»At have en god kontakt til andre forældre kan måske hjælpe en, hvis man ikke 
har overskud til at engagere sig. Og uanset hvad man har af ressourcer, 
bliver man nødt til at holde sig for øje, at skolens primære opgave er at 
give børnene en faglighed. Det vil altid være forældres opgave at opdrage 
dem«. 
</p>	
</div>
</div></body></html>
