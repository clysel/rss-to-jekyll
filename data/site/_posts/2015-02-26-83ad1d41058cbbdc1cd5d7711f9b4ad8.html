---
layout:     post
title: 	    "Chefredaktører langer ud efter DR"
post_author:	    
post_date:	    Thu, 26 Feb 2015 21:04:12 +0100
post_site:	    politiken.dk 
post_link:	    http://politiken.dk/kultur/ECE2564533/chefredaktoerer-langer-ud-efter-dr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er helt ude i hampen, at Danmarks Radio optrapper sine aktiviteter på 
nettet, mener de trykte nyhedsmedier. 
</p><p>
Mens stort set alle landets papiraviser mister læsere i et rask tempo, kæmper 
bladhusene for at få folk til at betale for de nyheder og andet avisstof, de 
læser på nettet. Alle eksperimenterer med forskellige varianter af 
betalingsmure. 
</p><p>
Samtidig tilbyder DR i stigende grad den samme digitale vare, blot med den 
forskel, at den licensfinansierede mediemastodont ikke kunne drømme om at 
tage penge for varen. 
</p><p>
»Man kan undre sig over, hvorfor en statsinstitution skal konkurrere med de 
private, som så udmærket forsyner os med nyheder på nettet«, siger Ebbe Dal, 
der er direktør for Danske Medier, som organiserer de privatejede medier - 
herunder dagbladene. 
</p><p>
Og nu skifter DR så til et endnu højere digitalt gear. Det kan man læse i 
udkastet til en strategi, som ved en fejl er lækket til pressen. Den 
digitale platform skal sidestilles med flow-tv og -radio, står der i 
dokumentet, som DR i går ikke ønskede at kommentere. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/medier/ECE2562841/laekket-dokument-afsloerer-markant-digital-satsning-hos-dr/">Lækket dokument afslører 
markant digital satsning hos DR</a></p><p>
»Nu har vi haft god tid til at se, hvad DR vil gøre, fordi de har været så 
venlige at sende deres strategiplan til Metroxpress«, siger Poul Madsen, der 
er chefredaktør på Ekstra Bladet. 
</p><p>
»Jeg er glad for konkurrencen fra Danmarks Radio«, fortsætter han. 
</p><p>
»Jeg er ikke bekymret over den. Men som medieforbruger i Danmark må man spørge 
sig selv: Hvorfor skal DR satse på <i>alt</i>? Hvorfor skal DR ikke 
sørge for at give os noget, vi ellers ikke kan få?«. 
</p><h3>
Hold fingrene fra netnyheder! 
</h3><p>
DR bør koncentrere sig om det, de private mediehuse ikke leverer særlig meget 
af, mener Poul Madsen. For eksempel drama og dokumentar. 
</p><div class="art-quote article-box">
<p class="quote"/>
<blockquote>
<p class="quote-txt">
Men som medieforbruger i Danmark må man spørge sig selv: Hvorfor skal DR satse 
på <i>alt</i>? Hvorfor skal DR ikke sørge for at give os noget, vi 
ellers ikke kan få?
</p>
<p class="sender">
Chefredaktør for Ekstra Bladet, Poul Madsen 
</p>
</blockquote>
</div><p><i>Men DR siger, man er nødt til at være der, hvor brugerne er, nemlig på 
nettet?</i></p><p>
»Ja, men det er fuldstændig korrekt. Det har vi andre opdaget for flere år 
siden. Det er der ikke noget odiøst i ...«. 
</p><p><i>Spørgsmålet er så, </i>hvad<i class=" bl-elem"> man serverer på nettet?</i></p><p>
»Lige nøjagtig. Hvis jeg kigger ud over det danske medielandskab, så kan jeg 
få nyheder <i>alle</i> steder. Jeg bliver tæppebombet med nyheder. Og 
jeg kan få masser af sport og underholdning. Det jeg ikke kan få så meget 
af, det er undersøgende journalistik og journalistik, der er målrettet til 
bestemte grupper, for eksempel unge og indvandrere«, siger Poul Madsen. 
</p><p>
Lisbeth Knudsen, chefredaktøren på Berlingske, er ikke spor overrasket over 
DR's digitale oprustning. Og hun mener som Poul Madsen, at det centrale 
spørgsmål er, <i>hvad</i> DR vil fylde på sin digitale platform. 
</p><p>
»Det ser ud til, at man går endnu mere effektivt ind i konkurrencen med de 
private medier og med endnu flere statslige midler i ryggen. Den konkurrence 
er i forvejen utrolig hård og udfordrende, fordi vi andre skal have penge 
for vores kvalitetsindhold på nettet«, siger Lisbeth Knudsen. 
</p><p>
Det er ikke sådan, at DR skal forbydes adgang til nettet, beroliger Ebbe Dal 
fra Danske Medier. DR skal bare bruge nettet til at præsentere det, som DR 
grundlæggende er sat i verden for at fremstille: radio og tv. 
</p><p>
»For DR må nettet frem for alt være et sted, hvor man kan bytte om på 
tidsrækkefølgen af udsendelserne, så man kan vælge, hvornår man vil se den 
ene og den anden del af en serie. Og hvor man kan fortælle om hele den 
programflade, man har«, siger Ebbe Dal. 
</p><div class="art-quote article-box">
<p class="quote"/>
<blockquote>
<p class="quote-txt">
DR skal ikke tage brødet ud af munden på dagbladene og de publicistiske medier 
i den forstand, at man ikke skal bruge licenskronerne på at tromle andre
</p>
<p class="sender">
Ellen Trane Nørby, medieordfører for Venstre 
</p>
</blockquote>
</div><p/><h3>
Hvad sker der på Christiansborg? 
</h3><p>
Ebbe Dal konstaterer, at det på en eller anden måde er lykkedes DR at 
overbevise politikerne om, at det er afgørende at tilbyde avislignende stof 
på nettet. 
</p><p>
»Men vi mener ikke, politikerne er tilstrækkeligt opmærksomme på, hvor stærk 
en konkurrence det giver de private medier. Selvfølgelig skal DR være der, 
men det skal være med det, de er sat i verden for at lave«, siger Ebbe Dal. 
</p><p>
Dette er Venstres medieordfører, Ellen Trane Nørby, ikke uenig med 
mediedirektøren i. På den ene side er der ingen vej udenom digitaliseringen, 
heller ikke for DR, men det skal stadig handle om tv og radio, fastslår hun. 
</p><p>
»DR skal ikke tage brødet ud af munden på dagbladene og de publicistiske 
medier i den forstand, at man ikke skal bruge licenskronerne på at tromle 
andre«. 
</p><p>
Alex Ahrentsen, kulturordfører for Dansk Folkeparti, ligger på samme linje. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg synes, Danmarks Radio gør præcis det, de skal
</p>
<p class="sender">
Özlem Cekic, medieordfører for SF 
</p>
</blockquote>
</div><p>
»Det giver god mening at digitalisere og streame DR's programmer. Det er der 
en hel del, der efterspørger. Men hvis intentionen er at gå for eksempel 
dagbladene i bedene, så går de længere, end vi har ønsket«, siger DF'eren. 
</p><h3>
S og SF bakker op om DR 
</h3><p>
Derimod er der total opbakning til DR's digitale fremstød fra SF og 
Socialdemokraterne. 
</p><p>
»Jeg synes, Danmarks Radio gør præcis det, de skal. De skal være der, hvor 
danskerne er. Det er danskerne, der betaler til et public service-medie, og 
derfor skal danskerne også have noget for deres penge«, siger Özlem Cekic, 
der er medieordfører for SF. 
</p><p>
Og medieordfører Troels Ravn fra Socialdemokraterne skærer den endnu mere 
klart ud: 
</p><p>
»DR skal også producere netnyheder«, fastslår han. »Rent principielt mener 
jeg, at DR som public service-forpligtelse også skal kunne udvikle sig på de 
nye platforme. Og så er det jo gennem medieaftalen, at vi har mulighed for 
at regulere«. 
</p><p><i class=" bl-elem">Men skævvrider det ikke markedet, hvis DR tilbyder gratis nyheder?</i></p><p class=" bl-elem">
»Gratis nyheder? Vi betaler jo for dem over licensen«, svarer Troels Ravn. 
</p>	
</div>
</div></body></html>
