---
layout:     post
title: 	    "Offer ringede efter hjælp under hjemmerøveri"
post_author:	    
post_date:	    Sun, 15 Mar 2015 13:09:29 +0100
post_site:	    politiken.dk 
post_link:	    http://politiken.dk/indland/ECE2588319/offer-ringede-efter-hjaelp-under-hjemmeroeveri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens to røvere rodede rundt i en lejlighed i Kalundborg, så beboeren sit snit 
til at ringe til politiet.
</p><p>
Det forklarer, hvorfor betjente ved midnat natten til søndag hurtigt kunne 
anholde de to mistænkte.
</p><p>
Begge skal forinden have slået og sparket offeret, en mand på 34 år, da de 
forlangte at få hans telefon og pung.
</p><h3>
Fundet i have
</h3><p>
Da politiet kom frem, smuttede den ene fra lejligheden, men en af politiets 
hunde snusede sig frem til ham i en nærliggende have. Den anden forsøgte at 
skjule sig i opgangen på Blegdammen i Kalundborg, oplyser politiet.
</p><p>
Efter overfaldet er den 34-årige mand blevet undersøgt på et sygehus.
</p><p>
De to anholdte er henholdsvis 16 og 18 år og er blevet fremstillet i et 
grundlovsforhør i Retten i Roskilde.
</p><p>
»Den ene siger, at han ikke kan huske noget. Og den anden siger, at han var 
ikke var med til røveriet«, oplyser anklager Maria Jepsen fra Midt- og 
Vestsjællands Politi.
</p><p>
Trods de unges nægtelse, mener dommeren, at der er en begrundet mistanke om, 
at de har begået hjemmerøveri.
</p><h3>
Fængslet i fire uger
</h3><p>
Dommeren har derfor varetægtsfængslet begge i fire uger. Den yngste er dog 
placeret i en institution for unge kriminelle.
</p><p>
Hvis der senere rejses en straffesag om et såkaldt egentligt hjemmerøveri, 
risikerer de en langt hårdere straf, end hvis de 'kun' kan dømmes for 
overfaldet.
</p><p class=" bl-elem">
Som udgangspunkt straffes et hjemmerøveri, hvor offer og gerningsmand ikke 
kender hinanden, med fængsel i fem år.
</p>	
</div>
</div></body></html>
