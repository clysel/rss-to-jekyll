---
layout:     post
title: 	    "Elmotorvej: Dansk vedvarende energi helt til Hamborg  "
post_author:	    Sanne Wittrup
post_date:	    Wed, 08 Apr 2015 10:54:08 +0000
post_site:	    ing.dk 
post_link:	    http://ing.dk/artikel/elmotorvej-dansk-vedvarende-energi-helt-til-hamborg-175275
---
<html><body><div><section class="body">
			<p>De to transmissionsselskaber TenneT og Energinet.dk er nu blevet enige om at opgradere elforbindelsen mellem Danmark og Tyskland. Det vil udvide transportkapaciteten fra de nuværende 1500 MW nordgående og 1780 MW sydgående – til 2500 MW i begge retninger.</p>
			<p>Opgraderingen omfatter – ud over strækningen over grænsen fra Kassø og til Flensburg – også en udvidelse af forbindelsen på den tyske side videre ned til Hamborg og over Elben til Dollern, således at den store produktion af vedvarende energi i Danmark og Slesvig-Holsten kan blive forbundet med de mange elforbrugere i Hamborg og længere nede i Tyskland.</p>
			<p>I alt er der tale om opgradering af en strækning på 150 km.</p>
			
			<p><figure class="plugin right zoomable"><img data-original-image="http://ing.dk/sites/ing/files/kraftigere_el-forbindelse_til_hamborg.jpg" src="http://ing.dk/sites/ing/files/styles/w1120_media_right/public/kraftigere_el-forbindelse_til_hamborg.jpg?itok=GwySAJnr" alt=""/><figcaption> Transmissionsforbindelserne opgraderes til 400 kV hele vejen fra Kassø ned til Hamborg og over Elben. </figcaption></figure></p>
			<p>Begge selskaber understreger, at kraftige elforbindelser er en forudsætning for at kunne håndtere store mængder vedvarende energi i elsystemet.</p>
			<p>Urban Keussen, som er ordførende direktør i Tennet TSO, peger på, at en udvidet forbindelse ikke bare er godt for den dansk-tyske grænseregion, men en gevinst for et langt større område:</p>
			<p>»Forbindelsen vil kraftigt forbedre mulighederne for at sende strøm mellem producenter og forbrugere og samtidigt bidrage til forsyningssikkerheden i både Tyskland og Danmark«, siger han.</p>
			
			<p>Hos brancheorganisationen Dansk Energi er begejstringen for udvidelsen dog begrænset.</p>
			<p>Her mener man, at projektet kan sammenlignes med at udbygge en motorvej, der længere fremme på ruten bliver til en almindelig landevej:</p>
			<p>»Vi har allerede en sekssporet motorvej over grænsen, men kan ikke køre i alle banerne, fordi der mangler forbindelser længere nede. Det er grundlæggende super positivt, at man laver den her forstærkning. Men i sig selv løser det ikke så meget«, siger afdelingschef Stine Leth Rasmussen til Politiken.</p>
			<p>Ifølge Politiken er forbindelsen til Tyskland det meste af tiden – mindst to tredjedele af tiden – lukket, fordi strømmen ikke kan sendes videre fra Nord- til Sydtyskland.</p>
			
			<p>På dansk side er der lagt op til en 30 kilometer 400 kV-luftledning fra landegrænsen til Kassø i stedet for den eksisterende 220 kV-forbindelse. Den nye luftledning blive anlagt tæt ved den nuværende højspændingsforbindelse.</p>
			<p>I Tyskland vil TenneT erstatte en eksisterende 220 kV-linje mellem Flensborg og den danske grænse med en ti kilometer højspændingsledning.</p>
			<p>En eksisterende 220 kV-station ved Flensborg skal erstattes af en ny 380 kV-station i Handewitt, og resten af linjeføringen mod Dollern er enten ved at blive opført, behandlet af myndighederne eller er forberedt til myndighedsbehandling.</p>
			<p>Arbejdet i Tyskland er enten ved at blive opført, bliver behandlet af myndighederne eller bliver forberedt til myndighedsbehandling.</p>
			<p>Højspændingsforbindelsen, som står på EU’s PCI-liste over vigtige infrastrukturprojekter, Projects of Common Interest, ventes klar i 2019-2020.</p>
			<p>Projektet kræver en endelig godkendelse fra den danske klima-, energi- og bygningsminister.</p>
		</section>
		  </div></body></html>
