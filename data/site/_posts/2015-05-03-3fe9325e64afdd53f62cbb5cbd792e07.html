---
layout:     post
title: 	    "Et ekstra gear: Jagten på to Grand Tours og det perfekte eftermæle"
post_author:	    
post_date:	    Sun, 03 May 2015 16:35:15 +0200
post_site:	    politiken.dk 
post_link:	    http://politiken.dk/sport/cykling/ECE2652350/et-ekstra-gear-jagten-paa-to-grand-tours-og-det-perfekte-eftermaele/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Jeg er kæmpe fan af ideen; selvfølgelig skal det prøves, og det er fedt med et hold og en ledelse, der bakker op om ideen</p>

</blockquote>
</div><p>
At vinde Touren er selvsagt en kæmpe bedrift. Men hvad nu, hvis man allerede 
har vundet den? Måske Vueltaen eller Giroen? Tjek, dem har jeg også vundet – 
hvad gør jeg så? –Jeg har det! Hvad med at vinde to Grand Tours på et år? 
</p><p>
Som sagt er Tour de France et enormt projekt i sig selv – alligevel er der 
over 60 forskellige ryttere, der har formået at vinde den. Kigger vi på to 
Grand Tour-sejre på et år, så er tallet faldet til 17. Af de sytten har 12 
været Giro-Tour-kombinationen, fordelt på syv pedalatleter. Det var meget 
statistik, men heri ligger nok en del af forklaringen på Alberto Contadors 
proklamerede forsøg på netop at vinde både Giro og Tour samme år, i år! 
Sidst en rytter vandt en Giro-Tour-double, var i 1998 ved Marco Pantani. Og 
seneste vellykkede forsøg på en Grand Tour-double blev udført i 2008 af 
netop Contador – her via Giroen og Vueltaen. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2609151/staerkt-lidende-contador-stoedes-fra-podiet-af-landsmand/">Stærkt lidende Contador stødes 
fra podiet af landsmand</a></p><p>
De fleste ryttere vælger slet ikke at gøre forsøget med Giro og Tour i samme 
år. Problemet er egentlig ikke, at der ikke er nok tid til at restituere, 
men det forholder sig sådan i cykling, at man støt og roligt bygger en form 
op med henblik på at toppe over en ret kort periode. 
</p><p>
Efter Giroen (og efterfølgende hvile) er der ganske enkelt ikke meget tid til 
roligt at bygge op igen. Oftest har man to <i>peaks</i> i løbet af et 
cykel-år, nogle gange tre. Efter første peak så smadrer man altså ikke bare 
videre derud af med håbet om, at ’nu bliver mit næste peak bare for vildt!« 
Nej, man bevæger sig langsomt ned fra sin formtop – altså ikke så langt ned, 
at man er tilbage ved november-formen, forstås. Det sker qua en uges tid med 
fridage kombineret med meget korte træningsture, for så stille og roligt at 
bygge op mod næste mål og næste formtop. 
</p><div class="art-fakta article-box">
<h4 class="">
Om skribenten</h4>
<div class="fakta-body" data-buildingblock="embedded_factboxlink">
<p><b>Brian Vandborg</b> kommenterer aktuelle begivenheder i cykelsporten. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/STUDIE_Brian_Vandbo_925928k.jpg" alt="" border="0"/></span></p><p><b>Som professionel cykelrytter</b> deltog Brian Vandborg bl.a. i Tour de 
France, Giro d’Italia, Vuelta a España, OL og VM. Resultatmæssige 
højdepunkter er to danske mesterskaber og en fjerdeplads ved VM i 
enkeltstart. 
</p><p class=" bl-elem"><b>Efter cykelkarrieren</b> er Brian Vandborg gået i gang med uddannelsen 
international business på CBS. Sideløbende fungerer han som ekspert på TV 2, 
arbejder freelance med cykelrejser hos Peleton og skriver i Politiken. 
</p>
</div>
</div><p>
Problemet efter Giroen er, at der trods alt skal lidt mere til end blot en 
uges restitution for at kunne gå ind til næste Grand Tour (her Touren) med 
den nødvendige friskhed til at kunne klare tre ugers pinsler igen. Og bruger 
du for lang tid på at restituere, hvilket er det, kroppen mest af alt har 
brug for, så fjerner du dyrebar tid fra den efterfølgende opbygningsfase. 
</p><p>
Det skal slås fast, at man selvfølgelig kan føle sig tvunget til så at 
accelerere opbygningsfasen, da der nu måske kun er to uger til næste løb (og 
derved næste peak) i stedet for fire uger. Sporadisk kan der stadig være 
succes ved ’to ugers-metoden’ (ikke en rigtig metode), men øget stabilitet 
er den ønskede effekt af en solid grundform og en ikke-forhastet 
opbygningsfase. 
</p><h3>
Hård start på Touren 
</h3><p>
Nu blev det lidt nørdet igen, og om en opbygningsfase skal vare to, tre, fire, 
syv, eller ti uger er ikke den pointe, jeg forsøger at fremlægge (og jeg har 
heller ikke selv det konkrete svar). Det, jeg i stedet vil understrege, er, 
at Contador og hans træner formentlig må gå på kompromis med tilstrækkelig 
hvile efter Giroen på den ene side – og tilstrækkeligt med tid til at bygge 
op igen på den anden side. 
</p><p>
I en Tour, der både byder på knolde i Ardennerne og brosten mellem Seraing og 
Cambrai inden for løbets første fire dage, så dur det ikke at møde op med en 
form på 90 procent af maksimum, fordi restitutionstiden efter Giroen lige 
blev lidt for lang og den efterfølgende opbygning lidt for kort. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2647152/froome-og-co-saetter-sig-paa-tronen-med-minimal-margin/">Froome og Co. sætter sig på 
tronen med minimal margin</a></p><p>
Hvad de forskellige ryttere skal efter Giroen, svinger en del. Nogle af dem er 
kommet lidt sent i gang med forårssæsonen og er først nu ved at være kørt 
varme. Giroen er i det tilfælde det åbenlyse valg, og har man stadig lidt 
tilbage i tanken efter sidste etape, så prøver man lige at holde den gående 
til og med de nationale mesterskaber; derefter er der helt sikkert pause. En 
anden gruppe ryttere har timet og tilrettelagt det hele mod Giroen og bruger 
al deres energi i løbet af de tre uger, hvorefter en tiltrængt pause er på 
plads. 
</p><p>
Så har vi dem, som har været lidt skadet i løbet af sæsonen (eller bare dem, 
der er med på et ydermandat – det er dem, som bare bliver puttet ind uden 
særlig forvarsling, når holdet mangler en rytter til et bestemt løb); de er 
lidt i en kategori for sig selv. MEN, når vi snakker om folk, der i over et 
halvt år har planlagt at deltage i Giroen for at køre klassement, for så i 
øvrigt lige at gøre det samme fem uger senere i Frankrig, så kan jeg på 
stående fod kun komme i tanker om Contador og Hejsedal som top-5-kandidater, 
hvor Contador er den eneste seriøse kandidat til sejren af de to. 
</p><h3>
Historisk eller grådig 
</h3><p>
I løbet af februar og marts, hvor Froome og Contador har konkurreret mod 
hinanden i et par løb, har al fokus været på netop dem: Uha, Contador virker 
stærkere end Froome, og omvendt. 
</p><p>
De to herrer har altså forskellige mål for den første del af sæsonen, så lad 
os nu lige komme ned på jorden igen. At Froome slog Contador med to sekunder 
i Vuelta a Andalucía, eller at Contador slog Froome med 45!! minutter i 
Catalonien Rundt (et løb, som Contador blev firer i), skal ikke 
overfortolkes – vi er ikke blevet meget klogere på, hvordan de to kamphaners 
styrkeforhold vil være i juli måned. At de ikke synes om at tabe til 
hinanden, er en anden sag. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2643163/den-russiske-milliardaer-er-stadig-bagud-i-forhold-til-bjarne-riis/">Den russiske milliardær er 
stadig bagud i forhold til Bjarne Riis</a></p><p>
Én ting tør jeg dog godt slå fast: Det er ikke en fordel at køre efter sejren 
i Giroen som forberedelse til Touren. Det handler i stedet om, hvorvidt 
Contadors evne til at restituere er på så højt et plan, at de er på lige 
fod, hvad forberedelse og restitution angår, når de står på startstregen i 
Utrecht i juli. 
</p><p>
Al den snak om, hvor umuligt det synes at opnå denne bedrift, skal ikke 
misforstås: Jeg er kæmpe fan af ideen; selvfølgelig skal det prøves, og det 
er fedt med et hold og en ledelse, der bakker op om ideen. Det faktum, at 
Tour de France overskygger alt i cykelsporten, især for sponsorerne, gør da 
også kun forsøget ekstra modigt. 
</p><p>
Den kære Oleg Tinkov har selvfølgelig appelleret til både Froome og Nibali – 
og andre bejlere til Touren for den sags skyld – om også at gøre forsøget. 
Han har også ret i sin sag om, at det ville være godt for sporten – og 
Giroen – hvis de tager ideen til sig. Jeg tror dog også, at det var i håbet 
om, at de så med vished ville være på lige fod, når Touren starter. 
</p><p>
Lykkes projektet for Contador, så skriver han sig selv ind i historiebøgerne 
og gør Merckx, Roche, Coppi, Anquetil, Hinault, Indurain og Pantani selskab. 
Sikke et eftermæle! 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2638839/verdens-nr-1-melder-klar-til-giro-duel-med-contador/">Verdens nr. 1 melder klar til 
Giro-duel med Contador</a></p><p>
Hvis ikke, så bliver det i stedet historien om en grådig Contador og hans 
forfejlede forsøg på at favne for bredt. Så utaknemmelige er vi som seere, 
cykelfans og sofaeksperter. Og så utaknemmelig er den russiske rigmand og 
ekspert i kortsynethed, Oleg Tinkov. 
</p><p class=" bl-elem">
Og skulle Contador lave ’the double’, så <i>skal</i> han 
simpelthen også gå efter Vueltaen. I så fald er der alt at vinde, intet at 
tabe. 
</p>	
</div>

</div></body></html>
