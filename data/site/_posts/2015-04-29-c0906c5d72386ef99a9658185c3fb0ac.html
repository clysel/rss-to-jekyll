---
layout:     post
title: 	    "Spillerforening presser på for fire udskiftninger"
post_author:	    
post_date:	    Wed, 29 Apr 2015 09:57:43 +0200
post_site:	    politiken.dk 
post_link:	    http://politiken.dk/sport/fodbold/ECE2647226/spillerforening-presser-paa-for-fire-udskiftninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved store slutrunder som EM og VM samt i klubturneringer som Champions League 
hænder det ofte, at knald eller fald-kampene må ud i forlænget spilletid. 
</p><p>
Lige så tit har mange af de involverede hold benyttet sig af de tre tilladte 
indkiftninger, og det er derfopr en flok trætte spillere, som skal 
gennemføre de 30 ekstra minutter og eventuelt en straffesparkskonkurrence. 
</p><p>
Derfor er der nu et forslag fremme om at tillade en fjerde indskiftning i 
forbindelse med forlængert spilletid i de såkaldte knockout-kampe. 
</p><h3>
FIFPro presser på
</h3><p>
Og står det til den internationale spilleforening FIFPro bliver forslaget 
vedraget. 
</p><p>
FIFPro har gennemført en undersøgelse blandt sine medlemmer, og ifølge 
foreningen siger 87 procent af de adspurgte pillere fra 27 forskellige lande 
ja til forslaget om en fjerde indskifter. 
</p><p>
I forbindelse med VM sidste år udtalte Tysklands landstræner Joachim Löw sig 
også positivt om muligheden for en fjerde indskifter i den forlængede 
spilletid, men hidtil har The International Football Association Board 
(Ifab), der skal godkende alle regelændringer, modsat sig en fjerde 
indskifter. 
</p><h3>
Fifa siger ja
</h3><p>
Ifab har udbedt sig mere materiale før en eventuel regelændring kan vedtages, 
og den mener FIFPro nu at have leveret med sin undersøgelse blandt 
foreningens medlemmer. 
</p><p>
Det er 20 år siden, reglen om at hvert hold må skifte tre spillere ind i løbet 
af en kamp, blev vedtaget. 
</p><p>
I 2012 afslog Ifab en fjerde indskifter, selv om en Fifa-taskforce under 
ledelse af Franz Beckenbauer samt Fifas medcinske komité anbefalede 
forslaget. 
</p><h3>
Flertal siger ja
</h3><p>
FIFPro har spurgt 244 medlemmer og af dem gik de 199 ind for en fjerde 
indskifter i den forlængede spilletid, mens yderligere 89 sagde ja til 
forslaget i den ordinære spilletid. Kun 39 gik ind for at bevare status quo. 
</p><p class=" bl-elem">
»Undersøgelsen er repræsentativ for spillere på alle kontinenter, og de har 
helt klart tilkendegivet en interesse i at spillet skal udvikle sig og vise 
mere fleksibilitet i kampe, hvor der er forlænget spilletid«, siger FIFPros 
generalsekretær Theo van Seggelen i en pressemeddelelse. 
</p>	
</div>

</div></body></html>
