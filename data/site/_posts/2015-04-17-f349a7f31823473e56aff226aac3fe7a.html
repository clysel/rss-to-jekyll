---
layout:     post
title: 	    "Et ægte tophold: FCM sejrer trods svag indsats"
post_author:	    
post_date:	    Fri, 17 Apr 2015 21:53:41 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2633109/et-aegte-tophold-fcm-sejrer-trods-svag-indsats/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
FC Midtjylland fortsætter rækken af sejre på hjemmebane i Alka Superligaen, 
hvor holdet nu har 13 sejre i 13 kampe i denne sæson.
</p><p>
Det blev sikret til aften, da holdet med en ellers uinspireret indsats slog 
bundholdet Silkeborg med 1-0. Rilwan Hassan stod for kampens enlige mål.
</p><p>
Det var et FCM-hold, som fra start dominerede spillet, men Silkeborg var ikke 
kommet til Herning for at agere skydetelt.
</p><p>
Superligaens bundhold bed fra sig et par gange inden pausen, men det var 
hjemmeholdet, som tilspillede sig de fleste chancer, uden at der på nogen 
måde blev etableret voldsom trafik i Silkeborg-feltet.
</p><p>
De chancer, som FCM skabte i første halvleg, tilfaldt næsten alle sammen 
Sylvester Igboun, men angriberen havde puttet løst krudt i støvlerne fredag 
aften.
</p><h3>
Manglende skarphed
</h3><p>
Igboun havde halvlegens tre største chancer, men den manglende skarphed blev 
fint eksemplificeret, da han helt fri ved bagstolpen på et indlæg fra Martin 
Pusic slet ikke fik ordentligt træf på bolden.
</p><p>
Derfor måtte FCM skuffende gå til pause med 0-0.
</p><p>
Om det var træthed eller frygt for endnu et nederlag skal være usagt, men fra 
anden halvlegs start blev Silkeborg trykket voldsomt tilbage.
</p><p>
I det første kvarter var Silkeborg sjældne gæster over midterlinjen, men 
holdet formåede alligevel at holde FCM fra fadet - især takket være fortsat 
manglende skarphed fra hjemmeholdets frontløbere.
</p><h3>
Topper ligaen suverænt
</h3><p>
Efter 72 minutter kom belønningen for FCM-overtaget så. Et fladt indlæg fra 
ellers uskarpe Igboun passerede gennem hele Silkeborgs feltet, hvor en 
fremstormende Rilwan Hassan kunne sætte indersiden på og gøre det til 1-0.
</p><p>
Trods chancer i begge ender i slutningen af kampen faldt der ikke yderligere 
scoringer.
</p><p>
FCM topper fortsat Superligaen suverænt - nu med 14 point ned til FC 
København, som dog har spillet en kamp færre. Silkeborg ligger sidst med 15 
point op til overlevelse.
</p><p class=" bl-elem">
For begge hold resterer der otte kampe i sæsonen.
</p>	
</div>

</div></body></html>
