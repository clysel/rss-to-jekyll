---
layout:     post
title: 	    "Har Bayern overhovedet en chance? 100 procent. Der skal så lidt til, før det hele tipper"
post_author:	    
post_date:	    Tue, 12 May 2015 11:28:34 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2665836/har-bayern-overhovedet-en-chance-100-procent-der-skal-saa-lidt-til-foer-det-hele-tipper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Hvis man skal være bagud med 0-3 før en returkamp i Champions League, må det 
trods alt føles rart at være Pep Guardiola. Før aftenens kamp mod FC 
Barcelona kan spanieren glæde sig over, at han står i spidsen for et af de 
senere års mest berygtede hjemmehold i Europa. 
</p><p>
Hver tredje af Bayern Münchens seneste 27 kampe på Allianz Arena er endt med 
en sejr af en størrelse, der som minimum vil udløse forlænget spilletid i 
aftens semifinale. Alene i denne sæson har sydtyskerne været skræmmende med 
fem sejre af fem mulige på eget græs og med en målscore på 19-1. Seneste gik 
det ud over FC Porto, der med en 3-1-sejr i ryggen blev blæst ud af 
Guardiolas mandskab, der vandt 6-1 efter 5-0 ved pausen. 
</p><p>
»Det er jo imponerende. Og vi er mange, der godt kan lide at granske den slags 
statistik. Men den tager bare ikke forbehold for styrkeforholdet mellem 
klubberne her og nu«, siger den danske landstræner, Morten Olsen, med 
henvisning til at sydtyskerne især mangler de offensive kvaliteter hos David 
Alaba, Arjen Robben og Franck Ribery, der alle er skadet. 
</p><p><b class="ext-link">FOR EN UGE SIDEN</b><a class="embeddedlink" href="http://politiken.dk/sport/fodbold/ECE2658289/lionel-messis-magi-naaede-nye-hoejder-i-sejr-over-bayern-mnchen/">Messis magi nåede nye højder i 
sejr over Bayern München</a></p><div class="art-fakta article-box">
<h4 class="">
Grusomme Bayern </h4>
<h5>
Fakta </h5>
<div class="fakta-body" data-buildingblock="embedded_factboxlink">
<p><b>De seneste 5</b> sæsoner har Bayern München spillet 27 hjemmekampe i 
Champions League.
</p><p><b>Det har givet 22 sejre</b>, 1 uafgjort og 4 nederlag. Målscoreren er 80-24. 
</p><p><b>I 9 af de 27 kampe</b> har Bayern München vundet med et resultat, der vil 
give minimum forlænget spilletid mod FC Barcelona. Det svarer til 33 procent 
af kampene.
</p><p><b>Barcelona har kun tabt én </b>af 28 udekampe i samme periode med et 
resultat, der vil sende dem ud af årets Champions League. Det var for to år 
siden på Allianz Arena i München, hvor Bayern vandt 4-0!
</p><p class=" bl-elem"><b>Det er fjerde gang</b>, at de to klubber mødes i München i Champions League. 
Bayern har vundet de to, én er endt uafgjort. Målscoren er 6-1.
</p>
</div>
</div><p>
»Guardiola skal jo afgøre, om han vil spille en moderat offensiv eller tage 
store risici fra starten af kampen. Men uanset hvordan han griber det an, 
kan Bayern ikke gå til kampen uden at tage nogle chancer, og der kan altså 
blive straffe mod Barcelona. Det var jo præcis det, man så i den første kamp 
på Camp Nou, hvor Bayern forsøgte at score et udebanemål. Måske havde det 
været mere fornuftigt at nøjes med et knebent nederlag. Især målet til 3-0 
gjorde ondt. Nu skal der noget helt specielt til«, siger Morten Olsen. </p><p>
Derfor mener han, at nøglen til et Bayern-mirakel i virkeligheden ligger de 
tyske mestres evne til at tøjle Barça-trioen Lionel Messi, Neymar og Luis 
Suarez. Her får Manuel Neuer en central rolle i Bayerns mål. 
</p><p>
»Barcelona er jo et hold, det er utrolig svært at spille 0-0 mod. Deres tre 
mand i front er på hver sin måde i verdensklasse. Og tilmed i rigtig god 
form. Scorer Barcelona, skal Bayern scorer fem gange. Og det gør Bayern 
næppe. Derfor skal Neuer stå sit allerbedste«, siger landstræneren. 
</p><h3>
»Der skal så lidt til, før det hele tipper«
</h3><p>
Det er blot fire år siden, at Bayern München gav Barcelona en lussing på 4-0 
på Allianz Arena – altså en sejr af den størrelse, der vil sende dem til 
Champions League-finalen i Berlin 6. juni. Men forudsætningerne for det 
opgør er helt anderledes, mener Morten Olsen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/molsen_935592k.jpg" alt="" border="0"/><span class="caption"><span class="f-img-caption">UDFORDRET. 
</span>Bayern München skal stække Messi, Neymar og Suarez, hvis de skal have en chance med Barcelona, mener Morten Olsen. - Arkivfoto: Jens Dresling</span></span></p><p>
»Dengang var det et mættet Barcelona-hold, vi så. Denne gang tror jeg, at vi 
kommer til at se et Barcelona-hold, der er klar. I weekendens kamp kunne man 
godt se, at deres spillernes fokus lå på kampen i München« siger han med 
henvisning til katalanernes 2-0-sejr lørdag aften over Real Soicedad. 
</p><p><i class=" bl-elem">Men har Bayern overhovedet så en chance for at spille sig i finalen?</i></p><p class=" bl-elem">
»100 procent. Der skal så lidt til, før det hele tipper. Også mentalt. Kommer 
Bayern hurtigt foran 1-0, er de jo kun et mål fra at være tæt på. Bliver det 
2-0, kan alt jo ske«, siger Morten Olsen. 
</p>	
</div>

</div></body></html>
