---
layout:     post
title: 	    "Nanofossiler med dna kan lagre data i en million år"
post_author:	    Jesper Stein Sandal
post_date:	    Fri, 13 Feb 2015 14:06:00 +0000
post_site:	    www.version2.dk 
post_link:	    http://www.version2.dk/artikel/nanofossiler-med-dna-kan-lagre-data-i-en-million-aar-77213?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Dine efterkommere skal måske have fat i en dna-sekventeringsmaskine, hvis de om en million år vil læse, hvad du skrev på din Facebook-væg i 2015. En gruppe forskere ved det tekniske universitet ETH i Zürich har nemlig demonstreret, at dna potentielt kan bruges til at gemme data i meget længere tid, end det moderne menneske har skabt data gennem sprog.</p>

<p>Metoden er inspireret af, hvordan fossiler kan rumme dna, som ligger beskyttet i forstenede knogler, <a href="http://www.nanowerk.com/nanotechnology-news/newsid=39026.php">skriver Nanowerk.com</a>.</p>

<p>Dna-molekylerne vil normalt blive nedbrudt, men den proces går ekstremt langsomt, når dna-molekylerne er indkapslet i silicium. Derfor har forskerne placeret dna-strenge i små siliciumperler med en diameter på cirka 150 nanometer.</p>

<p>For at modvirke den nedbrydning, som alligevel vil foregå, kompenserede forskerne ved at bruge en fejlrettende algoritme i stil med den, der bliver brugt til at kommunikere med rumsonder over enorme afstande.</p>

<p>Når de data, der lagres som dna, skal læses, kan det gøres med en dna-sekventeringsmaskine, og det er også en kilde til fejl, hvor algoritmen kan kompensere.</p>

<p>Forskerne har testet de kunstige fossiler ved at udsætte dem for temperaturer på mellem 60 og 70 grader celsius i en måned for at simulere en nedbrydning, der normalt ville svare til flere hundrede år.</p>
  </section></div></body></html>
