---
layout:     post
title: 	    "Fra 1,50 til 39 kroner: Prisen på to-go-kaffe mangedobles fra grums til papkrus"
post_author:	    
post_date:	    Sat, 18 Apr 2015 16:57:20 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2631114/fra-150-til-39-kroner-prisen-paa-to-go-kaffe-mangedobles-fra-grums-til-papkrus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Malene Hvidtfeldt er netop stået af bussen. Hun er egentlig på vej på arbejde, 
men én gang eller to om ugen lægger hun vejen forbi en af Københavns 
kaffebarer for at købe en kop kaffe med på vejen. 
</p><p>
»Det smager jo godt. Og så er det svært at lave den ordentligt selv«, siger 
Malene Hvidtfeldt. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/ECE1589007/to-go-kaffe-er-en-dyr-og-lunken-fornoejelse/">To go-kaffe er en dyr og lunken 
fornøjelse</a></p><p>
Ligesom tusindvis af danskere daglig gør, overlader hun kaffebrygningen til en 
af landets kaffebarer. Denne morgen var det Starbucks, hvor Malene 
Hvidtfeldt købte en stor caffelatte med vaniljesirup til 50 kroner. 
</p><p>
Selv om Starbucks ligger i den dyre ende, er det generelt dyrt at være med på 
to go-bølgen herhjemme. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/lol_kaffecase_928823w.jpg" alt="" border="0"/><span class="caption"><span class="f-img-caption">50 
</span>kr. Så meget betaler Malene Hvidtfeldt et par gange om ugen, når hun overlader brygningen af morgenkaffen til baristaer fra Starbucks eller Baresso. FOTO: Jens Dresling</span></span>
Politiken har besøgt fem af landets største kæder, der tilbyder kaffe to go. 
Og med en enkelt undtagelse skal man alle steder betale mere end 30 kroner 
for en lille caffelatte. Hos Starbucks koster den 39 kroner og hos Baresso 
og Emmerys 36 kroner, mens du skal slippe 34 kroner i Lagkagehuset i 
København. 
</p><p>
Hos Starbucks forklarer kvaliteten på kaffen den høje pris, siger Marianne 
Bedsted, franchisedirektør i Dansk Supermarked, som har licens til at drive 
den amerikanske kaffekæde i Danmark. 
</p><p>
»Starbucks er kendt verden over for at levere kaffeoplevelser af allerhøjeste 
kvalitet. Det skyldes, både at kvaliteten af råvarerne er i top, og at 
kaffen brygges af veluddannede baristaer og serveres i indbydende 
omgivelser. Selv om kvalitet koster, er literprisen på kaffe på de cafeer, 
som Dansk Supermarked driver, stort set den samme som i de landsdækkende 
kæder, som vi normalt sammenligner os med«, siger Marianne Bedsted. 
</p><h3>
Serveret med et smil 
</h3><p>
Også hos Baresso, der har 40 kaffebarer fordelt rundt i landet, tilbyder de 
kunderne kaffe af høj kvalitet, fortæller Anders Wall, der er kommerciel 
direktør i Baresso: 
</p><p>
»Hos os får du en lækker håndbrygget kop kaffe, som er serveret med et smil«. 
</p><p>
Og netop det smil koster også. Service og lokaleomkostninger er nemlig også en 
væsentlig del af prisen, forklarer Anders Wall. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE1858635/kaffetrang-koffeinen-er-det-sidste-legale-rusmiddel/">Kaffetrang: Koffeinen er det 
sidste legale rusmiddel</a></p><p>
»Vores kaffebarer ligger, hvor det er let for vores gæster at finde os, når de 
for eksempel er på vej ud af toget eller shopper i midtbyen. Men det er til 
gengæld også nogle af landets dyreste huslejer. Samtidig bruger vi mange 
ressourcer på at træne vores kolleger til at give en god gæsteoplevelse. De 
omkostninger skal vi have dækket ind, når vi sælger en kop kaffe til 
gæsten«, siger han. 
</p><h3>
»Kaffe er alt for dyrt«
</h3><p>
Riccos kaffebar er den eneste af de fem kaffebarer, Politiken har besøgt, hvor 
kaffen koster under 30 kroner. Her betaler kunderne op til 27 kroner for en 
lille caffelatte. Og ifølge ejer Ricco Sørensen er det ikke kvaliteten på 
kaffen, der er forklaringen på, at prisen er væsentlig lavere. 
</p><p>
»Det er en bevidst strategi, jeg har, fordi jeg aldrig selv ville give så 
meget for en kop kaffe, som man skal på nogle af de andre kaffebarer i 
København. Jeg føler mig faktisk personligt fornærmet over, at man nogle 
steder tager så meget for det«, siger Ricco Sørensen, der har 15 kaffebarer 
i København. 
</p><p>
Han forklarer, at han holder omkostningerne nede ved at placere sine 
kaffebarer centralt, men dog ikke på byens dyreste adresser. Og så er prisen 
differentieret efter husleje i de enkelte kaffebarer, hvilket betyder, at en 
lille latte koster 27 kroner de steder, hvor huslejen er dyrest, mens den er 
billigere andre steder. Også kædens mange loyale kunder er med til at holde 
prisen nede, forklarer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2514010/konservativ-ubekymret-eller-kvalitetsbevidst-hvilken-type-forbruger-er-du/">Konservativ, ubekymret eller 
kvalitetsbevidst: Hvilken type forbruger er du?</a></p><p>
»Vores kunder kommer ikke et par gange om ugen, men en til to gange om dagen. 
Det hænger selvfølgelig sammen med, at de har råd til at komme her oftere. 
Så vi sælger måske det flere antal kopper, end de andre gør«, siger Ricco 
Sørensen. 
</p><p>
Hvis man medregner afskrivninger på maskiner, papkrus, kaffe og mælk, har 
Ricco Sørensen beregnet produktionsprisen på en kop kaffe til at være 7,75 
kroner i sine kaffebarer. Heraf koster selve kaffebønnerne 1,50 kroner og 
mælken cirka 3,50 kroner. Han mener derfor også, at de høje priser i mange 
kaffebarer er et udtryk for grådighed. 
</p><p>
»Der er lidt ’Kejserens nye klæder’ over det nogle steder, hvor det handler 
om, hvor dyrt de kan sætte prisen og få folk til at komme alligevel«, siger 
Ricco Sørensen. 
</p><p>
Hos Baresso mener de, at den kritik må stå for Ricco Sørensens egen regning. 
</p><p>
»Vi prissætter vores kaffe ud fra de faktiske omkostninger, vi har. Og der 
vurderer vi, at de priser vi har, er de rigtige til at afspejle det. Der 
ligger to forskellige forretningsmodeller til grund for Riccos og Baresso. 
Og han har ikke indsigt i vores forretning, ligesom jeg heller ikke har 
indsigt i hans«, siger Anders Wall. 
</p><p>
Marianne Bedsted, franchisedirektør i Dansk Supermarked, ønsker ikke at svare 
direkte på kritikken, men henviser til, at en lille latte hos Starbucks er 
dyrere end konkurrenternes, fordi der er to espressoshots i, og at kopperne 
hos dem er lidt større. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2352045/forbrugere-er-blevet-troloese-dovne-naerige-og-snobbede/">Forbrugere er blevet troløse, 
dovne, nærige og snobbede</a></p><p>
En lille caffelatte på Starbucks indeholder 36 cl og på Baresso og Riccos 
Kaffebar 30 cl. 
</p><p>
Hverken Starbucks eller Baresso ønsker at oplyse deres produktionspriser af 
konkurrencemæssige hensyn. 
</p><h3>
Navnet koster 
</h3><p>
Det er ikke ualmindeligt, at råvarer udgør en lille procentdel af den samlede 
salgspris, forklarer Henning Otte Hansen, der er seniorrådgiver ved Institut 
for Fødevare- og Ressourceøkonomi ved Københavns Universitet. 
</p><p>
»I forarbejdede fødevarer som is og brød udgør råvarerne typisk mellem 5 og 15 
procent af salgsprisen. Når salgsprisen er så høj, er det, fordi forbrugerne 
betaler for service, markedsføring og så brandet«, forklarer han. 
</p><p>
Henning Otte Hansen kender ikke de nøjagtige råvarepriser hos de enkelte 
kaffebarer, men med udgangspunkt i hvad mælk og kaffe generelt koster, 
vurderer han, at det i høj grad er navnet og oplevelsen, forbrugerne betaler 
for, når de køber en to go-kaffe. 
</p><p>
»Jo højere mærkevareværdien er, jo højere er prisen. Og det er typisk den, 
forbrugerne køber, når de køber en kop kaffe i en af de her kæder. Det er 
tankevækkende, at koppen med mere må være næsten lige så dyr som selve 
kafferåvaren«, siger Henning Otte Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2421377/3-apps-faa-tjek-paa-kaffen/">3 apps: Få tjek på kaffen</a></p><p>
Men hvorfor betaler vi gerne så meget for en to go-kaffe, når vi kan brygge 
den hjemme til en brøkdel af prisen? 
</p><p>
»Folk køber ikke bare en kop kaffe, men en oplevelse«, forklarer Henning Otte 
Hansen. 
</p><p>
Mogens Bjerre, der er ekspert i forbrugeradfærd og lektor ved Copenhagen 
Business School, mener heller ikke, at det handler om kaffen i kruset. Det 
handler i stedet om emballagen. 
</p><p>
»Folk bruger kruset til at iscenesætte sig selv som en, der har råd til at 
betale 40 kroner for en kaffe, eller til at iscenesætte sig selv med 
kaffebarens brand«, siger Mogens Bjerre. 
</p><h3>
Kaffe er en hverdagsluksus 
</h3><p>
At kaffe er identitetsskabende er Mai Thomsen enig i. Hun er ekspert i 
forbrugertrends og detailhandelstendenser ved Retail Institute Scandinavia. 
Men hun mener også, at det hænger sammen med, at kaffe i dag er en 
forkælelse i en travl hverdag på linje med luksuschokolade eller 
friskpresset juice. 
</p><p>
»Der er en generel orientering mod, at forbrugerne gerne vil betale lidt mere 
og så få højere kvalitet. Og god kaffe er blevet en lille luksus, vi giver 
os selv i hverdagen. Selv om to go-kaffen er dyrere, end når vi laver den 
hjemme, er prisen stadig overkommelig«, siger Mai Thomsen. 
</p><p>
For Malene Hvidtfeldt er to go-kaffen også en hverdagsluksus. 
</p><p>
»Det er ren forkælelse. En gang imellem har man bare behov for det«, siger 
hun. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00928/coffee-to-go-tjek-J_928838a.jpg" alt="" border="0"/></span></p>	
</div>

</div></body></html>
