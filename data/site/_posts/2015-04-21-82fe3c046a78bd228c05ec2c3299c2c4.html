---
layout:     post
title: 	    "Elever klager over klamme skoletoiletter "
post_author:	    
post_date:	    Tue, 21 Apr 2015 21:40:13 +0200
post_site:	    politiken.dk 
post_link:	    http://politiken.dk/indland/ECE2636301/elever-klager-over-klamme-skoletoiletter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Afføring på væggene, brugt toiletpapir på gulvet, dårlig udluftning og kummer, 
der ikke er skyllet ud. 
</p><p>
Det er et syn, som flere folkeskoleelever møder, når de skal bruge skolens 
toiletter. Endda så ofte, at kun tre procent af de ældste elever kan svare 
ja til, at deres skoles toiletter er rene, viser en ny trivselsundersøgelse, 
som er blevet offentliggjort af Undervisningsministeriet i dag. 
</p><p><b class="ext-link">TRIVSELSMÅLING</b><a class="embeddedlink" href="http://politiken.dk/indland/uddannelse/ECE2636107/elever-i-folkeskolen-plages-af-uro-og-stoej-i-klasserne/">Elever i folkeskolen plages 
af uro og støj i klasserne</a></p><p>
Ifølge undersøgelsen, der er den første nationale trivselsmåling og omfatter 
knap 500.000 skoleelever, mener 48 procent af eleverne i indskolingen og 60 
procent af de ældre elever ikke, at deres skoles toiletter er rene. 
Tidligere undersøgelser har ligefrem vist, at ulækre toiletter betyder, at 
hvert femte barn helt undgår at gå på toilettet i skoletiden. 
</p><div class="art-fakta article-box">
<h4 class="">
Undersøgelsen </h4>
<h5>
Er toiletterne på din skolen rene? </h5>
<div class="fakta-body" data-buildingblock="embedded_factboxlink">
<p><b>0-3. klasse: </b></p><p/><p><b>4-9. klasse: </b></p><ul><li class=" bl-elem">Hverken enig eller uenig: 24%</li></ul><p class=" bl-elem">
Læs mere om trivselsmålingen <a class=" bl-elem" href="http://www.emu.dk/modul/trivsel-og-klasseledelse" target="_blank">her 
</a></p>
</div>
</div><p>
Og fyldte blærer betyder ikke kun urolige børn i timerne, det kan også have 
alvorlige sundhedskonsekvenser, fortæller Konstantinos Kamperis, der er 
overlæge på Skejby Sygehus og forsker i børns vandladnings- og 
afføringsproblemer. </p><p>
»Hvis man som barn ikke besøger toilettet jævnligt, kan det føre til 
forstoppelse og nedsat blærefunktion. Og så har det stor betydning for 
inkonsistens«, siger han og peger på, at børnene også kan opleve 
mavesmerter, koncentrationsbesvær og hovedpine. 
</p><p>
Han tilføjer, at børn er meget afhængige af, at der er gode toiletforhold, og 
derfor forstår han ikke, at det ikke bliver prioriteret. 
</p><p>
»Vi har et betydeligt antal børn, der er indlagt på grund af det her. Og vi 
har på fornemmelsen, at hvis der var bedre toiletforhold på skolerne, kunne 
man undgå mange sygehusbesøg«. 
</p><h3>
75 elever om ét toilet 
</h3><div class="art-quote article-box">
<p class="quote"/>
<blockquote>
<p class="quote-txt">
Vi har et betydeligt antal børn, der er indlagt på grund af det her. Og vi har 
på fornemmelsen, at hvis der var bedre toiletforhold på skolerne, kunne man 
undgå mange sygehusbesøg
</p>
<p class="sender">
Konstantinos Kamperis, overlæge på Skejby Sygehus og forsker i børns 
vandladnings- og afføringsproblemer. 
</p>
</blockquote>
</div><p>
På Statens Institut for Folkesundhed har man på Center for 
Interventionsforskning undersøgt, hvorfor det står så galt til på de danske 
skoletoiletter. </p><p>
Først og fremmest handler det om, at der ikke bliver gjort rent ofte nok, men 
faciliteterne er også nogle steder så gamle og slidte, at det gør det svært 
at gøre ordentligt rent, siger Anette Johansen, der har været projektleder 
på forskningsprojektet. 
</p><p>
»Når der er sprækker i toiletsæder eller i gulvet, så er det svært at gøre 
rent og svært at få lugten væk. Men det handler også om, at eleverne ikke 
tager et ansvar. De lægger papir på gulvet og glemmer at trække ud«, 
forklarer hun og opfordrer til, at man taler med eleverne om deres brug af 
skoletoiletterne og også udvikler toiletregler. 
</p><p><b class="ext-link">REPORTAGE</b><a class="embeddedlink" href="http://politiken.dk/indland/uddannelse/ECE2423589/elever-i-krig-mod-klamme-toiletter/">Elever i krig mod klamme toiletter</a></p><p>
Men det er ikke nok kun at lave toiletregler, mener Lars Münter, der er 
sekretariatsleder i Rådet for Bedre Hygiejne. Han mener også, at de større 
skoleenheder i dag bærer en del af skylden for, at toiletforholdene er 
blevet værre med årene: 
</p><p>
»Vi anbefaler, at der højst er 12 børn, der deles om et toilet. 15 i de større 
klasser. Men nogle steder er det det dobbelte, og jeg har endda hørt om 
steder, hvor der er helt op til 75 børn, der deles om et toilet« siger han 
og tilføjer: 
</p><p>
»Problematiken er ikke ny, men det er stadig et overset problem. For det er 
hele tiden et problem - det er bare ikke det største problem«. 
</p><h3>
Skolelederforening: Ulækre toiletter er et vilkår i folkeskolen 
</h3><p>
Klamme toiletter er dog ikke et fænomen, der kan udryddes i folkeskolen, mener 
formanden for Skolelederforeningen, Claus Hjortdal. 
</p><p>
»Det bliver ikke sidste gang, vi får den kritik. Vi vil alle sammen gerne 
sidde på et ordentligt toilet. Men et sted, hvor så mange bruger et toilet, 
så kan man ikke rengøre sig ud af det. Det er et vilkår«, siger han. 
</p><p><b class="ext-link">LÆS MERE OM EMNET</b><a class="embeddedlink" href="http://politiken.dk/indland/politik/ECE515855/loekke-om-skoletoiletter-det-ser-ikke-paent-ud/">Løkke om skoletoiletter: 
Det ser ikke pænt ud </a></p><p>
Han sammenligner toiletforholdene med offentlige toiletter og minder om det 
faktum, at det her er børn, der bruger dem: 
</p><p>
»Der skal ikke så meget til, før det ikke ser så lækkert ud, når det er børn 
der bruger dem. Men at renovere toiletterne og få mere rengøring er en 
kommunal opgave og ikke en skoleopgave. Det er en bekostelig affære«, siger 
han og slutter: 
</p><p class=" bl-elem">
»Vi når aldrig op i fuld tilfredshed. Det kan ikke lade sig gøre«. 
</p>	
</div>

</div></body></html>
