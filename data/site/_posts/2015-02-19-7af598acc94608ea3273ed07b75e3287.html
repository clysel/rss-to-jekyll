---
layout:     post
title: 	    "Contador og Co. i fuld kontrol inden barsk kongeetape"
post_author:	    
post_date:	    Thu, 19 Feb 2015 17:59:32 +0100
post_site:	    politiken.dk 
post_link:	    http://politiken.dk/sport/cykling/ECE2554790/contador-og-co-i-fuld-kontrol-inden-barsk-kongeetape/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige fra sæsonstarten i Tour Down Under, hvor han vandt en enkelt etape, har 
spanieren Juan José Lobato (Movistar) dokumenteret, at han har udviklet sig 
til en af de skrappeste professionelle landevejssprintere.
</p><p>
Og efter i søndags i Clasica Almeria kun at være blevet overtrumfet af briten 
Mark Cavendish (Etixx-Quick Step) sikrede den 26-årige Lobato sig i dag en 
suveræn sejr på den 191,7 km lange 2. etape i Ruta del Sol fra Utrrera til 
Lucena.
</p><p><b class="ext-link">FORMSTÆRK.</b><a class="embeddedlink" href="http://politiken.dk/sport/cykling/ECE2553145/contador-slaar-froome-og-erobrer-foerertroejen-i-saesondebut/">Contador slår Froome og erobrer 
førertrøjen i sæsondebut</a></p><p>
Spanieren åbnede spurten tidligt på den let stigende opløbsstrækning, og han 
kunne give sig god tid til jubel, inden han passerede stregen et par længder 
foran tyskeren John Degenkolb (Giant-Alpecin) og sloveneren Grega Bole (CCC).
</p><h3>
Kanonføring kostede Michael Valgren tidstab
</h3><p>
68 ryttere nåede samlet til mål i første gruppe, og her havde Tinkoff-Saxos 
sin spanske superstjerne, indehaveren af førertrøjen Alberto Contador, 
dennes landsmand Jesus Hernandez samt den italienske veteran Ivan Basso med.
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2554184/tourens-bjergkonge-og-fuglsang-er-koert-i-stilling-til-klatreslag/">Tourens bjergkonge og 
Fuglsang er kørt i stilling til klatreslag</a></p><p>
Derimod satte den danske mester Michael Valgren 5.10 minutter til, efter at 
han i bestræbelserne på at forsvare Contadors førsteplads havde taget en 
gevaldig føring over cirka tre km frem mod etapens eneste bjergspurt knap 10 
km fra mål.
</p><p>
I det overordnede klassement skete der den ændring, at den unge luxembourger 
Bob Jungels (Trek), som lå lige med Contador, sakkede agterud, da han 
noteredes for et minus på 46 sekunder.
</p><h3>
Chris Froome er kun otte sekunder bagud
</h3><p>
Top-10 ser herefter således ud: 1. Contador, 2. Benat Intxausti (Movistar) 1 
sek., 3. Chris Froome (Sky) 8, 4. Sylvain Chavanel (IAM) same tid, 5. Peter 
Kennaugh (Sky) 12, 6. Basso 17, 7. Edward Theuns (Topsport Vlaanderen) 18, 
8. Degenkolb 20, 9. Kanstantin Siutsou (Sky) 21, 10. Mikel Nieve (Sky) 28.
</p><p>
De øvrige Tinkoff-Saxo-rytteres samlede placeringer: 58. Hernandez 4.38 
minutter, 75. Valgren 5.30, 106. Matteo Tosatto 9.14, 117. Sergio Paulinho 
11.25, 129. Jevgenij Petrov 13.10.
</p><p>
Nu venter så sæsonens første store slag i bjergene på morgendagens 157,6 km 
lange kongeetape fra Motril til Alto de Hazzellanas.
</p><h3>
Contador kender bjerget
</h3><p>
Strabadserne kulminerer på den knap 17 km lange stigning op mod målet i 1.689 
meters højde – en ganske usædvanligt krævende styrkeprøve på dette tidspunkt 
af sæsonen.
</p><p>
»Jeg kender dette bjerg, og jeg ved, at der bliver tale om en uhyre hård 
opgave, men jeg føler også, jeg er parat til den«, lyder det optimistisk fra 
Contador.
</p><p>
»Jeg har ingen fornemmelse af, hvordan mine konkurrenter står, men jeg kan jo 
kun gøre mit bedste. Så må vi se, hvor langt det rækker«.
</p><h3>
Fem ryttere i langt udbrud
</h3><p>
En kvintet bestående af schweizeren Pirmin Lang (IAM), hollænderen Sjoerd Van 
Ginneken (Roompot), polakken Adrian Honkisz (CCC), sydafrikaneren Nick 
Dougall (MTN-Qhubeka) og russeren Aleksandr Komin (RusVelo) kastede sig ud i 
et tidligt udbrud på dagens etape, uden at det på nogen måde skabte 
bekymring hos Tinkoff-Saxo).
</p><p>
Det russiske mandskab tog med portugiseren Sergio Paulinho som den store 
arbejdshest hovedparten af slæbet, da forfølgelsen for alvor blev sat ind.
</p><p>
Movistar og Giant-Alpecin bidrog med hver en enkelt mand og fik altså siden 
belønning i form af sejr og andeenplads, og det levnede ikke de fem i front 
mange chancer.
</p><p>
Komin var den første til at strække gevær, og da der manglede 20 km blev også 
de fire andre hentet.
</p><h3>
Fränk Schleck må holde pause
</h3><p>
I øvrigt har flere ryttere allerede måttet sige løbet farvel efter to meget 
voldsomme styrt i går.
</p><p class=" bl-elem">
Allerede onsdag stod det klart, at luxembourgeren Fränk Schleck (Trek) ikke 
var i stand til at fortsætte. En undersøgelse på hospitalet har godtgjort, 
at han har fået en slem muskelskade i det ene lår, og indtil videre er det 
umuligt at forudsige, hvor han kan genoptage aktiviteterne.
</p>	
</div>
</div></body></html>
