---
layout:     post
title: 	    "Endnu en astronaut fik vand i hjelmen under rumvandring"
post_author:	    Adam Fribo
post_date:	    Thu, 26 Feb 2015 07:01:00 +0000
post_site:	    ing.dk 
post_link:	    http://ing.dk/artikel/endnu-en-astronaut-fik-vand-i-hjelmen-under-rumvandring-174379
---
<html><body><div><section class="body"><p>Den amerikanske astronaut Terry Virts kunne tirsdag konstatere vand inde i sin hjelm.</p>
			<p>Han havde netop afsluttet en syv timer lang rumvandring, hvor han sammen med sin kollega havde foretaget reparationer og opgraderinger af Den Internationale Rumstation, da han opdagede vandet. Og han kunne med det samme konstatere, at det ikke stammede fra beholderen med drikkevand.</p>
			<p>»Det er ikke drikkevand. Det har en kemisk smag, så det er vand fra et teknisk system,« sagde Terry Virts ifølge Space.com over radioen.</p>
			
			<p>Nasa ved endnu ikke, præcis hvor vandet stammer fra, men man tager sagen alvorligt, da en læk kan udløse langt værre situationer, end det var tilfældet for Terry Virts.</p>
			<p>Virts var aldrig i fare, og lækken blev først opdaget efter en vellykket rumvandring.</p>
			<p>Men i 2013 lækkede der vand ind i hjelmen på en italiensk astronaut, og hans rumvandring måtte afbrydes akut, da vandet på et tidspunkt skal have dækket både hans næse og mund.</p>
			<p>I videoen nedenfor kan du se den italienske astronaut Luca Parmitano forklare om sin oplevelse med vand i hjelmen fra 2013.</p>
			<p><section class="video plugin"/></p>
			
			<p/></section></div></body></html>
