---
layout:     post
title: 	    "Maratonløbere fylder Boston i dag - i morgen handler det om dødsstraf til bombemand"
post_author:	    
post_date:	    Mon, 20 Apr 2015 13:59:25 +0200
post_site:	    politiken.dk 
post_link:	    http://politiken.dk/udland/ECE2635001/maratonloebere-fylder-boston-mens-bombemand-risikerer-doedsstrafi-dag-loeber-de-i-boston---i-morgen-diskuterer-de-doedsstraf-til-bombemandmaratonloebere-fylder-boston-i-dag---i-morgen-handler-det-om-doedsstraf-til-bombemand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det årlige maratonløb i Bostons gader bliver aldrig igen bare endnu et løb. Da 
to hjemmelavede bomber i 2013 eksploderede kort inden målstregen - og tog 
livet af tre og sårede 264 andre - blev løbet rammen om det mest synlige 
terrorangreb mod amerikanere på egen jord efter 2001. 
</p><p>
For 119. gang vil maratonløbere senere i dag stå klar til at løbe den 42,195 
kilometer lange rute gennem den amerikanske storby. Et stort antal betjente 
er udstationeret til at sikre løbsområdet, de titusindvis af løbere og 
hundredtusindvis af tilskuere, som ventes at tage del i begivenheden. 
</p><p>
Dagens løb finder sted, netop som der er nogle dages pause i retssagen mod den 
tjetjenskfødte amerikaner Dsjokhar Tsarnajev. En jury har kendt Tsarnajev 
skyldig i alle 30 forhold, som han er anklaget for - herunder drab på de 
tre, der mistede livet under bombeattentatet i 2013. Tilbage står fortsat 
strafudmålingen. 17 af de 30 forhold i anklageskriftet er omfattet af 
bestemmelser, der kan udløse dødsstraf. Denne del af retssagen begynder i 
morgen, og anklageren ventes at argumentere for, at Dsjokhar Tsarnajev skal 
dømmes til døden. 
</p><p><b class="ext-link">DOM</b><a class="embeddedlink" href="http://politiken.dk/udland/ECE2620537/tsarnajev-er-kendt-skyldig-i-bombeangreb-ved-boston-maraton/">Tsarnajev er kendt skyldig i bombeangreb ved 
Boston Maraton</a></p><p>
Politiet har forud for dagens maratonløb henstillet til, at tilskuere ikke 
medbringer store rygsække, poser eller kølertasker. Gør man det alligevel, 
må man forvente, at de vil blive undersøgt af myndighederne. 
</p><div class="art-quote article-box">
<p class="quote"/>
<blockquote>
<p class="quote-txt">
Sidste år var et år, hvor vi erindrede det, der skete. Men løbet er en 
atletisk begivenhed i verdensklasse, og sådan føles det også igen nu
</p>
<p class="sender">
Janet Krasa Chambers, deltager i Boston Maraton siden 2013. 
</p>
</blockquote>
</div><p/><p>
»Vi har betydelige ressourcer og mandskab derude for at beskytte området«, 
erklærer byens borgmester, Martin Walsh. 
</p><h3>
Blå-gul kirke ved målstregen 
</h3><p>
I går fyldte flere end 1.200 mennesker kirken Old South Church, der ligger på 
hjørnet af Boylston og Dartmouth Street - få skridt fra løbets mållinje. 
Mange af de fremmødte søgte kirken for at blive velsignet forud for dagens 
løb - en årlig tradition, som kirken begyndte for omkring 10 år siden. 
</p><p>
I 2013 var kirken iklædt løbets blå-gule bannere for at vise opbakningen til 
løbet. I dagene efter bombeangrebet lod kirken bannerne hænge, mens området 
blev lukket ned for efterforskning. I dag hænger de iturevne bannere i 
kirken foyer som en påmindelse om angrebet og byens styrke, forklarer præst 
John Edgerton fra Old South Church til Boston Globe. 
</p><p>
»Vi forsøger at komme tilbage til at fejre og omfavne værdien af maraton. 
Denne by vil ikke tillade at blive defineret af fortiden, tværtimod står vi 
nu endnu hårdere på vores værdier«, siger han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Boston_Marathon_929544y.jpg" alt="" border="0"/><span class="caption"><span class="f-img-caption">maraton. 
</span>Bombehunde afsøger ruten for Boston Maraton, der løbes senere i dag. Foto: AP</span></span></p><p>
Janet Krasa Chambers er en af de titusindvis af løbere, der stiller op i 
Boston Maraton i år. Første gang, hun stillede op, var netop i 2013, og hun 
var godt halvvejs på vej mod mållinjen, hvor hendes forældre ventede hende, 
da den første bombe gik af. 
</p><p>
»Det var den bedste og den værste dag i mit liv. Alle drømmer om at løbe i 
Boston. En følelse af overvældende opstemthed fyldte mig, men når man tænker 
på det, der skete, er det jo forfærdeligt«, siger hun til Boston Globe. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2576770/rekonstruktion-102-timers-menneskejagt-fulgte-i-koelvandet-paa-terrorangreb-i-boston/">102 timers menneskejagt fulgte i 
kølvandet på terrorangreb i Boston </a></p><p>
I år bliver hendes tredje løb i Boston - og hendes forældre står endnu engang 
klar ved mållinjen. 
</p><p>
»Sidste år var et år, hvor vi erindrede det, der skete. Men løbet er en 
sportslig begivenhed i verdensklasse, og sådan føles det også igen nu«, 
siger hun til avisen. 
</p><p>
De 12 nævninge og seks suppleanter fra retssagen mod Dsjokhar Tsarnajev vil 
ikke være at finde på tilskuerpladserne i dag. Sagens dommer, George O'Toole 
har beordret, at de holder sig væk, skriver Reuters. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2633996/skal-denne-unge-mand-doe/">Skal denne unge mand dø?</a></p>	
</div>

</div></body></html>
