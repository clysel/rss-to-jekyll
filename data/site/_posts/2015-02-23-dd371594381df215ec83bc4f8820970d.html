---
layout:     post
title: 	    "HSBC-chef har selv gemt penge i Schweiz"
post_author:	    
post_date:	    Mon, 23 Feb 2015 16:37:40 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2559064/hsbc-chef-har-selv-gemt-penge-i-schweiz/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
POLITIKEN UNDERSØGER</h4>
<h5>
Swissleaks</h5>
<div class="fakta-body" data-buildingblock="embedded_factboxlink">
<p><b>Oplysninger om</b> mere end 100.000 kunders bankkonti i HSBC i Genève slap 
ud af banken i 2008. Kunderne havde været beskyttet af den schweiziske 
bankhemmelighed, men deres data endte hos skattemyndighederne i Frankrig.
</p><p class=" bl-elem"><b>Via det franske dagblad</b> Le Monde og International Consortium of 
Investigative Journalists har Politiken og 56 andre medier verden over fået 
den lækkede HSBC-liste, og medierne har samarbejdet om at afdække 
materialet. Kunderne fra 203 lande havde et indestående på 666 mia. kr., og 
der er talrige eksempler på skatteunddragelse.
</p>
</div>
</div><p>
Topchefen i verdens næststørste bank, HSBC, har de seneste uger haft travlt 
med at undskylde, at banken i en årrække har faciliteret skatteunddragelse 
for kunder over hele verden. Men nu bliver administrerende direktør, Stuart 
Gulliver, selv trukket ind i skandalen med sin private formue. 
</p><p>
Stuart Gulliver, der har arbejdet for HSBC siden 1980, har således haft en 
hemmelig konto i HSBC's Private Bank i Schweiz. Det afslørede den britiske 
avis <a target="_blank" href="http://www.theguardian.com/business/2015/feb/22/swiss-account-secret-of-hsbc-chief-stuart-gulliver-revealed">The 
Guardian</a> få timer før, at banken offentliggjorde sit årsregnskab i 
morges. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2558882/hsbc-tal-presset-af-sagerom-skattesnyd-og-hvidvask/">HSBC-tal presset af sager om 
skattesnyd og hvidvask</a></p><p>
En lækage fra den schweiziske HSBC-afdeling, som Politiken også har adgang 
til, viser, at Stuart Gulliver i 2001 oprettede en konto i HSBC Schweiz, som 
i 2006/2007 rummede næsten 7,7 millioner dollar - omkring 50 millioner 
kroner. 
</p><p><b>Bonusser til schweizisk konto via selskab i Panama</b></p><p>
Kontoen er oprettet via det anonyme selskab Worcester Equities Inc., der er 
indregistreret i Panama, og som Stuart Gulliver står beskrevet som retmæssig 
ejer af. Derudover havde han en en anden konto i navnet 'Worcester 
Foundation', som blev lukket før 2007. 
</p><p>
Topchefens bonusser fra HSBC blev frem til 2003 betalt til ham via 
selskabskonstruktionen i Panama. 
</p><p>
Storbanken har sit hovedkvarter i Storbritannien, hvor topchefen også arbejder 
fra, men af juridiske og skattetekniske årsager har Stuart Gulliver bopæl i 
Hong Kong. 
</p><p>
Stuart Gullivers advokater siger til The Guardian, at han har ført sine 
bonusser over i den schweiziske gren af HSBC frem til 2003, hvor han 
flyttede fra Hong Kong til London. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558388/professor-schweizisk-bank-kan-straffes-i-danmark/">Professor: Schweizisk bank kan 
straffes i Danmark</a></p><p>
Advokaterne oplyser, at han har betalt skat i Hong Kong af indtægterne, og om 
begrundelsen for at føre pengene til Schweiz forklarer de, at »han ønskede, 
at de beskattede bonusindtægter skulle holdes hemmelige for hans daværende 
kolleger i Hong Kong, hvilket ikke kunne være sket, hvis han havde haft dem 
i en HSBC-konto i Hong Kong«. 
</p><p><b>Konti blev frivilligt deklareret</b></p><p>
Topchefens advokater svarer ikke på The Guardians opfølgende spørgsmål om, 
hvorfor Gulliver bruger et Panama-selskab som mellemled, eftersom Schweiz 
allerede tilbød bankhemmelighed. 
</p><p>
Men HSBC-chefens juridiske rådgivere tilføjer, at Gullivers schweiziske konti 
»i flere år« er blevet frivilligt deklareret til de britiske 
skattemyndigheder. Advokaterne afviser dog at oplyse datoen for, hvornår 
kontiene først blev oplyst til skattemyndighederne. 
</p><p><b>HSBC siger undskyld igen</b></p><p>
Stuart Gulliver satte sin personlige underskrift på en annonce forrige søndag 
i tre britiske aviser, hvori HSBC tilbød sine kunder, aktionærer og kolleger 
»en dybfølt undskyldning« for, at banken ikke havde de samme etiske og 
juridiske standarder for otte år siden som i dag. 
</p><p>
Undskyldningen kom efter, at Politiken og 56 andre medier verden over har fået 
adgang til en lækket database med over 100.000 kunders indestående på 666 
milliarder kroner frem til 2007. De detaljerede oplysninger om kunderne 
afslører, at banken aktivt har medvirket til skatteunddragelse og mulig 
hvidvask af penge for kunder i hele verden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558680/dansk-taeppehandler-fik-hjaelp-til-at-skjule-sin-millionformue-paa-tropeoe/">Dansk tæppehandler fik hjælp 
til at skjule sin millionformue på tropeø</a></p><p>
I dagens årsregnskab udtrykker bankens bestyrelsesformand, Douglas Flint, sin 
»dybe beklagelse og undskyldning«. 
</p><p>
»Vi kan ikke ændre på fortiden«, skriver Douglas Flint, men lover at indføre 
langt skrappere kontroller i banken »for at sikre, at vi aldrig kommer til 
bevidst at gøre forretninger med kunder, som ønsker at unddrage sig skat, 
eller vil udnytte det finansielle system til økonomisk kriminalitet«. 
</p><p><b>Direktørens bonus: 77 millioner</b></p><p>
Årsregnskabet for 2014, hvori HSBC's overskud daler med 17 procent i forhold 
til året før, nævner ikke Stuart Gullivers privatøkonomiske rolle i relation 
til HSBC i Schweiz. Men det fremgår, at han i sidste regnskabsår modtog 77 
millioner kroner i løn og bonusser. 
</p><p>
I et interview med journalister om det skuffende årsregnskab tager Douglas 
Flint sin direktør Stuart Gulliver i forsvar: 
</p><p>
»Absolut ingenting af, hvad Stuart har gjort, er andet end fuldstændig 
gennemsigtigt, lovligt og passende«, siger Douglas Flint, ifølge Reuters. 
</p><p>
På onsdag skal HSBC's formand, Douglas Flint forsøge at forklare bankens 
aktuelle og historiske ageren over for det britiske parlament, der har 
indkaldt ham til en høring. 
</p><p>
Mindst syv lande har indtil videre varslet efterforskninger eller tiltalt 
banken for medvirken til skatteunddragelse eller hvidvask. 
</p><p class="art-ext article-box">

</p><p class=" bl-elem">
Stuart Gulliver blev forfremmet til administrerende direktør for HSBC i januar 
2011. </p>	
</div>
</div></body></html>
