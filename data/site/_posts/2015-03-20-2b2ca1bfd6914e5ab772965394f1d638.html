---
layout:     post
title: 	    "Fødselaren Nordbrandt er født, da Den Franske Skole blev bombet"
post_author:	    
post_date:	    Fri, 20 Mar 2015 15:54:26 +0100
post_site:	    politiken.dk 
post_link:	    http://politiken.dk/kultur/boger/ECE2596149/foedselaren-nordbrandt-er-foedt-da-den-franske-skole-blev-bombet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Ja, altså der er jo ikke noget at <i>fejre</i>«, kommer det tørt 
fra det aldrende fødselsdagsbarn. 
</p><p>
»Jeg skal ikke fejres. Jeg graver mig ned i et mørkt hul. Det sagde jeg flere 
gange«, fortæller Henrik Nordbrandt, der fylder 70 år lørdag. Men Gyldendal 
insisterede. 
</p><p>
»Så eftersom jeg alligevel ikke kan løbe fra det, kan jeg lige så godt give 
den hele armen«, smilesukker Henrik Nordbrandt, mens et optimistisk sollys 
fra himlen over den glitrende Sortedam Sø vælder ind i lejligheden på 
Østerbrogade. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1067115/nordbrandt-er-baade-gnaven-og-gavmild/">Nordbrandt er både gnaven og 
gavmild</a></p><p>
Hvad enten han hopper eller spræller, vil digterens fødselsdag blive fejret. 
Hans forlag forærer ham hans samlede værk udgivet digitalt. Året inden hans 
50-års digterjubilæum. Så er der ikke noget at fejre, er der i hvert fald 
noget at se tilbage på. 
</p><h3>
Med kufferter i armene 
</h3><p>
Det med at give den hele armen er en historie for sig. For nogen tid siden 
opdagede Henrik Nordbrandt, at hans arme var blevet gevaldigt tynde. 
</p><p>
Før rejste han i tide og utide, og hver gang slæbte han to 30-kilos kufferter 
med. Det var meningen, han skulle begynde et nyt liv et nyt sted under 
varmere himmelstrøg. 
</p><p>
Men han boede aldrig mere end tre år noget sted. Så måtte armene hanke op i 
kufferterne igen. Men siden han blev far til den nu 8-årige Anna Helena, er 
Nordbrandt blevet fastboende i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1744475/der-er-knald-paa-nordbrandts-nye-sortkantede-digte/">Der er knald på Nordbrandts 
nye sortkantede digte</a></p><p>
»Jeg har altid sagt, at det var mine kufferter, der holdt mig i live. Det var 
ikke engang en spøg«, siger digteren. 
</p><p>
Nu har et par håndvægte givet ham overarmene tilbage. Så han har kræfter til 
at holde et halvt århundrede som digter op i lyset til nærmere beskuelse. 
</p><h3>
»Jeg hører stadigvæk græshopper!«
</h3><p>
»Jeg tror ikke, der er særlig stor forskel på måden, jeg skriver på før og nu. 
Men man skriver på baggrund af de samlede oplevelser, så materialet bliver 
stadig større, og det bliver sværere at destillere det«, siger han. 
</p><p>
»Man bliver køligere og mildere med årene, og så er der kommet mere humor. Jo 
ældre man bliver, jo vanskeligere bliver det at tage verden helt alvorligt. 
Der bliver lavet så meget dumt, at man er nødt til at grine. Ellers bliver 
man ikke 70, men begår selvmord før«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE40319/socialdemokrater-og-andre-dyr/">Socialdemokrater og andre dyr</a></p><p><i class=" bl-elem">Du har altid rejst meget og udnyttet duftene fra det i dine digte. Kan du 
fastholde den samme sanselighed som hjemmefødning?</i></p><p>
»Jeg synes på en måde, man sanser stærkere. For man ser igennem alt det, man 
har set og oplevet før. Dufte påvirker mig meget, og jeg er meget følsom 
over for lyde. Jeg hører stadigvæk græshopper! Til gengæld ser jeg ikke så 
godt«, indrømmer Nordbrandt, der lige inden interviewet har været en tur på 
hospitalet og fået et stik i øjet. Noget gammelmandsnoget. 
</p><h3>
Landet med tre gange november 
</h3><p>
»Da jeg var yngre, syntes jeg, Danmark var sådan et lorteland. Men det var, 
fordi jeg ikke havde set så meget. Da jeg havde set lidt mere, kunne jeg jo 
godt se, at der var værre problemer andre steder. Men <i>klimaet</i>, 
det er forfærdeligt!«, udbryder Nordbrandt og anslår et fast tema ikke uden 
betydning for en statusopgørelse. 
</p><div class="art-quote article-box">
<p class="quote"/>
<blockquote>
<p class="quote-txt">
Man bliver køligere og mildere med årene
</p>
<p class="sender">
Henrik Nordbrandt 
</p>
</blockquote>
</div><p>
»Hvis det er gråvejr, bliver jeg i dårligt humør. Hvis det er solskin, har jeg 
det fint. Det er virkelig banalt. Næsten alle mine digte er skrevet i 
solskin. Ellers duer mit hoved ikke. Så laver jeg andre ting«, siger han, og 
i samme øjeblik ringer en af ’de andre ting’, og alting bliver til solskin i 
Henrik Nordbrandts krøllede ansigt. Det er datteren Anna Helena, der 
ringer.</p><p>
Helt ovre på den anden side af bordet kan man høre en meget bestemt lille 
damestemme meddele, at hun har to veninder med hjem, og at de skal have 
pomfritter. Det er kun på skrømt formuleret som et spørgsmål om at få lov. 
Nordbrandt stritter lidt imod. Mindst lige så meget på skrømt. »Jeg tænker 
lige over det ... det passer ikke så godt ... hvem er det ... Asta og 
Rigmor?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1127662/nordbrandt-har-begaaet-en-bittersoed-krimimandelgave/">Nordbrandt har begået en 
bittersød krimimandelgave</a></p><p>
Det er måske ikke helt belejligt i dag. Og man skal jo spise sundt. Men at tre 
unge damer kommer til middag i aften, er der ingen tvivl om. Så sætter han 
foden ned. Det bliver ikke pomfritter alene. Der bliver også pizza! Og 
dermed basta. 
</p><p>
»Hvis jeg havde været yngre, havde jeg nok syntes, det var til besvær, og at 
jeg ikke fik lavet, hvad jeg skulle«, siger han med henvisning til sin sene 
rolle som familiefar. 
</p><p>
»Men nu er jeg ligeglad. Min kone er i Texas i øjeblikket, men til daglig er 
det også mig, der står for det huslige. Jeg er jo i hjemmet alligevel, og 
man går og tænker meget godt, når man bruger hænderne«. 
</p><h3>
Eksistentiel væmmelse i luftrummet 
</h3><p>
Noget af det, Henrik Nordbrandt har haft i hovedet, mens hænderne var huslige, 
er en ny digtcyklus, der foregår om bord på et fly. 
</p><p>
Digtene letter, mellemlander i yndlingsaversionen USA, opholder sig hos 
iguanerne i Costa Rica og flyver hjem igen. Undervejs er der angst, bæven og 
eksistentiel væmmelse i luftrummet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/signatur/ECE1442842/hvorfor-skal-det-gaa-ud-over-november/">Hvorfor skal det gå ud over 
november?</a></p><p>
»Jeg hader at rejse. Jeg kan vældig godt lide at være forskellige steder, men 
rejsen er forfærdelig. Især med fly. Jeg har rejst en hel del for at bevise 
over for mig selv, at jeg godt kunne lide det, men med årene har jeg måttet 
indrømme, at det faktisk ikke er tilfældet«, siger digteren, der ellers mere 
end nogen anden fra sin generation har inkarneret den rejsende. 
</p><p>
»Flyrejsen med dens klaustrofobi er et af digtkredsens motiver. Det andet er 
de tre måneder, vi tilbragte i Costa Rica, og det tredje er det 
fødselstraume, jeg har opdaget, jeg har«, siger Nordbrandt, der var 
halvandet år om at komme sig helt over flyrejsen til og fra Costa Rica. 
</p><h3>
Granatchok fra dag 1 
</h3><p>
Henrik Nordbrandt blev født på Frederiksberg, samme dag som engelske fly ved 
en fejl bombede Den Franske Skole lige i nærheden. Det husker han 
selvfølgelig ikke. Men han kan huske ting, fra han var ganske få måneder 
gammel, og har altid haft på fornemmelsen, der lå noget forfærdeligt tilbage 
fra den allerførste tid. 
</p><p>
»Jeg blev født med granatchok. Det har jeg altid sagt som en spøg. Men en 
psykiater og en psykoanalytiker, som begge var eksperter i posttraumatisk 
stresssyndrom, var ikke i tvivl om, at det var dét, jeg led af«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE459092/skriver-foerst-naar-lokummet-braender/">Skriver først, når lokummet 
brænder </a></p><p>
Så, jo, på en måde er Henrik Nordbrandt født med granatchok. Så måske ikke så 
mærkeligt, hvis man føler sig som en fremmed i verden. Et af de nye digte 
slutter således: »ud af lufthavnen / og ind i den virkelighed / der aldrig 
havde været og aldrig skulle blive / min«. 
</p><p>
»Jeg har altid følt, at jeg ikke hørte til i virkeligheden. Virkelig at være 
en fremmed er min grundoplevelse af virkeligheden. At jeg så har lært at 
indrette mig, så jeg kan bilde mig selv ind, at jeg faktisk hører udmærket 
til«. 
</p><h3>
Væk fra Danmark 
</h3><p>
Som digter har Henrik Nordbrandt aldrig hørt til i nogen kreds eller noget 
miljø, men trukket sit eget mediterrane spor i dansk lyrik. 
</p><div class="art-quote article-box">
<p class="quote"/>
<blockquote>
<p class="quote-txt">
Næsten alle mine digte er skrevet i solskin
</p>
<p class="sender">
Henrik Nordbrandt 
</p>
</blockquote>
</div><p>
»Jeg har hele tiden prøvet at finde et sted, hvor jeg kunne holde ud at være. 
Det var det vigtigste. Det var selve de fysiske omgivelser, der var så 
vigtige for mig. En gang hævdede en psykiater, at det bare handlede om at 
være sammen med de rigtige mennesker. Så var det ligegyldigt, hvor man var. 
Men det var jeg jo meget uenig i«, konstaterer Nordbrandt, der i mange år 
havde et fundamentalt fysisk-psykisk problem. Han kunne simpelthen ikke 
holde ud at være i Danmark.</p><p>
»Jeg var utilfreds med at høre til her. Jeg har villet finde noget 
andet, og det har været vigtigere for mig end alle andre ambitioner. At 
finde et landskab, et sted, hvor jeg kunne høre til«, siger Nordbrandt, der 
i lange perioder har boet og skrevet i bl.a. Tyrkiet og Grækenland. 
</p><h3>
Skriver på overskud og glæde 
</h3><p><i class=" bl-elem">Er det simpelthen temaet, der løber igennem dine digte?</i></p><p>
»Ja, det tror jeg. Første gang jeg var i Grækenland, fik jeg det meget 
dårligt. Jeg måtte tage hjem efter en uge. Jeg skulle have været der i to 
uger, men jeg kunne ikke holde tanken ud, at jeg kun skulle være der en uge 
mere. Så ville jeg hellere afbryde det. Der var så pragtfuldt. Det var 
første gang, jeg var et sted, hvor alt var en nydelse. Luften og lyset! Og 
så skulle man tilbage til det her hul ...«. 
</p><p>
Og der startede det så. Livet med de to 30 kg tunge kufferter, som i mange år 
gav Henrik Nordbrandt stærke arme og så mange digte om at være en fremmed i 
en krydret verden. 
</p><p>
»Jeg skal skrive ud fra en følelse af overskud eller glæde. Ellers kan jeg 
ikke. Så jeg har fundet de steder, hvor jeg kunne være glad«, fortæller den 
70-årige, der nu altså bor på Østerbro, hvor lyset langtfra altid vælter ind 
fra søsiden. Til gengæld kan det komme mange steder fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1067113/henrik-nordbrandt-jeg-har-vaeret-alt-for-sur/">Henrik Nordbrandt: »Jeg har 
været alt for sur«</a></p><p>
Hans iPhone brummer igen. 
</p><p>
»Vi er på vej nu«, lyder den faste lille stemme i røret og vil tydeligvis ikke 
høre på indvendinger. 
</p><p class=" bl-elem">
»Ja, hun har jo en far, som ikke er særlig autoritær«, klukler Nordbrandt og 
fortæller en anekdote om dengang, far og datter var ude i en båd, og motoren 
satte ud. Henrik måtte have fat i årerne og tog fat på at ro dem sikkert i 
land. Efter et stykke tid kom den lakoniske kommentar: »Far, skal vi ikke 
tilkalde nogle voksne?«. 
</p>	
</div>
</div></body></html>
