---
layout:     post
title: 	    "Mercedes: Rummelig og strømsulten sværvægter"
post_author:	    
post_date:	    Sun, 05 Apr 2015 17:41:36 +0200
post_site:	    politiken.dk 
post_link:	    http://politiken.dk/forbrugogliv/biler/bilanmeldelse/ECE2614109/mercedes-rummelig-og-stroemsulten-svaervaegter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mercedes B 250 electric drive</h4>
<p class="fakta-body" data-buildingblock="embedded_factboxlink">
<b>Pris:</b> 319.990 kr.<b><br/>
Max. effekt: </b>132 kW/ 179 hk<b><br/>
Maksimal rækkevidde (iflg. producent):</b> 200 km<b><br/>
Tophastighed:</b> 160 km/t<b><br/>
0-100 km/t:</b> 7,9 sek<b><br/>
Opladningstid ved lynlader:</b> 3,5 timer<b><br/>
Ladetid ved 22 kW ladestander: </b>3,5 timer<b><br/>
Ladetid i almindelig stikkontakt:</b> 9 timer<b><br/>
Bagagerum:</b> 501 liter
</p>
</div><p>
Mercedes B 250 e (electric drive) er rummelig og rar at være i. Læg dertil 
godt udsyn og overblik, lækre materialer og en lydig og lydsvag opførsel på 
vejene. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/biler/ECE2603668/aarets-brugtbil-er-en-mercedes/">Årets brugtbil er en Mercedes</a></p><p>
’Tørstig’ og tung er så nogle af minusserne. Batteriet bliver hurtigt drænet 
for energi. Under kørsel med mange temposkift og accelerationer kan det være 
lidt af en gyser at følge med i bilens glubende appetit på strøm på den 
yderst detaljerede informationsskærm foran rattet. 
</p><p>
Mens BMW har skabt et par biler, som er 100 procent elektriske lige fra 
undfangelsen, er Mercedes B 250 E en el-udgave af en bil designet til 
brændstofmotorer. Dog er el-varianten opbygget med ekstra plads til 
batteriet, der ligger under bagsædet, som derfor ikke kan rykkes frem og 
tilbage som i brændstofvarianterne. 
</p><p>
Forsæderne er så afgjort de mest komfortable, og bagagerummet ligner en mindre 
balsal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2595531/ny-elbil-kommer-selv-naar-man-kalder/">Ny elbil kommer selv, når man 
kalder</a></p><p>
Bilens batteri er udviklet af forretningspartneren Tesla. Desværre er der ikke 
tale om det batteri, der giver Teslas Model S en rækkevidde på op til 500 
kilometer. 
</p><p>
Ifølge Mercedes kan B 250 E nå 200 kilometer på en fuld opladning og 30 
kilometer ekstra, hvis man bruger den ekstra batterikapacitet, Range Plus, 
som er ekstraudstyr til 7.000 kroner. 
</p><p>
Så dygtige var vi langtfra i denne test – her rakte 1 kWh kun til cirka 3 
kilometers kørsel i snit, hvilket svarer til i underkanten af 100 km med et 
fuldt opladet batteri. Og så sparede vi endda på varmen, som er noget af en 
strømsluger. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/lol_mercedes_detalj_925650y.jpg" alt="" border="0"/><span class="caption"><span class="f-img-caption">strømpile. 
</span>På skiver og skærme kan man følge bilens strømforbrug minutiøst, hvilket kan være en uhyggelig oplevelse. FOTO: Miriam Dalsgaard</span></span>
En række programmer, der bl.a. gør det muligt at genindvinde bremsekraft, kan 
dog hjælpe med at tøjle strømforbruget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2594625/test-tur-i-tesla-langtur-paa-stroem-kraever-taalmodighed/">Test-tur i Tesla: Langtur på 
strøm kræver tålmodighed</a></p><p>
Mercedes B 250 E er til bilister, der har mulighed for at lade bilen op i 
længere tid. Lynopladere har ingen hurtig effekt på batteriet i denne bil, 
så det kræver 3,5 timer ved en ladestander eller 9 timer i en almindelig 
stikkontakt at få fyldt batteriet. 
</p><p>
Vi afprøvede det sidste, hvilket kostede en ny sikring – B electric drive vil 
gerne have strømmen for sig selv og ikke dele med andre elektriske 
apparater! 
</p><p class=" bl-elem">
Plusserne og minusserne taler for sig selv – dette er elbilen til dem, som har 
brug for plads om bord, men ikke til dem, som gerne vil køre langt og komme 
hurtigt videre med ny strøm på batterierne. 
</p>	
</div>

</div></body></html>
