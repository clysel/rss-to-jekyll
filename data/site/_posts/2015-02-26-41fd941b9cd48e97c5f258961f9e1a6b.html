---
layout:     post
title: 	    "Blodsprøjtende agent-film er en kærlighedserklæring til det lirede "
post_author:	    
post_date:	    Thu, 26 Feb 2015 23:00:11 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2564435/blodsproejtende-agent-film-er-en-kaerlighedserklaering-til-det-lirede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
KINGSMAN: THE SECRET SERVICE
</p></div>
</div><p>
'Kingsman: The Secret Service’, instrueret af Matthew Vaugh, der står bag den 
fjollede superheltehyldest ’Kick-Ass’ (2010) og ’X-Men’, er en totalt 
begejstrende kærlighedserklæring til filmkunstens mest lirede underholdning. 
</p><p>
Den er for alle, der synes, at filmagenter, især James Bond, er motherfucking 
seje i skræddersyede jakkesæt med underfundige våbengadgets, thi med gode 
manerer, britisk kløgt og gamle penge skal superskurke knægtes. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2295900/stjerner-paa-stribe-brillerer-i-den-hidtil-bedste-x-men-film/">Stjerner på stribe brillerer i 
den hidtil bedste 'X-Men'-film</a></p><p>
Den er for dem, der elsker britiske Guy Ritchie og hans Sherlock-film for 
deres lirede actionæstetik, der mest bare er der, fordi det ser fedt ud. 
</p><p>
’Kingsman’ er for dem, der kunne lide at se de unge i mordtræningslejr i 
’Hunger Games’, og for dem, der elsker absurde skurkeroller, som kun 
tegneserier og Tarantino laver dem. 
</p><h3>
Overdrevets fjol 
</h3><p>
Samuel L. Jackson spiller en læspende multimilliardær, der elsker 
McDonald’s-burgere og verdensherredømmet og får kvalme af blod. 
</p><div class="art-quote article-box">
<p class="quote"/>
<blockquote>
<p class="quote-txt">
'Kingsman' er også for dem, der elsker zombiefilms sans for kitsch og 
overdrevets fjol i voldsscener
</p>
</blockquote>
</div><p>
Sofia Boutella spiller hans stilfulde hjælper, der har kunstige ben a la de 
kulfiberproteser, OL-løber Oscar Pistorius bruger, men som her er skarpe som 
samuraisværd: Ét spark – og du er delt i to.</p><p>
’Kingsman’ er også for dem, der elsker zombiefilms sans for kitsch og 
overdrevets fjol i voldsscener, hvor blodet sprøjter som fra rødpulserende 
sprinklere. 
</p><h3>
Ligesom i 'My Fair Lady'? 
</h3><p>
Plottet er et elegant miskmask af alt det. Arbejderknægten Gary ’Eggsy’ Price 
er en rodløs småkriminel med høj IQ og lavt selvværd, talent for biltyveri 
og gymnastiske flugtmanøvrer. Hans far døde i en tophemmelig 
efterretningstjeneste, da Eggsy var knægt, og agenten Harry (en 
rekordnydelig Colin Firth) vil have Eggsy på sin side. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2493381/superhelte-starut-gaar-til-vaflerne-i-et-konsekvent-barnligt-univers/">Superhelte-starut går til 
vaflerne i et konsekvent barnligt univers</a></p><p>
Når Harry skal forklare Eggsy sit projekt, leder han efter en filmreference. 
Det er jo sådan, folk ofte (gen)forstår verden – og det er sådan, filmen 
konstant forstår sig selv: 
</p><p>
»Har du set ’Bossen og bumsen’«, spørger Harry. »Nej«, svarer Eggsy. 
»’Nikita’?«. »Nej«, svarer Eggsy. »’Pretty Woman?’«. »Nej«. Harry giver op. 
»Hvis du er villig, kan du transformere dig«, forklarer han. »Nåh, ligesom i 
’My Fair Lady’?«, svarer Eggsy. 
</p><h3>
Et modigt rod 
</h3><p>
’The Kingsman’ har således en konstant og elskeligt anarkistisk fniser over 
sig selv: 
</p><p>
»Nu kommer jeg til at fortælle dig hele min plan, og så finder jeg på en eller 
anden absurd omstændelig måde at slå dig ihjel på, og så finder du en lige 
så omstændelig måde at slippe væk på«, læsper skurk Valentine på et 
tidspunkt. 
</p><p>
»Well, det her er ikke den slags film«, siger han så. 
</p><p>
Og det har han både ret i og ikke ret i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2137631/handlekraftige-boern-indtager-de-voksnes-filmroller/">Handlekraftige børn 
indtager de voksnes filmroller</a></p><p>
’Kingsman’ er en film, der punkterer sine inspirationskilders konventioner, 
men som også inkorporerer dem mere effektivt, end en spoof ville gøre. 
</p><p class=" bl-elem">
Den er lidt lang til sidst, må jeg hellere indrømme. Men det er nemt at 
glemme, når nu man sådan har elsket hele det modige rod af alt det andet. 
</p>	
</div>
</div></body></html>
