---
layout:     post
title: 	    "På 10 år er priserne for at tale i mobil faldet med 68 pct."
post_author:	    
post_date:	    Fri, 20 Mar 2015 22:37:27 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2597787/paa-10-aar-er-priserne-for-at-tale-i-mobil-faldet-med-68-pct/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens danske forbrugere kan boltre sig på mobiltelefonen med sms-beskeder, 
samtaler og besøg på Facebook for priser på ned til 69 kroner om måneden, er 
teleselskaberne ved at finde nye måder at tjene penge på. 
</p><p>
Prisen for at ringe er nemlig faldet med hele 68 procent i faste priser på 10 
år, viser nye tal fra Erhvervsstyrelsen, og det udfordrer forretningen. 
</p><p>
»Selskaberne river sig i håret for at finde en måde at tjene penge på. De kan 
ikke tjene på telefoni«, siger teleekspert Torben Rune. 
</p><h3>
Pakke-løsninger 
</h3><p>
I januar 2005 kostede det 206 kroner at tale i mobilen 5 timer om måneden – i 
dag er prisen 79 kroner ifølge de nyeste tal. Til sammenligning er prisen på 
fastnettelefoni faldet med i alt 8 procent. 
</p><p>
Og i de samme 10 år er det blevet lettere at være mobilkunde, påpeger Jane 
Patzy Ørum, der som telegrafinspektør i Erhvervsstyrelsen har fulgt med i 
mobilpriserne, siden de bærbare telefoner blev hvermandseje. Hun siger: 
</p><p>
»Ikke alene er priserne faldet, abonnementerne er også blevet samlet i pakker, 
så du har én pris at forholde dig til, i stedet for at regne med alle mulige 
forskellige takster, som vi gjorde i starten«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/940px_forbrug/ECE2264243/grafik-saa-meget-kan-du-spare-naar-du-koeber-telefon/">Grafik: Så meget kan du spare, 
når du køber telefon</a></p><p>
Politikens pristjek af mobilabonnementer viser dog stadig store prisforskelle, 
fra cirka 1.000 kroner årligt til de dyreste, der koster det tredobbelte. 
</p><p>
Samme pristjek afslører, at telegiganten TDC på bare et halvt år har ladet 
abonnementer falde med mellem 1.200 og 1.800 kroner. Måske for at bremse 
kundeflugten, efter at 113.000 mobilkunder sidste år droppede teleselskabet. 
</p><h3>
Nu inklusive bøger, musik og tv 
</h3><p>
De faldende priser er i høj grad forbrugernes egen fortjeneste, fordi de 
ifølge kontorchef Niels Enemærke fra Konkurrence- og Forbrugerstyrelsen er 
de flittigste i Europa til at skifte abonnement. 
</p><p>
»Lave priser er et tegn på, at konkurrencen fungerer. Og forbrugere, der går 
efter den bedste og billigste løsning, er med til at skabe konkurrence«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2473129/forbrugerraad-telefusion-goer-mobilregningen-dyrere/">Forbrugerråd: Telefusion gør 
mobilregningen dyrere</a></p><p>
Priskrigen får teleselskaberne til at gøre sig interessante for kunderne på 
nye fronter, påpeger Jakob Willer, direktør i brancheforeningen 
Teleindustrien: 
</p><p>
»Hvis indtjeningen bliver reduceret hele tiden, vil der være færre penge til 
at udrulle ny infrastruktur. Derfor må selskaberne begynde at konkurrere på 
at levere indhold i stedet for kun på lavere priser«. 
</p><h3>
Svært at sammenligne tilbud 
</h3><p>
TDC er blandt de selskaber, der samler stadig flere forskellige tjenester i et 
abonnement. Både i de kendte TDC-pakker og hos datterselskabet Telmore, der 
sælger pakker inklusive digitalt abonnement på aviser, magasiner, bøger, tv 
og musik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2472834/tdc-konkurrenter-vi-har-vaeret-for-smaa-i-danmark/">TDC-konkurrenter: Vi har været 
for små i Danmark</a></p><p>
»Vores svar på den intense konkurrence er at fokusere på hele hjemmet, så 
kunderne har både mobil, bredbånd og tv i en pakke. Det giver større værdi 
for kunderne og skaber loyale kunder. Så må andre slås om de kunder, der 
hele tiden shopper rundt efter laveste pris«, siger direktøren i TDC Privat, 
Frederik Sjørslev Søgaard. 
</p><p>
Andre selskaber tilbyder oven i telefoni f.eks. en office-pakke, billige data 
til udlandsrejser og tv-streamingtjenester. På sigt kan pakker også komme 
til at indeholde sundhedstjek eller betalings-apps. 
</p><p class=" bl-elem">
»Det kommer vi til at se mere af. Kundernes udfordring bliver, at pakkerne er 
svære at sammenligne«, siger teleekspert Torben Rune. 
</p>	
</div>
</div></body></html>
