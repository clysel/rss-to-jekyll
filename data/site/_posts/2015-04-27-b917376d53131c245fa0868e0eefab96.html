---
layout:     post
title: 	    "Skotsk revolution får Storbritannien til at knage"
post_author:	    
post_date:	    Mon, 27 Apr 2015 22:04:14 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2644280/skotsk-revolution-faar-storbritannien-til-at-knage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
Fortsætter David Cameron som britisk leder, eller bliver Ed Miliband ny 
premierminister? Det afgør briterne ved valget 7. maj. 
</p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er det britiske valgs hovedpersoner</a> </p>
</div>
</div>
<p>
Malingbomberne får et sidste tjek inden demonstrationen ved atomubådsbasen i 
Faslane. 
</p><p>
Skotske protester mod at lægge jord til Storbritanniens atomvåben har fået ny 
luft i takt med, at det skotske nationalistparti SNP ser ud til at få 
afgørende magt efter det britiske valg 7. maj. 
</p><p>
Med en mandatfremgang i målingerne fra fem til hele 56 kan det meget vel blive 
SNP, der bestemmer, om Storbritanniens næste premierminister skal komme fra 
Labour eller de konservative, der ligger side om side i målingerne. 
</p><p>
Og for et halvt år siden var premierminister David Cameron én stor 
kærlighedserklæring til Storbritanniens skotter: 
</p><p>
»Vi har brug for jer i unionen. Vi skal blive sammen«, lød det blandt andet 
fra den konservative leder, da han i september forsøgte at få Skotland til 
at forkaste ideen om uafhængighed. 
</p><h3>
Nationalisme i det røde felt 
</h3><p>
Men nu er kærligheden udslukt og det tunge skyts kørt ud imod, hvad Cameron 
kalder »en sikkerhedsrisiko«: et muligt samarbejde mellem Labour og det 
skotske nationalistparti. 
</p><p>
SNP har opfordret Labour til en alliance, der skal holde de konservative fra 
magten. Prisen kan blive et krav om at fjerne atomvåben fra Skotland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2609641/ekspert-kalder-britisk-valg-helt-uforudsigeligt/">Ekspert kalder britisk valg 
helt uforudsigeligt</a></p><p>
Det er en fremtid, der har fået den engelske nationalisme op i det røde felt. 
</p><p>
Tidligere premierminister John Major har udtalt, at »det vil være farligt for 
Skotland, fatalt for England«, hvis SNP får magt, mens Londons borgmester 
Boris Johnson har skruet endnu kraftigere op for retorikken med ordene: 
</p><p>
»Som at interviewe en juveltyv til jobbet til at passe på kronjuvelerne«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/skotland_A_931214y.jpg" alt="" border="0"/><span class="caption"><span class="f-img-caption">Kampklar. 
</span>To demonstranter gør malingbomber klar til demonstrationved en atombase nord for Glasgow, der fået en rolle i valget. Foto: Janus Engel.</span></span></p><h3>
Kan skabe splittelse 
</h3><p>
Partileder i SNP Nicola Sturgeon har understreget, at partiets dagsorden er at 
forsøge at trække Labour til venstre »til gavn for hele Storbritannien«. 
</p><p>
Det er en udtalelse, der appellerer til vælgere, selv uden for Skotland 
</p><p>
Men hos det EU-skeptiske Ukip har partileder Nigel Farage iscenesat sig selv 
som »den eneste partileder, der kan beskytte England mod Skotland«. Og det 
er de Ukip-vælgere, som David Cameron nu forsøger at lokke. 
</p><p><b class="ext-link">ANALYSE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2607798/analyse-cameron-er-paa-mission-impossible-i-europa/">Cameron er på 'Mission Impossible' i 
Europa</a></p><p>
Risikoen er, at premierministeren, der for få måneder siden ville samle 
Storbritannien, i stedet splitter det. 
</p><p>
Internt i partiet er der uro over angrebet mod det skotske demokrati. 
</p><p class=" bl-elem">
»Det er et farligt spil«, siger tidligere konservativ minister for Skotland 
lord Forsyth: »Det er en kortsigtet og destruktiv strategi, der kan ende med 
at splitte Storbritannien ad«. 
</p>	
</div>

</div></body></html>
