---
layout:     post
title: 	    "Blog: New Kids on the Block-Chain"
post_author:	    Rolf Bjerre
post_date:	    Sun, 03 May 2015 12:34:48 +0000
post_site:	    www.version2.dk 
post_link:	    http://www.version2.dk/blog/new-kids-block-chain-170714?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der bliver talt en del om kryptopenge i disse tider, og selv firmaer som Goldmann Sachs har investeret i denne økonomi. EU virker relativt positivt stemt over for kryptopenge (så vidt jeg kan vurdere), og enkelte lande heriblandt Honduras og andre lande i Afrika har udtrykt lyst til at gøre kryptopenge til deres national møntfod. Så noget er helt sikkert i gang.</p>

<p>Helt konkret mangler jeg dog at se en model, som ikke bare giver frit spil til verdens økonomiske mastodonter. Dette problem bør adresseres. Ikke desto mindre er jeg dog glad for den frihed, der ligger i kryptopenge. Så i den bedste af alle verdener er jeg meget positiv.</p>

<p>Men en ting, som jeg gerne ville have vendt her på min blog, er forudsætningen for kryptopenge. Hvad kan blockchain'en gøre for vores samfund? Som jeg forstår funktionaliteten i blockchain'en, er der tale om et folkekrypterings- og folkevalideringsmodul. Jeg forstår det som en måde at tænke ‘et nyt vi’, som giver mere magt til samfundet. Det helt nyskabende i blockchain'en er, at vi kan lægge vores tillid i et fælles rum, hvor der ikke findes nogen centralt placerede nøgleholdere. Valideringen ligger i samspillet mellem en lang række individuelle  aktører, der ikke hver især kan danne et overblik. Mig bekendt fandtes et sådan værktøj ikke, før Satoshi Nakamoto udgav sine idéer.</p>

<p>Den åbenlyse fordel ved blockchain'en er, at det beskytter individet mod overgreb fra staten. På samme måde som grundloven sikrer befolkning forsamlingsfrihed i den fysiske verden, vil blockchain kunne gøre det samme i den virtuelle: Det er ikke alene det virtuelle forsamlings indhold, som krypteres, det er selve forsamlingens <em>eksistens</em>.</p>

<p>Der er meget mere at sige om blockchain'en, og jeg vil ikke selv påstå at have fuld forståelse for tilgangen hverken matematisk eller fra et programmerings perspektiv, men jeg mener, at en debat om emnet er helt central. Giv dit besyv med:</p>

<p><strong>Ser du et potentiale i blockchain'en?</strong></p>

<p>Kh Rolf Bjerre</p>
  </section>


  </div></body></html>
