---
layout:     post
title: 	    "Videnskabeligt mysterie: Hvorfor er hollændere så høje? "
post_author:	    
post_date:	    Thu, 09 Apr 2015 10:02:28 +0200
post_site:	    politiken.dk 
post_link:	    http://politiken.dk/viden/ECE2620424/videnskabeligt-mysterie-hvorfor-er-hollaendere-saa-hoeje/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hollænderne er det højeste folkefærd i verden. 
</p><p>
Men sådan har det ikke altid været. 
</p><p>
For to århundreder siden var indbyggerne i det nordeuropæiske land kendt for 
at være blandt de laveste. 
</p><p>
Lige indtil den gennemsnitlige hollandske mand pludselig skød i vejret med 20 
centimeter i løbet af 150 år, hvilket er mere end tre gange så meget 
sammenlignet med amerikanerne. 
</p><p>
Bedre kost har længe været forskernes forklaring på, at vestlige lande siden 
1800-tallet har kunnet lægge flere centimeter til på målebåndet. 
</p><p>
Men mere næringsfuld kost, mere kød og flere mælkeprodukter kan ikke alene 
forklare, hvorfor hollænderne fortsatte med at vokse i højden, selv efter 
udviklingen stoppede i de andre lande. 
</p><p>
Svaret skal måske snarere findes i den naturlige selektion, har et britisk 
forskerhold fundet ud af. 
</p><p>
Gennem tiden har høje hollændere simpelthen fået flere børn, end deres lavere 
medborgere, skriver The Guardian, der citerer det naturvidenskabelige magasin<a target="_blank" href="http://rspb.royalsocietypublishing.org/content/282/1806/20150211"> 
Royal Society,</a> hvor studiet er blevet offentliggjort. 
</p><h3>
Ledte efter spor i database 
</h3><p>
Forskerne fra London School of Hygiene and Tropical Medicine, der satte sig 
for at undersøge sagen, gennemsøgte en hollandsk database, der indeholder 
sundhedsdata for mere end 94.500 mennesker, der levede i den nordlige del af 
Holland fra 1935 til 1967. 
</p><p>
Her fandt de, at de, der fik flest børn, var højere end gennemsnittet. For 
eksempel var de mest fertile mænd syv centimeter højere end gennemsnittet og 
fik 0.24 flere børn end gennemsnittet af de mindst fertile mænd, der var 14 
centimeter lavere en gennemsnitshøjden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE339707/europaeerne-overhaler-amerikanerne/">Europæerne overhaler 
amerikanerne</a></p><p>
Høje hollandske kvinder fik i tidsperioden også flere børn sammenlignet med 
andre lande, og det kan i følge forskerholdet netop være en del af 
forklaringen på, hvorfor højdeudviklingen i Holland er gået hurtigere end i 
andre lande. 
</p><p>
»Højde er meget arveligt. Højere forældre har tendens til få højere børn end 
lavere forældre«, siger forskningslederen Gert Stulp ifølgeThe Guardian. 
</p><p>
»Fordi højere individer har fået flere børn i den næste generation, som så har 
været højere så er den gennemsnitlige højde i den generation en smule højere 
end gennemsnittet i den forrige, alt andet lige«, forklarer han videre til 
den britiske avis. 
</p><p><b>Danskere rager også godt op </b></p><p>
I dag måler den gennemsnitlige hollandske mand 184 centimeter, og den 
hollandske kvinde kan bryste sig af 171 centimeter. 
</p><p>
USA var for nogle år siden det land i verden med den højeste gennemsnitshøjde, 
men amerikanerne er dog siden blevet overhalet af de nordeuropæiske lande, 
hvor også Danmark ligger godt i højdestatikkerne, med en tredjeplads på 
verdensplan. 
</p><p>
Ifølge Statens Institut for Folkesundhed var gennemsnitshøjden i 2005 180,6 
centimeter for danske mænd, og danske kvinder mellem 16 og 44 år målte samme 
år 167. 
</p><p>
I Danmark er mændene i løbet af de sidste 150 år vokset med 15 centimeter, 
noget, der udregnes ved at se på udviklingen i den målte højde ved 
forsvarets session, som finder sted, når manden er omkring 18 år. 
</p><p class=" bl-elem">
Derimod finder man typisk de laveste mennesker i de asiatiske lande, hvor 
Indonesion indtager sidstepladsen med en gennemsnitshøjde for manden på 158 
centimeter. 
</p>	
</div>

</div></body></html>
