---
layout:     post
title: 	    "Piloter og kabinepersonale kæmper for at undgå lavpris-kontrakter "
post_author:	    
post_date:	    Thu, 26 Feb 2015 11:40:41 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2563680/piloter-og-kabinepersonale-kaemper-for-at-undgaa-lavpris-kontrakter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kampen om luftrummet over Danmark er i fuld gang. 
</p><p>
I øjeblikket forsøger fagbevægelsen med LO i spidsen at få det irske 
lavprisgigant Ryanair til at tegne overenskomst. Det er aldrig lykkedes for 
nogen, men det forsøger den danske fagbevægelse, når Ryanair opretter en 
base i København og efter planen begynder at flyve ud af Kastrup i 
slutningen af marts. 
</p><p>
»Ryanairs indtog i København har virkelig sat arbejdsvilkårene for personalet 
i luftfarten på dagsorden«, siger Andreas Krog, der er redaktør på 
luftfartsmagasinet Check-in. 
</p><p>
De andre konflikter, som redaktøren henviser til, er lavprisselskabet 
Norwegians forhandlinger om nye overenskomster med piloternes fagforening. 
De har stået på siden november, og på fredag mødes parterne hos den norske 
forligsmand, Riksmekleren, for at nå til enighed. Alternativet er en strejke 
blandt Norwegians 700 norske, danske og svenske piloter fra midnat natten 
mellem lørdag og søndag. Piloternes pension, arbejdstid og fleksibilitet er 
til forhandling. Norwegian har i et brev til de ansatte slået på, at de 
skandinaviske piloter i gennemsnit er i luften 700 timer om året, mens 
Norwegian-piloter på baserne i Spanien, England, USA og Thailand er i luften 
op til 900 timer. 
</p><h3>
Strejke hos SAS
</h3><p>
Men også SAS har deres kamp. I adskillige måneder har SAS og fagforeningen 
CAU, der organiserer SAS’ danske stewardesser og andet kabinepersonale, 
forhandlet om at overflytte 140 stewardesser til det nye produktionsselskab, 
som SAS skaber på baggrund af Cimber A/S. Forhandlingerne sluttede tirsdag, 
da kabinepersonalet nedlagde arbejdet og gik til fagligt møde. CAU vil kort 
fortalt have samme vilkår i Cimber-selskabet som i SAS. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2563253/stewardesser-maa-leje-deres-uniformer-af-ryan-air/">Stewardesser må leje deres 
uniformer af Ryanair</a></p><p>
»Alle tre konflikter handler om, at holde omkostningerne nede. Ryanair vil 
ikke lave kollektive aftaler, men vil holde fast i de individuelle aftaler, 
som de har med deres ansatte. Norwegian vil have mere ud af deres lønkroner, 
og SAS flytter ansatte over til en slags underleverandør med lavere 
omkostninger, og på den måde slippe ud af de gamle overenskomster. Det vil 
jo slet ikke give mening, at flytte personalet over i et nyt selskab med 
samme løn- og arbejdsvilkår«, siger Andreas Krog. 
</p><h3>
Lavprisselskaber ramt
</h3><p>
De traditionelle national flyselskaber som SAS og tyske Lufthansa har gennem 
de seneste år overladt en del af deres korte ruter til underleverandører for 
at få produktionsomkostningerne ned. Det har som en slags skæbnens ironi 
presset de lavprisselskaber, som de seneste 15 år har presset for eksempel 
SAS og Lufthansa ud sparerunde efter sparerunde. Presset på løn- og 
arbejdsvilkår har nu resulteret i strejker. 
</p><p>
»Lufthansa har det seneste år haft ti strejker. De bliver varslet med en dags 
varsel, så de er ekstremt generende for selskabet. Kunderne bliver usikre på 
om, de tør købe billet. Så strejkerne er bestemt ikke uden betydning for 
selskaberne«, siger Andreas Krog. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2563202/saa-billigt-kan-du-komme-af-sted-paa-foraarets-miniferier/">Så billigt kan du komme af 
sted på forårets miniferier</a></p><p>
I dag mødes Ryanair i Arbejdsretten med fagbevægelsen. Kernen i sagen er om 
det irske selskabs københavnerbase, skal betragtes som en irsk eller dansk 
arbejdsplads. Hvis basen bliver betragtet som dansk, så kan der indledes en 
konflikt mod Ryanair for at presse dem til at tegne overenskomst. En 
konflikt betyder, at Ryanairs fly ikke vil kunne få bagage om bord, tanket 
brændstof og så videre. 
</p><p class=" bl-elem">
»Hvis livet bliver for besværligt for Ryanair i København, så opgiver de 
formentlig basen i Kastrup. De har 90 millioner rejsende om året, så en 
million passagerer i København spiller formentlig en mindre rolle for dem. 
De kan også bare flytte basen til udlandet og så flyve til København. Det 
vil fagforeningerne ikke kunne gøre noget ved«, siger Andreas Krog. 
</p>	
</div>
</div></body></html>
