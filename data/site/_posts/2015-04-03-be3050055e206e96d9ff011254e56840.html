---
layout:     post
title: 	    "Liverpool-manager har ventet to lange uger på revanche"
post_author:	    
post_date:	    Fri, 03 Apr 2015 18:28:58 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2615890/liverpool-manager-har-ventet-to-lange-uger-paa-revanche/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Det har været to lange uger på træningsbanen for Premier League-klubben 
Liverpool, der før landskampspausen tabte for første gang i 14 kampe. Men 
holdet er topmotiveret til at komme tilbage på vindersporet. 
</p><p>
Det siger Liverpools manager, Brendan Rodgers, forud for lørdagens svære 
udekamp mod Arsenal. 
</p><p>
»Vi har haft to lange uger, og vi har lidt en smule under landskampspausen, 
fordi vi ikke spillede godt og tabte inden. Der er en stor motivation i 
truppen for at få noget ud af kampen mod Arsenal«, siger Brendan Rodgers 
ifølge AFP. 
</p><h3>
Hjemmebanenederlag til United gjorde ondt
</h3><p>
For to uger siden tabte Liverpool med 1-2 til ærkerivalerne fra Manchester 
United hjemme på Anfield. 
</p><p>
Nederlaget satte samtidig Liverpool et stort skridt tilbage i kampen om 
fjerdepladsen, der giver adgang til Champions League-kvalifikationen. 
</p><p>
Manchester United øgede nemlig afstanden mellem klubberne til fem point, mens 
Liverpool har yderligere et point op til lørdagens modstander Arsenal, der 
ligger på tredjepladsen. 
</p><p>
»Vi har gjort det svært for os selv med vores seneste præstation og resultat, 
men top-fire er stadig opnåeligt. Over de sidste tre måneder, undtagen vores 
seneste kamp, har vi spillet godt og fået gode resultater. Folk kigger 
på Arsenal-kampen som et opgør, vi skal vinde. For mig handler det om, at vi 
skal præstere. Når vi gør det, så har vi alle chancer for at vinde kampe, 
uanset om det er på ude- eller hjemmebane«, siger Brendan Rodgers. 
</p><p>
Angriberen Daniel Sturridge er tilbage for Liverpool, efter han har siddet ude 
med en hofteskade. 
</p><p>
Til gengæld må Liverpool undvære både anfører Steven Gerrard og 
forsvarsstyrmand Martin Skrtel, der begge påbegynder tre spilledages 
karantæne. 
</p><p class=" bl-elem">
Kampen mellem Arsenal og Liverpool begynder lørdag klokken 13.45. 
</p>	
</div>

</div></body></html>
