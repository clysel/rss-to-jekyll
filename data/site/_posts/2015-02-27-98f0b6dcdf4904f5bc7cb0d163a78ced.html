---
layout:     post
title: 	    "Underholdende roman dykker ned i kløften mellem søn og far"
post_author:	    
post_date:	    Fri, 27 Feb 2015 14:30:28 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2565695/underholdende-roman-dykker-ned-i-kloeften-mellem-soen-og-far/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sønner af mænd</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Johan Forsby &amp; Tarek Omar. Politikens Forlag. 264 sider, 250 kroner. 
</p></div>
</div><p>
Vi lever som bekendt i et faderløst samfund. 
</p><p>
Tabet af traditionelt faderlige værdier som blandt andet arbejdsomhed, pligt 
og ansvar er igennem det seneste århundrede gradvist blevet afløst af mere 
moderlige værdier som omsorg, følsomhed og kreativitet. 
</p><p>
I takt hermed er de maskuline pejlemærker blevet stadig mere diffuse og svære 
at sigte efter. 
</p><p>
De færreste fornuftige mennesker begræder naturligvis tabet af den tyranniske 
far – eller udviklingen i det hele taget – men tilbage står dog spørgsmålet 
om, hvor værdiskredet efterlader den skrøbelige unge mand. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/">Ny forfriskende stemme 
hudfletter familien på humoristisk vis</a></p><p>
»Set fra en opvoksende søns hold bliver det et problem at finde brugbare 
livsstrategier i en familie og en verden, der er domineret af moderlighed«, 
som Henrik Jensen skriver i ’Det faderløse samfund’(2006), der i et 
kulturhistorisk anslag afdækker konsekvenserne af den her groft skitserede 
problematik. 
</p><h3>
Passivt nærværende 
</h3><p>
Alt dette indledningsvis nævnt, fordi det giver god mening at læse Johan 
Forsby og Tarek Omars vellykkede ’Sønner af mænd’ i den optik. 
</p><p>
For romanens tre hovedpersoner skal faderløsheden forstås symbolsk, idet 
fædrene trods deres passivitet er nærværende. 
</p><div class="art-quote article-box">
<p class="quote"/>
<blockquote>
<p class="quote-txt">
I et let anslag og en sikker, glimtvis humoristisk tone
</p>
</blockquote>
</div><p>
Til gengæld er de ude af trit med virkeligheden i en sådan grad, at sønnerne 
ikke kan bruge dem til noget som helst.</p><p>
Salahdin, Malthe og Victor er alle i 20’erne og har endnu ikke fundet hverken 
sig selv eller deres plads i livet. 
</p><p>
Nærmest kommer Salahdin med de palæstinensiske rødder, der troligt passer sin 
lillesøster og jobbet som sygeplejerske på Rigshospitalet. 
</p><p>
Dog er disse opgaver, der engang blev betragtet som kvindelige, naturligvis 
ikke altid videre befordrende, når man skal score sig en kæreste eller tale 
porno med vennerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2547282/franskmand-skriver-usentimentalt-om-opvaekst-i-indskraenkethedens-andegaard/">Franskmand skriver 
usentimentalt om opvækst i indskrænkethedens andegård</a></p><p>
Malthe og Victor er ligeledes forvirrede og søgende. Sidstnævnte er lige 
blevet lukket ud fra en psykiatrisk institution og står til at overtage sin 
døende fars butik i Børkop i Jylland, mens Malthe er arbejdsløs, selv om han 
er familiens første akademiker. 
</p><p>
Begge dele forbander Malthes far, der selv er smed: 
</p><p>
»Jeg ved fandeme ikke, hvad der er så slemt ved håndens arbejde. Det skyldes 
den der skide akademisering af hele skidtet. Allerede i folkeskolen begynder 
det; sløjd hedder for fanden materiel design i dag«. 
</p><h3>
På vej mod Berlin 
</h3><p>
I et let anslag og en sikker, glimtvis humoristisk tone, der minder om 
britiske Nick Hornbys, afvikler forfatterne de tre unge mænds historie, så 
alle kan være med og forstår, hvad der er på spil: 
</p><p>
Salahdin får pludselig til opgave at omskære en lille muslimsk dreng, fordi 
hans far har sagt til folk, at sønnen er læge, mens Victor ikke kan overskue 
en fremtid som butiksindehaver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2528367/bog-om-6400099980-oejeblikke-er-usaedvanligt-klog-gribende-og-fjerlet-at-laese/">Bog om 6.400.099.980 øjeblikke 
er usædvanligt klog, gribende og fjerlet at læse</a></p><p>
Og efter at have oplevet nederlag nok ser Malthe sig sur på en veninde, som 
han mener har snydt ham for en forskerstilling i Berlin. 
</p><p>
De tre unge mænd kender ikke hinanden, men tilfældighederne – samt 
oprørstrangen og præstationspresset – vil, at de pludselig har kapret en bus 
og i fællesskab sat kursen mod den tyske hovedstad. 
</p><h3>
Lystig roadmovie 
</h3><p>
Hvor langt de når mod et eget ståsted i livet – og på flugt fra far – skal 
ikke røbes her. Men i hvert fald kommer Tarek (skribent på Politiken) og 
Forsby (musiker) sikkert hjem med ’Sønner af mænd’. 
</p><p>
Der er måske vel meget fart over feltet i den sidste tredjedel af romanen, 
hvor der bliver røget pot på campingpladsen, kørt biljagter i storbyen og 
skændtes i bussen, så man føler sig henført til en lystig amerikansk 
roadmovie. 
</p><p>
Det ændrer imidlertid ikke ved helhedsindtrykket af en underholdende roman med 
noget på hjerte. 
</p><p class=" bl-elem"><i class=" bl-elem">Tonny Vorm er forfatter, journalist og litteraturanmelder på Information.</i></p>	
</div>
</div></body></html>
