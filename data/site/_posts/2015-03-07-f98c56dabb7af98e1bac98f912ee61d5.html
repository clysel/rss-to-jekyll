---
layout:     post
title: 	    "Sportsdøgnet: GOG dukker mestrene med stærk afslutning "
post_author:	    
post_date:	    Sat, 07 Mar 2015 19:09:29 +0100
post_site:	    politiken.dk 
post_link:	    http://politiken.dk/sport/ECE2577537/sportsdoegnet-gog-dukker-mestrene-med-staerk-afslutning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Håndbold:</b> GOG er et stort skridt nærmere slutspillet i mændenes 
liga efter hjemmesejren på 26-25 over det suveræne tophold KIF Kolding 
København. Men der er stadig lagt op til drama. Otte hold kvalificerer sig, 
og særligt de to yderste mandater bliver der tæt kamp om. GOG's sejr kom i 
hus efter en stærk slutspurt med fem fynske scoringer i de sidste ni 
minutter. Minik Dahl Høegh blev den helt store spiller med otte scoringer. <a href="http://politiken.dk/sport/haandbold/haandboldresultater/haandboldturnering/turneringsside//157/">Se 
den tætte stilling i ligaen her</a>. 
</p><p><b>Superligaen:</b> Så fik FC Nordsjælland den første sejr i 2015. Og endda en 
stor en af slagsen. <b class="ext-link">Læs mere om opgøret mod Sønderjyske her:</b><a class="embeddedlink" href="http://politiken.dk/sport/fodbold/superligaen/ECE2577790/pokalhelte-koert-over-i-farum/">Pokalhelte kørt over i Farum</a></p><p><b>Skeleton:</b> Den olympiske mester Lizzy Yarnold kan nu også kalde sig 
verdensmester. I iskanalen i tyske Winterberg susede den 26-årige brite med 
130 km/timen til banerekord og suverænt guld foran tyskeren Jacqueline 
Lölling og Elisabeth Vathje fra Canada. Lizzy Yarnold er oprindeligt 
atletik-syvkæmper, men blev for bare seks år siden fanget af 
skeletonsporten. Siden er det gået stærkt. 
</p><p><b>Fodbold: </b>Lørdagens eneste kamp i Premier League sluttede med en 
2-1-sejr på udebane til Tottenham over QPR. Harry Kane stadfæstede sin fine 
form med sæsonscoring nummer 25 og 26. <b class="ext-link">Læs mere her:</b><a class="embeddedlink" href="http://politiken.dk/sport/fodbold/premierleague/ECE2577852/et-hovedstoed-og-en-fiks-dribling-giver-eriksen-sejren-i-lokalopgoer/">Et 
hovedstød og en fiks dribling giver Eriksen sejren i lokalopgør</a></p><p><b>Badminton: </b>Danmark er med i to finaler ved All England søndag. I 
herresingle skal Jan Ø. Jørgensen op mod topseedede Chen Long fra Kina, mens 
herredoublen Mathias Boe/Carsten Mogensen efter 13-21, 21-17, 21-16 over 
japanerne Hiroyuki Endo/Kenichi Hayakawa skal møde Mads Conrad-Petersen og 
Mads Pieler Koldings semifinaleovermænd - kineserne Fu Haifeng/Zhang Nan. 
</p><p><b>Cykling:</b> Tjekken Zdenek Stybar (Etixx-Quick Step) snuppede sejren i det 
200 km lange Strade Bianche-løb i Italien. Zdenek Stybar afviste den 
belgiske BMC-rytter Greg van Avermaet i finalen, mens Alejandro Valverde 
(Movistar) var 18 sekunder efter. 
</p><p><b>Tennis:</b> Philip Ørnø fra Birkerød er ny dansk mester indendørs efter 
sejr over Mohamed Shabib fra ATK, 7-6 (7/2), 6-7 (1/7), 6-0. I Odense 
snuppede Karen Barbat fra Birkerød titlen i damesingle ved at slå KB'eren 
Mai Grage 6-4, 6-1. 
</p><p><b>Fodbold:</b> Den tidligere Hobro-spiller Emil Berggreen fik de første 70 
minutetr for Braunschweig i hjemmekampen i den tyske 2. Bundesliga mod FC 
St. Pauli. Den danske angriber blev taget ud kort efter Hamburg-klubben 
havde afgjort matchen med 2-0-scoringen, der cementerede klubbens første 
sejr i 2015. 
</p><p><b>Tennis:</b> Caroline Wozniacki er klar til finalen i Kuala Lumpur efter 
sejr i to sæt over en spiller fra Taiwan. I finalen møder hun en gammel 
bekendt. Hvem? <b class="ext-link">Læs mere her:</b><a class="embeddedlink" href="http://politiken.dk/sport/tennis/ECE2577670/wozniacki-klar-endnu-en-tur-med-den-traette-rumaener-efter-semifinalerod/">Wozniacki 
klar endnu en tur med den trætte rumæner efter semifinalerod</a></p><p><b class="ext-link">Badminton:</b> Jan Ø. Jørgensen er den første danke herresingel, der har 
spillet sig frem til finalen ved All England i Birmingham i 11 år. Nordjyden 
besejrede en japaner i semifinalen i to sæt: <a class="embeddedlink" href="http://politiken.dk/sport/ECE2577671/suveraene-jan-oe-putter-herresinglen-tilbage-paa-all-england-kortet/">Jan 
Ø. putter herresinglen tilbage på All England-kortet</a></p><p><b>Fodbold: </b>Bradford og Reading skal ud i en ny kamp, for at finde frem 
til, hvem der skal i FA Cuppens semifinaler. Lørdags match i Bradford 
sluttede 0-0. 24.321 tilskuere så på. 
</p><p><b>Fodbold: </b>Det kunne blive et rent danskermøde mellem Pierre-Emile 
Højbjerg og Nicklas Bendtner i Bundesligaen lørdag eftermiddag, men sådan 
kommer det ikke til at gå. Augsburgs danske lejesvend fra Bayern München, 
Pierre-Emile Højbjerg, er blevet syg og er ikke klar til hjemmekampen mod 
Wolfsburg, oplyser Augsburg på sin hjemmeside. 
</p><p><b>Alpin:</b> For anden weekend i træk var Super-G-verdensmesteren Hannes 
Reichelt fra Østrig bedst i et World Cup-styrtløb. I sneen i norske 
Kvitfjell var han med 1.29,65 minutter 0,30 sekund hurtigere end Manuel 
Osborne-Paradis fra Canada og yderligere 0,08 sekund foran italieneren 
Werner Heel. 
</p><p><b>Skiskydning:</b> Norske Johannes Thingnes Bø havde en enkelt forbier på 10 
km-distancen ved VM i Finland, men susede alligevel først over stregen med 
en margin på 12 sekunder til Nathan Smith fra Canada. Tarjei Bø - 
guldvinderens storebror - snuppede bronzen foran den franske superstjerne 
Simon Fourcade. 
</p><p><b>Matchfixing:</b> Den 39-årige Ante Sapina skal igen i fængsel. Den 
kroatiske statsborger har tidligere afsonet en dom på to år for matchfixing 
i Tyskland. Sidste år blev han idømt yderligere fem års fængsel for nye 
fuskerier med fodboldkampe ved retten i Bochum, men en appelsag endte altså 
med en stadfæstelse. 
</p><p><b>Superligaen: </b>Esbjerg forbereder sig på forårssæsonens vanskeligste 
opgave, når holdet sent søndag eftermiddag møder storfavoritterne til 
titlen, FC Midtjylland, i Herning. »Anderledes kan det ikke være, når man 
møder Danmarks for tiden bedste hold på den bedste hjemmebane, hvor det har 
spillet 10 kampe og opnået 30 point«, siger træner Niels Frederiksen. <b class="ext-link">Politikens 
fodboldredaktør indtager samme holdning:</b><a class="embeddedlink" href="http://politiken.dk/sport/fodbold/superligaen/ECE2577535/fodboldredaktoeren-fcms-titelchancer-er-oeget-nogle-procent-paa-bare-et-par-dage/">FCM's 
titelchancer er øget nogle procent på bare et par dage</a></p><p><b>Alpin: </b>Tina Weirather fra Liechtenstein sejrede lørdag for første gang 
i karrieren i en World Cup-afdeling i styrtløb. I Garmisch-Partenkirhen i 
Tyskland var hun et lille halvt sekund hurtigere end Anna Fenninger og 0,91 
sekund hurtigere end Tina Maze, der således blot fører med 24 point i den 
samlede stilling foran Fenninger. Maze har 1.205 point mod Fenningers 1.181. 
</p><p><b>Golf: </b>Line Vedel rykkede den del pladser tilbage efter lørdagens runde 
ved HSBC Women's Champions i Singapore. En runde i 73 slag giver en samlet 
placering som nr. 54. Inbee Park, Sydkorea, fører med 203 slag. Lydia Ko fra 
Australien er to slag efter. 
</p><p><b>Håndbold: </b>Lars Friis-Hansen er kun ansat i resten af denne sæson 
hos Viborgs kvinder, og han ved endnu ikke, hvad der skal ske. Det er der 
heller ikke tid til at finde ud af lige nu, for der er hele tiden vigtige 
kampe at bruge kræfter på - såsom søndagens hjemmekamp i Champions League 
mod norske storhold Larvik. »Fremtiden har jeg egentlig ikke spekuleret så 
meget i. Nu gælder det om at få så mange spillere klar og få bygget et hold 
op, der er i stand til at være superskarpe i slutspillet og forhåbentlig 
også komme videre i Champions League«. 
</p><p><b>FCK-Brøndby:</b> Profilerne Thomas Kahlenberg, Johan Elmander, Dario 
Dumic og Christian Nørgaard er alle ude på grund af udvisninger eller for 
mange advarsler i de foregående kampe. Det har fået omgivelserne til at 
nedjustere Brøndbys chance for point, men det er træner Thomas Frank ikke 
enig i. »Vi ser søndag som en mulighed for at få sat gang i vores forår rent 
resultatmæssigt, men vi er samtidig klar over, at det ikke bliver en let 
kamp, da FCK også skal bruge en sejr«. Der er kickoff i Parken kl. 15. 
</p><p class=" bl-elem"><b>Fodbold:</b> Bournemouth holder kursen mod Premier League. Fredag vandt 
mandskabet fra det sydlige England en knusende 5-1-sejr på udebane over 
Fulham. Inden lørdagens kampe fører Bournemouth på bedre målscore end 
Middlesbrough, men der er tæt kamp i toppen af The Championship. Kun 6 point 
adskiller topholdet fra rækkens nummer7. 
</p>	
</div>
</div></body></html>
