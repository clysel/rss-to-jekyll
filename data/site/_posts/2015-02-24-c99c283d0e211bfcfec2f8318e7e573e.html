---
layout:     post
title: 	    "Grækerne har afleveret krævet reform-liste til Bruxelles"
post_author:	    
post_date:	    Tue, 24 Feb 2015 09:35:07 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2560373/graekerne-har-afleveret-kraevet-reform-liste-til-bruxelles/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske regering har afleveret en længe ventet liste over forslag til 
økonomiske reformer, som er et krav for at landet kan få forlænget 
eksisterende lånepakke, bekræfter EU-Kommissionen på Twitter. 
</p><p>
Kommissionen skriver, at listen er modtaget inden for fristen. 
</p><p>
Det var ellers planen, at den græske regering skulle aflevere listen senest 
mandag, da sagen haster. Tidligere i dag oplyste en græsk 
regeringsembedsmand til nyhedsbureauet Reuters, at planen var forsinket, 
eftersom at den ikke var blevet afleveret inden midnat. 
</p><p>
Men nu ligger den i hvert fald på bordet i Bruxelles. 
</p><h3>
Tysk finansminister anbefaler at stemme ja til låneforlængelse 
</h3><p>
Flere af landene i eurogruppen skal stemme om en eventuel låneforlængelse i de 
nationale parlamenter. Ifølge Guardian anbefaler den tyske finansminister, 
Wolfgang Schäuble, at det tyske parlament siger ja. Ifølge Guardian har den 
tyske avis Handelsblatt en kopi af et fire sider langt brev, hvori Schäuble 
anbefaler at stemme ja. 
</p><p>
Græske reformer er en betingelse for landets ansøgning om fire måneders 
forlængelse af den lånepakke, der holder liv i græsk økonomi. 
</p><h3>
Kommissions-kilde roser planen 
</h3><p>
En kilde i kommissionen siger ifølge nyhedsbureauet Reuters og Guardian, at 
man finder listen »tilstrækkeligt omfattende« til at kunne danne grundlag 
for den videre proces. 
</p><p>
»Vi er særligt glade for at se en stærk vilje til at bekæmpe skattesnyd og 
korruption«, siger kilden til Reuters. BBC mener at vide, at planen også vil 
indeholde tiltag mod smugling af brændstof og tobak. 
</p><p>
I går kom det også frem, at pakken skulle indeholde forslag til at gøre det 
græske embedsapparat mere effektivt. 
</p><p><b class="ext-link">LÆS ARTIKLEN </b><a class="embeddedlink" href="http://politiken.dk/oekonomi/gloekonomi/ECE2558671/graekenlands-regering-loefter-sloeret-for-den-kraevede-opstramning/">Grækenlands regering løfter 
sløret for den krævede opstramning</a></p><p class=" bl-elem">
Den nuværende lånepakke udløber lørdag, og grækerne har brug for en aftale for 
at forhindre et økonomisk kollaps. 
</p>	
</div>
</div></body></html>
