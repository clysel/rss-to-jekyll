---
layout:     post
title: 	    "Hoteltjek: Bo med udsigt til Middelhavet på Italiens hæl"
post_author:	    
post_date:	    Thu, 26 Mar 2015 13:00:14 +0100
post_site:	    politiken.dk 
post_link:	    http://politiken.dk/rejser/hoteller/ECE2603003/hoteltjek-bo-med-udsigt-til-middelhavet-paa-italiens-hael/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
<b>Om hotellet: </b></h4>
<div class="fakta-body" data-buildingblock="embedded_factboxlink">
<p><i class=" bl-elem"><a target="_blank" href="http://www.attiliocaroli.it">Hotel La Sirena Resort</a>, 
Litoranea Santa Maria di Leuca, Gallipoli, Puglia.</i></p><p><b>Plus:</b></p><ul><li>Ligger lige ved stranden</li><li>Mange rekreative muligheder</li><li class=" bl-elem">Tæt på flotte Gallipoli</li></ul><p><b>Minus:</b></p><ul class=" bl-elem"><li>Små, ikke helt nye værelser</li><li>Bedaget atmosfære</li><li class=" bl-elem">Ikke noget godt køkken</li></ul></div>
</div><p>
På Italiens hæl, Salentohalvøen, finder man den urgamle og smukke havneby 
Gallipoli. Bugten syd for byen er berømt i hele Italien for sit tropiske 
look med hvide strande og safirblåt vand. Gallipolis strande har længe været 
et trækplaster, især blandt italienerne selv, og badehotellerne ligger tæt 
langs kysten. 
</p><p>
La Serene Resort, et par kilometer syd for Gallipolis centrum, hører til 
blandt de største af områdets hoteller. Det putter sig halvvejs inde i en 
skyggefuld pinjeskov, og mange af værelserne har en fantastisk udsigt til 
Middelhavet og strand. 
</p><p><b>Beliggenhed og pris:</b> Om sommeren er der liv og glade dage, når 
strandene syd for Gallipoli forvandles til en tætpakket affære på linje med 
Blokhus og Løkken i Nordjylland. Vil man kombinere en badeferie med 
gastronomi, kultur og aktiv ferie, er Gallipoli og omegn det helt rigtige 
sted at være – også på trods af den trængsel, der nemt kan opstå. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/2_923537y.jpg" alt="" border="0"/><span class="caption"><span class="f-img-caption">Foto: 
</span>Kristoffer Flakstad</span></span>
Indbydende byrum fra middelalderen og barokken, delikat mad med grøntsager og 
alt godt fra havet, vingårde, cykelruter og gamle fæstninger er blot et 
udpluk af de oplevelser, der venter på egnen. 
</p><p>
En overnatning koster 800 kroner per person, men husk også at tjekke 
weekendtilbud. 
</p><p><b>Indretning:</b> Lad det være sagt med det samme: Livet på La Serene Resort 
er ikke tænkt til at skulle udleves på hotelværelserne. De er små og ikke 
helt nyindrettede. Man fornemmer allerede i lobbyen, at der ikke er ændret 
ret meget på form eller indhold siden charterturismens spædeste år. 
</p><p><b>Service og faciliteter:</b> Indtrykket styrkes i restauranten, hvor 
tjenerne bærer hvide uniformer, og overtjeneren dirigerer håndfast med sin 
stab. La Serene Resort peger 50 år tilbage, og meget virker bedaget, i hvert 
fald indenfor. Livet skal leves ude under den syditalienske sommersol, og 
dét er der til gengæld rig mulighed for. Tennisbaner, en kæmpe pool, 
minigolf, bar og en stor have med skyggefulde træer omgiver hotellet. På 
lune dage serveres morgenmaden (hvidt brød, kager og automatkaffe) ligeledes 
i havens udendørs restaurant. 
</p><p><b>Konklusion:</b> La Serene Resorts store trumf er beliggenheden. Lige bag 
haven ligger den: stranden, som de lokale er så stolte af. Liggestole og 
stribede parasoller kan frit benyttes, og fra strandbaren sørges der for, at 
man aldrig måtte mangle piña colada og spritz. 
</p><p class=" bl-elem"><i class=" bl-elem">Politiken var inviteret af ENIT Italian State Tourist Board.</i></p>	
</div>
</div></body></html>
