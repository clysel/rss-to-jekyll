---
layout:     post
title: 	    "Vi kan beholde FM-båndet efter 2019"
post_author:	    Bjørn Godske
post_date:	    Wed, 29 Apr 2015 10:45:00 +0000
post_site:	    ing.dk 
post_link:	    http://ing.dk/artikel/vi-kan-beholde-fm-baandet-efter-2019-175780
---
<html><body><div><section class="body">
			<p>I Medieaftalen 2015-2018 var det besluttet, at FM-båndet skulle lukkes definitivt med udgangen af 2019. Derefter skulle al luftbåren radiolytning ske via det digitale DAB+-signal.</p>
			<p>Men kritiske røster fra blandt andet bilejerne har nu fået partiernes medieordførere til at vedtage et tillæg til medieaftalen. Heri fremgår det, at hvis mere end 50 procent af radiolytningen, herunder også lytning i biler, sker via FM-båndet, så udskydes beslutningen mindst to år.</p>
			
			<p>I den forbindelse siger Kulturminister Marianne Jelved i en<a href="http://kum.dk/nyheder-og-presse/pressemeddelelser/nyheder/lukning-af-fm-baandet-kan-udskydes/1/1/"> pressemeddelse</a>:</p>
			<p>»Et FM-sluk er derfor uundgåeligt – men vi skal have lytterne med. Spørgsmålet er derfor, hvornår det sker. Jeg håber, at vi med tillægsaftalen kan skubbe på en udvikling, så flere og flere vælger at lytte til radio digitalt i takt med at nye spændende radiokanaler spirer frem til glæde for lytterne. «</p>
			
			<p>Der skal derfor gennemføres en undersøgelse af udviklingen indenfor radiolytning. Her skal man blandt andet se på konsekvenserne af modtagelse via internettet på baggrund af afgivelsen af 700 MHz til mobilt bredbånd og den teknologiske udvikling inden for modtagerudstyr samt muligheden for radiomodtagelse i biler.</p>
			<p>I Norge er det besluttet at slukke for FM-båndet i 2017. En svensk rapport anbefaler, at de svenske radiolyttere fra 2022 kun kan lytte til radio via DAB.</p>
		</section>
		  </div></body></html>
