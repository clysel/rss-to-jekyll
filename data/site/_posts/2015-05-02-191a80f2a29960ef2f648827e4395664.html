---
layout:     post
title: 	    "Klarlund: Børns tics går ofte væk af sig selv"
post_author:	    
post_date:	    Sat, 02 May 2015 06:00:27 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2604757/klarlund-boerns-tics-gaar-ofte-vaek-af-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p><b>Spørgsmål fra en anonym læser:</b></p><p>
Mit barnebarn, en sød dreng på 8 år, har fået tics i form af trækninger ved 
det ene øje. Han er en glad dreng, nummer 2 i en børneflok på tre. Han 
klarer sig fint i skolen og har gode kammerater. 
</p><p>
Min datter og svigersøn er bekymrede, og det er jeg nok også. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2567078/klarlund-det-er-normalt-at-lille-dreng-sveder-om-natten/">Klarlund: Det er normalt, at 
lille dreng sveder om natten</a></p><p><b>Bente Klarlund Pedersen:</b></p><p>
Jeg kan godt forstå jeres bekymring, men vil gerne understrege, at det slet 
ikke er unormalt, at børn får tics i løbet af deres opvækst. Omkring hvert 
femte barn vil i perioder have tics, som for eksempel kan være blinken med 
øjnene eller trækninger ved munden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2596569/klarlund-skyldfoelelse-hjaelper-ingen-syge-boern/">Klarlund: Skyldfølelse hjælper 
ingen syge børn</a></p><p>
Der er på ingen måde tale om manglende omsorg fra forældrenes side eller 
dårlig opdragelse. Men det kan være udtryk for eller forværres af, at barnet 
er stresset, f.eks. i forbindelse med skolestart, nye søskende eller andre 
omvæltninger. Det kan også være, at dagligdagen er for travl. 
</p><p>
Det er vigtigt, at man selv forstår og kan forklare omgivelserne, at barnet 
ikke kan kontrollere sine tics. Man skal aldrig sige til børn, at de skal 
lade være, for det kan de ikke selv styre. Man kan sige til børnene, at »det 
er noget, din krop gør«, ligesom man heller ikke selv kan bestemme, om næsen 
klør. Når barnet sover, er der ingen tics. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1583335/klarlund-til-bedsteforaeldre-saadan-hjaelper-i-fede-boerneboern/">Klarlund til bedsteforældre: 
Sådan hjælper I fede børnebørn</a></p><p class=" bl-elem">
Børnepsykologer anbefaler, at man ignorerer symptomerne og er opmærksom på, om 
barnet har brug for mere ro eller opmærksomhed i en periode. Men det skal 
holde op igen. Tommelfingerreglen er, at hvis det ikke er gået væk i løbet 
af tre-fire måneder, skal man tale med lægen. 
</p>	
</div>

</div></body></html>
