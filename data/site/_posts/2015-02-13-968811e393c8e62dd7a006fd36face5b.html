---
layout:     post
title: 	    "Flere føler sig forfulgt digitalt"
post_author:	    Adam Fribo
post_date:	    Fri, 13 Feb 2015 08:00:40 +0000
post_site:	    www.version2.dk 
post_link:	    http://www.version2.dk/artikel/flere-foeler-sig-forfulgt-digitalt-77203?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Hvert år oplever et stort antal danske kvinder at en forfølger – en såkaldt stalker – overvåger dem digitalt  og derfor ved, hvad de laver. Og hvor de er.</p>

<p>Ifølge en rapport fra Justitsministeriet om stalking føler 4000 danskere, at de er blevet overvåget digitalt, og flere organisationer oplever en stigning i antallet af henvendelser fra folk, der føler sig forfulgt digitalt.</p>

<p>»Vi oplever at flere og flere taler om det, og det er vores indtryk, at et stigende antal bliver overvåget digitalt på flere måder,« siger Lise Linn Larsen, der er formand for Dansk Anti-stalking Forening, til <a href="http://www.mx.dk/nyheder/danmark/story/31329683">Metroxpress</a>.</p>

<p>Også mødrehjælpen oplever digital overvågning som et stigende problem blandt de kvinder, der henvender sig, og hos Landsorganisationen af Kvindecentre er man begyndt at rådgive forfulgte kvinder, så de kan få et lidt større indblik i basal it-sikkerhed.</p>

<p>»Det er en del af vores sikkerhedspakke, at vi hjælper kvinderne med, hvordan de kan gøre sig usynlige. Vi får dem til at forholde sig til, om deres mobil er sikker, og om der er installeret noget på deres computer,« siger formand Birgit Søderberg til Metroxpress.</p>


  </section></div></body></html>
