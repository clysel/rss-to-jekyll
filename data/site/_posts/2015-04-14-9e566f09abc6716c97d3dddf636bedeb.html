---
layout:     post
title: 	    "Minister: 1000 MW solceller i stedet for vind kan spare 140 mio. årligt "
post_author:	    Sanne Wittrup
post_date:	    Tue, 14 Apr 2015 13:25:00 +0000
post_site:	    ing.dk 
post_link:	    http://ing.dk/artikel/minister-1000-mw-solceller-i-stedet-vind-kan-spare-140-mio-aarligt-175413
---
<html><body><div><section class="body">
			<p>Solceller er nu kommet så langt ned i pris, at det vil være en samfundsøkonomisk fordel for Danmark at udskifte 1000 MW havvind med 1000 MW solceller frem mod 2050. Konkret vil det kunne spare 140 mio. kroner årligt i 2050.</p>
			<p>Det bliver nu slået fast i et dugfrisk <a href="http://www.ft.dk/samling/20141/lovforslag/l163/spm/11/svar/1243702/1518149.pdf">svar</a> fra klima- energi- og bygningsminister Rasmus Helveg Petersen til energipolitisk udvalg.</p>
			<p>Den meget voldsomme prisreduktion på solcelle-strøm er kommet på utrolig kort tid.<br/>
			Så sent som i et <a href="http://www.ens.dk/info/nyheder/nyhedsarkiv/ny-analyse-vind-billigst">notat</a> fra Energistyrelsen fra 2014 blev solceller rangeret som den dyreste elproduktions-teknologi med en produktionpris på 92 øre pr kWh for en periode fra 2016-2030.</p>
			
			<p>Udvalget har bedt ministeren om at bruge Energistyrelsens <a href="http://www.ens.dk/info/nyheder/nyhedsarkiv/opdateret-teknologikatalog-viser-stort-fald-pris-paa-solceller">opdatering</a> af prisen på solcelle-el i det såkaldte Teknologikatalog til en genberegning af forholdet mellem prisen på solceller kontra havvind fra Energistyrelsens Energiscenarierapporter fra marts 2014.</p>
			<p>På side 99 i rapporten fremgik det, at det dengang kostede 110 mio. kroner mere om året at etablere ekstra 1000 MW solceller i stedet for havvindmøller i 2050 - når man anvendte solcelle-tal fra Energistyrelsens Teknologikatalog fra 2012.</p>
			<p><figure class="plugin right zoomable"><img data-original-image="http://ing.dk/sites/ing/files/solceller_elproduktionsomk_marts15.gif" src="http://ing.dk/sites/ing/files/styles/w1120_media_right/public/solceller_elproduktionsomk_marts15.gif?itok=3P4BYdN1" alt=""/><figcaption>  Elproduktionsomkostninger for solceller beregnet med opdaterede data fra teknologikataloget marts 2015. Kilde: Energistyrelsen. </figcaption></figure></p>
			<p>Hvis man i stedet anvender de opdaterede priser for solceller fra marts 2015 i beregningen, 'vil der være en besparelse på 140 mio. kr. om året ved at etablere ekstra 1000 MW solceller i stedet for havvindmøller i 2050,’ som det hedder i svaret.</p>
			
			<p>Ifølge det opdaterede Teknologikatalog forventes prisen pr kWh, produceret på et stort solcelleanlæg, at falde fra de nuværende 58 øre pr kWh til  26-27 øre pr kWh i 2050.</p>
		</section>
		  </div></body></html>
