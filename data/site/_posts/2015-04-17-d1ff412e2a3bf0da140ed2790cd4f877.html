---
layout:     post
title: 	    "Birken blomstrer: Allergikerne må forberede sig på en hård sæson"
post_author:	    
post_date:	    Fri, 17 Apr 2015 19:56:59 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632256/birken-blomstrer-allergikerne-maa-forberede-sig-paa-en-haard-saeson/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Gode råd</h4>
<h5>
Sådan tackler du din høfeber</h5>
<div class="fakta-body" data-buildingblock="embedded_factboxlink">
<ul><li>Husk din medicin.</li><li>Undgå eller begræns udendørsaktiviteter såsom idræt, 
hvis du får svære symptomer.</li><li>Mindsk pollen i øjnene ved at bruge solbriller eller cykelbriller.</li><li>Brug evt. en pollenmaske, så du ikke indånder luft med pollen.</li><li>Vask eller skyl dit hår inden sengetid, så du ikke får pollen 
med i seng.</li><li>På cykel bliver du udsat for store mængder pollen. Jo mere du 
anstrenger dig, jo mere pollenforurenet luft trækker du ned i 
lungerne. Derfor er det vigtigt, at du er velbehandlet, hvis du cykler 
meget og har høfeber.</li><li>Luft ud tidlig morgen og sen aften, hvor der er færrest pollen i luften.</li><li>Undgå at tørre tøj udendørs i pollensæsonen, så 
du undgår pollen i dit tøj og sengetøj.</li><li class=" bl-elem">Hold siesta i timerne omkring frokost, hvor der er flest pollen i luften.</li></ul><p class=" bl-elem"><i class=" bl-elem">Kilder: Astma-Allergi Danmark og DMI</i></p>
</div>
</div><p>
Sidste år slog antallet af birkepollen i luften over Danmark alle hidtidige 
rekorder. Og meget tyder på, at pollenallergikerne går endnu en barsk sæson 
i møde. 
</p><p>
»Normalt er det sådan, at efter en sæson med mange birkepollen, kommer en 
sæson med få pollen, men da der sidste år var så helt usædvanligt mange 
pollen, er det svært at regne med sådan en tommelfingerregel«, forklarer 
pollenbiolog i Astma-Allergi Danmark Karen Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2247407/foraaret-plager-en-million-danskere/">Foråret plager en million 
danskere</a></p><p>
Tværtimod lader det til, at antallet af birkepollen igen i år vil ligge et 
godt stykke over normalen. 
</p><p>
»Sidste sommer var meget varm, og vinteren har været meget mild. Begge dele 
giver birketræer optimale vækstbetingelser, og derfor regner vi med, at vi 
kommer til at få mange pollen i år. En anden indikator er, at 
birkepollensæsonen i Tyskland topper lige nu, og de har rigtig mange pollen 
dernede. Det peger på, at det samme vil ske her i Danmark«, fortæller Karen 
Rasmussen. 
</p><p>
Også det faktum, at birken i år er sprunget ud cirka to uger før sædvanligt, 
peger i retning af, at der venter pollenallergikerne en hård periode. Om 
pollentallene når op mod astronomiske 4.700, som tilfældet var sidste år, er 
dog ikke til at spå om, pointerer Karen Rasmussen. 
</p><h3>
Mange bliver triste
</h3><p>
At birkepollensæsonen nu er i gang havde Astma-Allergi Danmark egentlig ikke 
behøvet en pollenmåling for at fastslå. For både i går og i dag har 
telefonerne på foreningens rådgivningslinje nemlig kimet ekstra meget med 
birkepollenallergikere, der ringer ind for at få gode råd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2264208/professor-her-er-10-gode-raad-der-faar-dig-gennem-pollensaesonen/">Professor: Her er 10 gode råd, 
der får dig gennem pollensæsonen</a></p><p>
De ringer for eksempel ind for at spørge, hvornår og hvordan de skal tage 
deres medicin, om der er kommet ny medicin på markedet, om de bør bede om 
ekstra tid til eksamen for ikke at risikere at få en lavere karakter, og om 
det er normalt at have vejrtrækningsproblemer ved høfeber, fortæller 
rådgivningschef Betina Hjorth. 
</p><p>
»Nogle ringer også ind, fordi de simpelthen er så kede af det. Mange har det 
sådan, at de ganske enkelt synes, det er hæsligt at leve i den tid, 
birkepollensæsonen varer. Så tager vi en snak med dem om, hvad de kan gøre 
for at dulme symptomerne bedre og for at få nogle flere positive tanker i 
stedet for at havne i et sort hul«. 
</p><p><b>Individuel behandling</b></p><p>
Ifølge Betina Hjorth er det meget individuelt hvilken type medicinsk 
behandling, der virker godt for den enkelte. 
</p><p>
»Nogle har det bedst med antihistamin-tabletter, andre bruger øjendråber eller 
næsespray, og nogle har så svær allergi, at de må bruge alle tre dele 
samtidig. Endnu andre kan nøjes med at skylle næse og øjne i saltvand og på 
den måde behandle symptomerne helt lokalt«, forklarer hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2277716/jakobs-pollen-vaccination-har-givet-ham-en-normal-hverdag/">Jakobs pollen-vaccination har 
givet ham en normal hverdag</a></p><p>
Betina Hjorth råder til at snakke med lægen, hvis man har svært ved at komme 
sine symptomer til livs, eller hvis symptomerne ændrer sig, og man for 
eksempel får vejrtrækningsproblemer. 
</p><p>
»Det er ikke unormalt, at høfeber udvikler sig til astma. I så fald er det 
vigtigt at få den behandlet, for ellers kan man få varige skader på 
lungerne. Det betyder ikke nødvendigvis, at man skal tage astmamedicin hele 
tiden - det kan godt være nok at blive behandlet i pollensæsonen«. 
</p><p class=" bl-elem">
Birkepollensæsonen varer normalt cirka en måned. 
</p>	
</div>

</div></body></html>
