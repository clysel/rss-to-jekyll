---
layout:     post
title: 	    "Private og statsejede medier i hele Norden slås om digitale nyheder"
post_author:	    
post_date:	    Tue, 10 Mar 2015 10:03:24 +0100
post_site:	    politiken.dk 
post_link:	    http://politiken.dk/kultur/medier/ECE2580327/private-og-statsejede-medier-i-hele-norden-slaas-om-digitale-nyheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er udbrudt mediekrig over hele Norden, og en af de hårdest optrukne 
fronter står mellem private aviser, der forsøger at omstille sig til en ny 
medievirkelighed, og statsejede radio- og tv-stationer, der forsøger cirka 
det samme. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/medier/ECE2565531/journalistik-i-to-hastigheder-paa-politikendk/">Journalistik i to hastigheder på 
politiken.dk</a></p><p>
Kamppladsen er særligt online nyheder, hvor private mediechefer klager over, 
at de skal konkurrere med statsbetalte medier – i dette tilfælde SVT i 
Sverige, NRK i Norge YLE i Finland og DR i Danmark. 
</p><p>
Den svenske avis Dagens Nyheter skrev på lederplads, da SVT for et par år 
siden begyndte at streame sine programmer direkte på nettet: 
</p><p>
»Debatten om konkurrence har blandt andet handlet om SVT’s nye site, som 
indeholder artikler uden kobling til kanalernes sædvanlige programudbud. 
Særligt aviserne frygter, at der med et bredere udbud på nettet sker et 
skred i public service-stationernes rolle«. 
</p><p>
I Norge lyder lignende røster, her fra avisen Vårt Lands lederplads i 2014: 
</p><p>
»Mediehus efter mediehus kæmper med overgangen til at sælge netformidlet 
indhold. Umuligt bliver det, hvis NRK får lov at fortsætte med en 
kvalificeret, gratis netavis – nrk.no – og dermed vil kunne udkonkurrere 
alle. For licensmidler«. 
</p><p>
En tilsvarende debat har rullet i Finland, ligesom den dukker op herhjemme med 
jævne mellemrum. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2575059/det-stille-skandinaviske-billede-er-under-pres/">Det stille skandinaviske 
billede er under pres</a></p><p>
Senest i sidste uge, hvor direktøren for fællesorganisationen Danske Medier, 
Ebbe Dal, sagde: 
</p><p>
»Man kan undre sig over, hvorfor en statsinstitution (DR, red.) skal 
konkurrere med de private, som så udmærket forsyner os med nyheder på 
nettet«. 
</p><p>
DR’s generaldirektør, Maria Rørbye Rønn, forsvarede i fredags DR’s position i 
et debatindlæg i Politiken. Her skrev hun: »Selvfølgelig skal DR være 
på nettet og på de nye digitale platforme. Medieudviklingen betyder jo, at 
befolkningen i stigende grad flytter deres medieforbrug over på nettet«. 
</p><p><b class="ext-link">LÆS DEBATINDLÆGGET </b><a class="embeddedlink" href="http://politiken.dk/debat/debatindlaeg/ECE2575617/selvfoelgelig-skal-dr-vaere-paa-nettet/">Selvfølgelig skal DR 
være på nettet</a></p><p>
Men hvordan lyder argumenterne fra public service-organisationerne rundt om i 
Norden? Vi har taget en rundtur for at høre broderfolkenes forklaringer. 
</p><h3>
Intet nyt i at skrive nyheder 
</h3><p>
I Sverige kender chefen for SVT’s nyhedsdivision, Olov Carlsson, alt til 
diskussionen – men mener, at den er grundlæggende forfejlet: for SVT’s 
aktiviteter på nettet spolerer intet for dagbladene, mener han: 
</p><p>
»Dagbladenes økonomiske krise baserer sig ikke på, at public service også har 
etableret sig online. Der er ingen steder, dagspressen blomstrer – heller 
ikke der, hvor der er sat politiske begrænsninger for public 
service-stationerne«, siger han. 
</p><p>
Det er en pointe, der går igen hos public service-lederne i alle de nordiske 
lande. Selve ideen om, at tv- og radioudbyderne møver sig ind på avisernes 
område ved at udbyde et hav af nyheder på skrift, køber Olov Carlsson heller 
ikke. 
</p><p>
SVT har lavet webnyheder siden 1997, og i dag er det kun 4 procent af deres 
historier, der stammer fra aviserne. 
</p><p>
»Vi har altid lavet tekst. Vi har læst telegrammer op, og siden 1980’erne har 
vi sendt tekst-tv«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2579617/britiske-politikere-angriber-bbc-paa-licensen/">Britiske politikere angriber 
BBC på licensen</a></p><p>
»Det meste af det, vi publicerer på nettet, er omskrivninger af telegrammer 
eller indslag, som vi laver om til tekst. Vi satser på at lave mere 
databaseret journalistik og illustrere med interaktiv grafik for at 
tydeliggøre historierne. Det er en ny udtryksform for alle – også aviserne«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi må have lov til at være innovative og ikke blive pålagt begrænsninger 
i en tid, hvoringen ved, hvordan medieudviklingen bliver
</p>
<p class="sender">
Åshild Mathiesen, NRK 
</p>
</blockquote>
</div><p>
Fra politisk hold har der ikke været den store opbakning til restriktioner for 
SVT. Men kigger vi til NRK i Norge, er diskussionen nået til 
politikerne.</p><p>
»I regeringens erklæring står, at NRK ikke må bruge sin position til at 
fortrænge andre medieaktører«, siger Åshild Mathiesen, der er stationens 
direktør for samfundskontakt. 
</p><p>
»Men vi har ikke set nogen konkrete politiske forslag«. 
</p><p>
Også hun er dog skeptisk over for hele præmissen om, at den statsbetalte 
kvalitetsjournalistik skulle mindske mediebrugernes lyst til at abonnere på 
en digital netavis hos de private – NRK’s holdning er, at konkurrencen hæver 
kvaliteten over hele linjen. 
</p><p>
»Vi må have lov til at være innovative og ikke blive pålagt begrænsninger i en 
tid, hvor ingen ved, hvordan medieudviklingen bliver«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2574019/danske-journalister-mener-at-de-er-fair/">Danske journalister mener, at 
de er fair</a></p><p>
Siden 2009 har NRK ændret deres eget udtryk på nettet, så de i dag i mindre 
grad ligner en netavis og i højere grad en portal til en tv-station. 
</p><div class="art-quote article-box">
<p class="quote"/>
<blockquote>
<p class="quote-txt">
Det er meget svært at finde en bæredygtig forretningsmodel i den digitale 
verden, og de, der taber mest, er aviserne, som traditionelt har investeret 
allerflest penge i journalistik
</p>
<p class="sender">
Atte Jääskeläinen, YLE 
</p>
</blockquote>
</div><p>
Tilbage blandt de sammenlignelige skandinaviske lande står Finland, hvor det 
statsfinansierede YLE især har været under beskydning fra Finlands pendant 
til Danske Medier.</p><p>
Den politiske lydhørhed for klagerne har dog været til at overse, fortæller 
Atte Jääskeläinen, nyhedsdirektør i YLE. Han peger som sine nordiske 
kolleger på, at nyhedsmarkedet online over hele Norden er præget af, at 
tabloidaviser har sat sig på annoncekronerne og trafikken, dog klart 
overskygget af internationale mastodonter som Facebook og Google, mens 
resten af medierne forsøger at finde deres fremtids form i et lille del af 
markedet. 
</p><p>
»Vi sælger hverken annoncer eller abonnementer, og jeg er overbevist om, at 
aviserne ville være mere bekymrede, hvis vi gjorde. Omvendt er jeg også 100 
procent sikker på, at selv hvis vi forsvandt, ville problemet ikke 
forsvinde. Det har rod dybere nede i markedets strukturer og forandringerne 
i dem«, siger han. 
</p><p class=" bl-elem">
»Derfor er jeg også bekymret for journalistikkens fremtid. For det er meget 
svært at finde en bæredygtig forretningsmodel i den digitale verden, og de, 
der taber mest, er aviserne, som traditionelt har investeret allerflest 
penge i journalistik, mens de, der vokser, er dem, der investerer mindst. 
Det må bekymre alle«. 
</p>	
</div>
</div></body></html>
