---
layout:     post
title: 	    "Dansk debutant ser med et smil frem til gevaldig omgang klø"
post_author:	    
post_date:	    Sat, 25 Apr 2015 17:41:47 +0200
post_site:	    politiken.dk 
post_link:	    http://politiken.dk/sport/cykling/ECE2643233/dansk-debutant-ser-med-et-smil-frem-til-gevaldig-omgang-kloe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Startlisten til sæsonens 13. WorldTour-løb Liège-Bastogne-Liège tilføjedes i dag uventet en syvende dansk deltager, da Cult Energys sportschef Michael Skelde blev tvunget til at se bort fra den sygdomsramte tysker Linus Gerdemann.</p><p>Det betød, at den 25-årige debutant Rasmus Quaade, der netop har overstået Giro del Trentino, blev hasteindkaldt, og selv om alt tyder på, at deventer ham en gevaldig omgang klø i selskab med verdensstjernene, strålede tempospecialisten som en sol, da han i dag mødte op til præsentationsshowet i Liège.</p><h3>Bliver svært at nå til vejs ende</h3><p>»Det er da en drøm at få lov til at køre et løb som Liège-Bastogne-Liège. Jeg glæder mig helt vildt, for meget større bliver det ikke«, siger en tydeligvis begejstret og veloplagt Rasmus Quaade, der ellers havde regnet med, at Tour of Yorkshire fra 1. til 3. maj og Bayern Rundfahrt fra 13. til 17. maj skulle have udgjort de næste punkter på hans program.</p><p>»Jeg er fuldstændig klar over, at det kan blive uhyre svært bare at nå til vejs ende. Jeg har aldrig konkurreret på så lang en distance som 253 km før, men jeg vil kæmpe og under alle omstændigheder udføre det arbejde, jeg bliver sat til undervejs, så godt jeg nu kan«.</p><p>Fourden Quaade stiller det danske 2. divisionsmandskab med Rasmus Guldhammer, Michael Reihs og Martin Mortensen, tyskerne Fabian Wegmann og Christian Mager, luxembourgeren Alex Kirsch og franskamdnen Romain Lemarchand.</p><h3>Tyskers sygdom er slem streg i regningen</h3><p>»Det er en slem streg i regningen, at Linus ikke kan være med, for det var lige netop dette løb, han havde forberedt sig til«, fastslår Michael Skelde.</p><p>»Han blev imidlertid ramt af et maveonde under Giro del Trentino, og han er fuldstændig tappet for kræfter«.</p><p>»Det er nogenlunde den samme omgang, som hans landsmand Fabian Wegmann har været igennem, og nu håber jeg på, at Fabian er kommet så meget til kræfter, at han kan gøre sig bemærket i dag«.</p><p>»Stadig tror jeg på, at Rasmus Guldhammer vil kunne levere en god indsats, som han gjorde det i søndags i Amstel Gold Race, og under alle omstændigheder giver deltagelsen i disse løb ham eb meget klar fornemmelse af, hvad der kræves for at være med på dette høje niveau«.</p><p class=" bl-elem">De øvrige danskere, der starter i Liège-Bastogne-Liège, er Jakob Fuglsang (Astana) samt Tinkoff-Saxo-duoen Michael Valgren og Chris Anker Sørensen.</p>	
</div>

</div></body></html>
