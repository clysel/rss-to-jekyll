---
layout:     post
title: 	    "Måling: Hver anden dansker vil have mere overvågning i gadebilledet"
post_author:	    
post_date:	    Wed, 18 Feb 2015 17:15:55 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2552620/maaling-hver-anden-dansker-vil-have-mere-overvaagning-i-gadebilledet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-fakta article-box">
<h4 class="">
Fakta om undersøgelsen</h4>
<div class="fakta-body" data-buildingblock="embedded_factboxlink">
<p>
Megafon har spurgt:
</p><p>
»Synes du, at der er for mange, passende eller for få overvågningskameraer i 
det offentlige rum«?
</p><p>
Undersøgelsen er gennemført som en web-undersøgelse i perioden 17.-18. 
februar. 
</p><p>
1.005 respondenter har deltaget i undersøgelsen. 
</p><p class=" bl-elem"><i class=" bl-elem">Kilde: Megafon</i></p>
</div>
</div><p>
Der skal mere overvågning på gaderne. 
</p><p>
Det mener i hvert fald 48 procent af danskerne ifølge en ny måling, som 
Megafon har foretaget for Politiken og TV2. 
</p><p>
Til sammenligning mener kun 8 procent af danskerne, at der lige nu er for 
mange overvågningskameraer, mens 33 procent mener, at antallet er passende. 
Megafon-målingen er udført i går og i dag og altså efter weekendens 
terrorangreb i København. 
</p><p>
Og ifølge Peter Lauritsen, lektor i informationsvidenskab ved Aarhus 
Universitet, der har forsket i kameraovervågning og danskernes holdning til 
det, er resultatet til dels en reaktion på netop weekendens terrorangreb. 
</p><p>
»Det er helt naturligt, at når man har oplevet sådan noget, så efterspørger 
man mere tryghed, og man efterspørger mere sikkerhed. Og der kan kameraerne 
være en løsning på det. Så jeg tror, at tidspunktet for spørgsmålet kan 
forklare nogle af svarene«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2547680/saadan-fandt-politiet-den-formodede-gerningsmand/">Sådan fandt politiet den 
formodede gerningsmand</a></p><p>
Tallene kommer dog lidt bag på Peter Lauritsen, der havde forventet, at flere 
danskere ville have efterspurgt flere kameraer i det offentlige rum. 
</p><p>
»Umiddelbart er min reaktion faktisk, at jeg er en smule overrasket over, at 
det ikke er flere, der vil have mere overvågning. Når man spørger lige efter 
sådan en frygtelig handling som den, der fandt sted i weekenden, ville jeg 
egentlig have forventet, at tallene var endnu højere, end de er«, siger 
Peter Lauritsen. 
</p><p><b>Overvågningen skal håndteres efter lovgivningen</b></p><p>
Ifølge Lena Anderson, kontorchef hos Datatilsynet, der holder tilsyn med 
videoovervågningen i Danmark, er det ikke usandsynligt, at de 48 procent 
danskere får deres ønske opfyldt. 
</p><p>
»Med den rummelighed, som lovgivningen giver nu, vil der være mulighed for at 
sætte flere kameraer op. Det er selvfølgelig også et spørgsmål om ressourcer 
hos for eksempel boligselskaber og kommuner, men vi har jo allerede set, at 
der er blevet sat flere kameraer op af gode, tungtvejende grunde«, siger 
Lena Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551118/ingen-kontrol-med-landets-500000-overvaagningskameraer/">Ingen kontrol med landets 
500.000 overvågningskameraer</a></p><p>
Hun understreger dog, at det er vigtigt, at det følger lovgivningen på 
området, så ingen skal være utrygge ved overvågningen. 
</p><p class=" bl-elem">
»Vores fokus angående overvågning er, at det bliver håndteret lovligt. Og det 
gælder både beskyttelsen af optagelserne og placeringen af kameraerne. Man 
skal følge spillereglerne, så vi alle kan være trygge ved, at optagelserne 
ikke havner på Facebook eller hos andre uvedkommende«, siger Lena Andersen. 
</p>	
</div>
</div></body></html>
