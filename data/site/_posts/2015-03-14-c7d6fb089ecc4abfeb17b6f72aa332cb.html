---
layout:     post
title: 	    "Biltest: Ford Focus gør 3 til bilernes nye lykketal"
post_author:	    
post_date:	    Sat, 14 Mar 2015 06:00:13 +0100
post_site:	    politiken.dk 
post_link:	    http://politiken.dk/forbrugogliv/biler/ECE2585054/biltest-ford-focus-goer-3-til-bilernes-nye-lykketal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ford Focus St. car 1,0 Titanium </h4>
<div class="fakta-body" data-buildingblock="embedded_factboxlink">
<p>
Pris: 273.590 kr. 
</p><p>
Motor: 1,0 liter/125 hk
</p><p>
Acc. 0-100 km/t: 11,2 sek. 
</p><p>
Garanti: 2 år
</p><p>
Bagagerum: 620 liter
</p><p>
Årlig ejerafgift: 620 kr. 
</p><p class=" bl-elem">
Forbrugstal: 20,8 km/l 
</p>
</div>
</div><p>
Tre kan gå hen og blive det nye lykketal i bilbranchen. I hvert fald når det 
henviser til trecylindrede benzinmotorer, som Ford præsterer i den 
faceliftede udgave af Focus. 
</p><p>
Der er ikke noget nyt i, at Ford bygger fine trecylindrede benzinturbomotorer 
under navnet Ecoboost. De bruges i Fiesta og Focus og snart også i den nye 
Mondeo, og det vil være første gang, at en så stor bil udstyres med en motor 
på bare 1,0 liter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2562722/audi-faar-hug-i-ny-skrap-sikkerhedstest/">Audi får hug i ny skrap 
sikkerhedstest</a></p><p>
Tidligere har vi prøvet denne motor i både Focus og Fiesta i udgaver med 100 
hk. Her i denne testbil er der skruet op for turbotrykket, og nu yder 
motoren 125 hk. Det er rigtig mange hestekræfter at hente ud af en motor på 
kun 1,0 liter. For 10 år siden var det nærmest kun racerbiler, der havde en 
så høj ydelse i forhold til motorstørrelsen. 
</p><h3>
Energisk motor uden unoder 
</h3><p>
Der er dog overhovedet ingen unoder i denne Focus-motor. Den trækker energisk 
fra lave omdrejninger, og når den kommer lidt op i fart, kan motoren udsende 
en snerrende lyd, der stammer fra det ulige antal cylindre. Det er en 
behagelig og veloplagt lyd, som klæder bilen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/fartpilot_920283y.jpg" alt="" border="0"/><span class="caption"><span class="f-img-caption">afsides. 
</span>Fartpiloten har fået en ugunstig placering. Ikke alle funktioner er lette at ramme hurtigt. Foto: Ford</span></span>
Økonomien er også i orden. Vi kørte omkring 16 km/l med en del småture i 
frostvejr. Under mere gunstige forhold kan man sikkert komme tættere på 
Fords officielle forbrugstal, som siger 20,8 km/l. Decideret sparekørsel er 
bare lidt svært at praktisere i denne Focus, da den veloplagt kalder på at 
blive udfordret. Under alle omstændigheder er man nede på laveste ejerafgift 
på 620 kroner om året. 
</p><p>
Gearskiftet er sekstrins og manuelt betjent. Alle gear er perfekt afstemt til 
motorkraften. I bytrafik triller man fint af sted med 50 km/t. i 4. gear, og 
på motorvej tager 6. gear toppen af omdrejningerne uden at være så 
langbenet, at motoren mister pusten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2516233/trend-hvide-biler-er-det-nye-sort/">Trend: Hvide biler er det nye 
sort</a></p><p>
Styretøj og affjedring er noget nær perfekt. Bilen kan placeres med ekstrem 
præcision, og affjedringen er lige præcis så eftergivende, at den sluger de 
værste ujævnheder, men bilen bliver stadig holdt i et temmelig fast greb. 
</p><p>
I nogle biler skal en testkører øve sig et par dage, før man er på perfekt 
talefod med koblingen og kan præstere gnidningsløse gearskift. Her i Ford 
Focus er man fuldt fortrolig med både kobling og gearkasse fra første 
gearskift. Det er i høj grad med til at gøre kørslen til en fornøjelse. Ford 
tilbyder ikke automatgear til denne model. 
</p><h3>
Design i familiestilen 
</h3><p>
Ford Focus har netop fået en ret grundig ansigtsløftning, der har tilført nye 
elementer af Fords designpræg. F.eks. kølergrillen, der har en slående 
lighed med den, der sidder på en Aston Martin. Vigtigere er det, at der er 
kommet en grundig oprydning i kabinen. Der er færre knapper på 
midterkonsollen, og nu sidder de ganske logisk grupperet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/kabinen_920282y.jpg" alt="" border="0"/><span class="caption"><span class="f-img-caption">fingerlet. 
</span>Alle knapper til radioen sidder fint inden for rækkevidde. Foto: Allan Graubæk</span></span></p><p>
Vi kørte i standardversionen, der har en ret lille skærm øverst på 
midterkonsollen. Den rummer forskellige kørselsdata og er lidt svær at 
aflæse. Når man bestiller navigation til bilen, får man en noget større 
skærm, som så også vil stå for en del af radiobetjeningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2509834/bilshow-i-detroit-muskler-stiller-op-mod-miljoe/">Bilshow i Detroit: Muskler 
stiller op mod miljø</a></p><p>
Der er dog også svipsere i indretningen – f.eks. fartpiloten, der sidder til 
venstre for rattet. Den funktion, man oftest har brug for, når man kører med 
fartpilot er ’resume’-knappen, der genoptager den valgte hastighed efter 
f.eks. en kort nedbremsning. Den funktion er ret svær at ramme i blinde. 
Ellers er vi tilfredse med instrumenter og betjeningsgreb. 
</p><p class=" bl-elem">
Rummeligheden er i orden uden at være decideret imponerende. Til en pris på 
273.000 kroner står denne veloplagte og veludstyrede Ford Focus stærkt i 
forhold til konkurrenterne. Ærkerivalen, VW Golf, er i hvert fald en del 
dyrere. 
</p>	
</div>
</div></body></html>
