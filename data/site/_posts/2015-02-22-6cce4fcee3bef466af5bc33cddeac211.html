---
layout:     post
title: 	    "Oscar-favorit vinder generalprøve"
post_author:	    
post_date:	    Sun, 22 Feb 2015 08:21:31 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2557709/oscar-favorit-vinder-generalproeve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Slaget om at blive kåret som den bedste film ved aftenens Oscar-show står 
ifølge de fleste eksperter mellem 'Boyhood' og 'Birdman', og 
sidstnævnte fik en fin start på filmbranchens store weekend ved at løbe med 
hovedprisen på Independent Spirit Awards.
</p><p>
Prisuddelingen finder altid sted aftenen før Oscar-festen.
</p><p>
Independent Spirit Awards uddeler kun priser til film med budgetter under 20 
millioner dollar. Derfor var en film som 'American Sniper' der også er 
nomineret til en Oscar som bedste film, ude af betragtning.
</p><p>
De øvrige nominerede var 'Boyhood', 'Love is Strange', 'Selma' og 'Whiplash'.
</p><h3>
Pris til Keaton og Moore
</h3><p>
Sejren til 'Birdman' kan måske give et praj om, hvor den mest prestigefyldte 
af de mange Oscar-statutter ender.
</p><p>
Sidste år tog '12 Years a Slave' en dobbeltsejr, og det samme gjorde 'The 
Artist' for tre år siden.
</p><p>
Michael Keaton, der har hovedrollen i 'Birdman', fik prisen som bedste 
mandlige skuespiller, mens Julianne Moore tog sig af kvindernes hovedpris 
for sin præstation i 'Still Alice'.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2557033/afrikansk-film-loeber-med-bunke-af-priser-inden-oscarfesten/">Afrikansk film løber med bunke 
af priser inden Oscarfesten</a></p><p>
Danske film har før gjort sig bemærket ved Spirit Awards. Mest markant i 1998, 
da Thomas Vinterbergs 'Festen' vandt prisen som bedste udenlandske film.
</p><p>
Sidste år var 'Jagten' - også af Vinterberg - nomineret, men måtte se sig 
slået.
</p><h3>
Dansk bidrag
</h3><p>
Ingen danske film var nomineret i år, men danske filmfolk fik dog sat et 
aftryk, idet den polske 'Ida' blev kåret som bedste udenlandske film.
</p><p>
To af filmens producere, Sofia Wanting Hassing og Christian Falkenberg Husum, 
samt Kristian Eidnes Andersen, der har komponeret musikken, er danskere.
</p><p class=" bl-elem">
/ritzau/Reuters
</p>	
</div>
</div></body></html>
