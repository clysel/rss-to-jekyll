---
layout:     post
title: 	    "Regeringen: Flygtninge skal arbejde 10 timer om ugen"
post_author:	    
post_date:	    Wed, 29 Apr 2015 07:40:16 +0200
post_site:	    politiken.dk 
post_link:	    http://politiken.dk/indland/politik/ECE2647453/regeringen-flygtninge-skal-arbejde-10-timer-om-ugen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen har ikke skaffet flertal for sit integrationsudspil, der blev 
fremlagt i marts, men en del af det bliver alligevel fremsat som forslag i 
Folketinget i dag.
</p><p>
Statsminister Helle Thorning-Schmidts (S) udmelding i nytårstalen om, at 
ledige flygtninge skal arbejde mere for ydelsen, munder nemlig nu ud i et 
lovforslag, der kommer direkte i folketingssalen uden at være forhandlet med 
andre partier først, skriver Jyllands-Posten.
</p><p>
Den eneste ændring i forhold til integrationsudspillet er, at der indføres et 
minimumkrav: Flygtninge og familiesammenførte i det treårige 
integrationsprogram skal arbejde mindst 10 timer om ugen.
</p><p>
Det vil typisk være i løntilskud, praktik eller i et nyttejob.
</p><p>
Beskæftigelsesminister Henrik Dam Kristensen (S) begrunder ændringen med, at 
det tidligere oplæg kunne misforstås.
</p><p>
»Jeg kunne høre på debatten, at vores udspil blev udlagt sådan, at nogle kunne 
ende med kun at komme i virksomhedspraktik i én time om ugen«, siger han til 
Jyllands-Posten og uddyber:
</p><p>
»Det kunne jeg ikke forestille mig, at kommunerne ville gøre, men nu sender vi 
et signal om, at det ikke skal være en mindre, men tværtimod en bedre 
indsats. Og når man kombinerer med danskundervisning, kommer vi op på noget, 
der ligner 37 timer om ugen«.
</p><h3>
Kritik fra begge sider
</h3><p>
I dag er kravet, at kommunerne, der har ansvaret for integrationsprogrammerne, 
skal aktivere alle flygtninge i netop 37 timer om ugen, men det falder nu 
væk.
</p><p>
Regeringen har dog ikke på forhånd sikret sig flertal for lovforslaget, og 
minimumkravet på 10 timer bliver kritiseret fra begge sider af Folketinget.
</p><p>
SF's integrationsordfører, Karina Lorentzen Dehnhardt, ser forslaget som 
uambitiøst og ville hellere lægge stemme et integrationsforløb, der skulle 
få indvandrere ud i de job, som østeuropæere i dag sidder på.
</p><p class=" bl-elem">
Venstres integrationsordfører, Martin Geertsen, ser det ligeledes som 
uambitiøst. Han så hellere, at indvandrere bliver motiveret til at arbejde 
af en lavere startydelse.
</p>	
</div>

</div></body></html>
