---
layout:     post
title: 	    "Farvel og tak: Udlændinge søger væk fra Rusland"
post_author:	    
post_date:	    Tue, 24 Feb 2015 06:00:21 +0100
post_site:	    politiken.dk 
post_link:	    http://politiken.dk/oekonomi/ft/ECE2552244/farvel-og-tak-udlaendinge-soeger-vaek-fra-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når man ikke medregner flygtninge fra det østlige Ukraine, der er søgt til 
Rusland for at undslippe krigen, var der i sidste måned 417.000 færre 
udlændinge i landet end for et år siden – et fald på 4,7 procent – viser tal 
fra den russiske regering.
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Rublen har mistet omkring 40 procent af sin værdi over for den amerikanske dollar </p>

</blockquote>
</div><p/><p>
Antallet af udlændinge fra en række vestlige lande er faldet med helt op til 
en tredjedel som en konsekvens af konflikten i Ukraine, der har gjort den 
russiske regerings forhold til Europa og USA særdeles anspændt. 
</p><p>
Særligt borgere fra de lande, der længe har været blandt de største investorer 
i Rusland, har travlt med at komme ud. Per 20. januar var antallet af 
tyskere i Rusland faldet til 240.113, oplyser den russiske regerings kontor 
for migration. Det svarer til et fald på 31 procent i forhold til januar 
2014, viser en opgørelse, som migrationskontoret har stillet til rådighed 
for nyhedstjenesten RosBusinessConsulting. 
</p><p>
Antallet af amerikanere faldt med 36 procent, briter med 38 procent og 
spaniere med 41 procent i samme periode. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2524455/ruslands-oekonomi-bliver-nedgraderet-til-junk/">Ruslands økonomi bliver 
nedgraderet til junk</a></p><p>
Udvandringen afspejler den stadig værre økonomiske situation i Rusland, der er 
hårdt ramt af de sanktioner, som Vesten har indført på grund af landets 
rolle i krigen i det østlige Ukraine og dets annektering af halvøen Krim. 
Situationen er yderligere forværret af de lave priser på olie, der tegner 
sig for en stor del af Ruslands eksport. 
</p><p>
Rublen har mistet omkring 40 procent af sin værdi over for den amerikanske 
dollar i de seneste 12 måneder, og ifølge prognoserne står Ruslands økonomi 
til at få en negativ vækst på 4,5 procent i år. En sådan tilbagegang vil 
både gøre ondt på vestlige firmaer i Rusland og på landets eget erhvervsliv. 
</p><p>
De officielle russiske statistikker er ikke præcise nok til at lave en præcis 
opgørelse over, hvem der rejser og hvorfor. Tallene fra migrationskontoret 
omfatter såvel turister og rejsende på privat besøg som forretningsrejsende, 
migrantarbejdere og udlændinge bosat i Rusland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2510853/verdensbanken-ruslands-oekonomi-styrtdykker-i-aar/">Verdensbanken: Ruslands 
økonomi styrtdykker i år</a></p><p>
Men kilder i erhvervslivet siger, at tallene bekræfter det, der i forvejen er 
en almindelig antagelse: at mange ledere af vestlige firmaer i Rusland 
vælger at forlade landet. 
</p><p>
»Virksomhederne forsøger at begrænse antallet af ikkerussiske medarbejdere for 
at holde omkostningerne nede«, siger Jens Böhlmann, erhvervsanalytiker ved 
det tyske handelskammer i Rusland. 
</p><p>
Ifølge handelskammeret var antallet af russiske virksomheder i Rusland faldet 
til 6.000 ved udgangen af 2014 fra 6.167 i slutningen af 2013. 
</p><p class=" bl-elem"><i class=" bl-elem">Oversættelse: Tonny Pedersen. Med licens fra Financial Times</i></p>	
</div>
</div></body></html>
