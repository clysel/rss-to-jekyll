---
layout:     post
title: 	    "Arbejdsskadede Carina ventede halvandet år på den lovede støtte"
post_author:	    
post_date:	    Tue, 17 Mar 2015 06:21:52 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2589475/arbejdsskadede-carina-ventede-halvandet-aar-paa-den-lovede-stoette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et enkelt uheldigt hiv i armen fra en af beboerne. Så var alt forandret. 
</p><p>
Det skete på det bosted for udviklingshæmmede, hvor Carina Fehrn arbejdede. I 
dag har hun levet med konstante smerter i ryggen i 7 år: 
</p><p>
»Den er ødelagt, simpelthen. Jeg kan ikke stå op særlig længe, ikke sidde 
særlig længe, ikke gå særlig langt og ikke løfte på noget«, forklarer Carina 
Fehrn. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg håber, at Carsten Koch-udvalget foreslår at styrke de her forløb 
væsentligt.
</p>
<p class="sender">
Lasse Bjerg Jørgensen, hovedkasserer i Bupl og medlem af forbundets 
forretningsudvalg 
</p>
</blockquote>
</div><p/><p>
Tidligere ville den 37-årige pædagog have fået førtidspension, men efter 
regeringens og de borgerlige partiers reform af området 2013 har det som 
udgangspunkt ikke længere været en mulighed for dem, der ikke har rundet 40 
år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2435893/antallet-af-nye-foertidspensioner-styrtdykker/">Antallet af nye 
førtidspensioner styrtdykker</a></p><p>
»Jeg blev i stedet dømt – ja, det kalder jeg det – til et ressourceforløb for 
to år siden, som så skulle bringe mig tættere på arbejdsmarkedet. Men jeg 
fik først et konkret tilbud fra kommunen for ikke engang seks måneder siden, 
efter at jeg selv havde foreslået noget afspændingsterapi. Men jeg kommer jo 
ikke tilbage på arbejdsmarkedet, fordi jeg nu får massage en gang om ugen«, 
siger den arbejdsskaderamte pædagog. 
</p><p>
De såkaldte ressourceforløb skal støtte de mest sårbare arbejdsløse og hjælpe 
dem ind på arbejdsmarkedet igen. Men Carina Fehrn er langtfra den eneste, 
der har ventet længe på de tilbud, loven stillede i udsigt som alternativ 
til førtidspension. 
</p><h3>
Lærer at støvsuge 
</h3><p>
»Vi har flere eksempler på pædagoger, som slet ikke får den hjælp og støtte, 
de har krav på. Nogle må selv foreslå de tiltag, som kommunen kan sætte ind 
med, og mange må vente i mange måneder, uden at der sker noget«, siger Lasse 
Bjerg Jørgensen, hovedkasserer i Bupl og medlem af forbundets 
forretningsudvalg. 
</p><p>
I ressourceforløbene skal de berørte borgere tilbydes en »tværfaglig og 
helhedsorienteret« indsats, som det hedder i Beskæftigelsesministeriets 
sprogbrug. Det kan eksempelvis være en kombination af behandling og hjælp 
til at starte på en ny uddannelse. Hyppigt mødes borgerne dog med 
enkeltstående tilbud, der absolut ingen effekt har, lyder det fra 
hovedforbundet FTF. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/samfund/ECE2517487/rapport-indvandrere-skal-integreres-hurtigere/">Rapport: Indvandrere skal 
integreres hurtigere</a></p><p>
Her henviser man til en konkret sag, hvor en mand er blevet tilkendt et 
femårigt ressourceforløb, hvis eneste indhold består i, at en kontaktperson 
fra kommunen dukker op en gang om ugen og vejleder ham i at støvsuge. 
Tilbuddet til en anden borger består i, at vedkommende skal løse 
hukommelsesopgaver på computeren derhjemme, opregner fagforbundet. 
</p><p>
»De eksempler ligner pseudotilbud, hvor der reelt ikke igangsættes en indsats. 
Derfor skal det være muligt at klage over indholdet, så man kan få nogle 
tilbud, der rent faktisk kan hjælpe én tættere på arbejdsmarkedet«, siger 
Bente Sorgenfrey med en direkte opfordring til regeringens såkaldte Carsten 
Koch-udvalg, der udgiver sin anden rapport i dag. 
</p><p>
Her vil den tidligere socialdemokratiske skatteminister og de øvrige medlemmer 
af ekspertudvalget komme med forslag til, hvordan de svageste arbejdsløse, 
der typisk har andre problemer end blot ledighed, kan hjælpes tilbage på 
arbejdsmarkedet. 
</p><h3>
Ét tilbud er ikke godt nok 
</h3><p>
»Jeg håber, at Carsten Koch-udvalget foreslår at styrke de her forløb 
væsentligt. Vi må sørge for, at de mange, der kan have reel glæde af dem, 
får ordentlige tilbud, og at de øvrige, der af helbredsmæssige årsager ikke 
kan bruge dem, ikke skal gå rundt og vente i årevis på en afklaring«, siger 
Lasse Bjerg Jørgensen. 
</p><p>
Det er ikke godt nok, hvis kommunerne udelukkende spiser ledige af med 
enkeltstående tilbud, mener læge Margit Maltesen, som er sundhedskoordinator 
i Region Midtjylland og hjælper kommunerne med at tilrettelægge tilbuddene: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2188555/carsten-koch-afliver-offentligt-loentilskud-som-job-motor/">Carsten Koch afliver 
offentligt løntilskud som job-motor</a></p><p>
»Når du får tilkendt et ressourceforløb, skyldes det jo, at du har komplekse 
problemer, der kræver en tværfaglig indsats med tilbud fra for eksempel både 
sundhedsområdet, socialområdet og beskæftigelsesområdet. Og derfor giver det 
jo ingen mening, hvis indholdet kun består af ét tilbud«, siger Margit 
Maltesen. 
</p><p>
Selve ideen om de tværfaglige ressourceforløb, der skal tage udgangspunkt i 
borgerens samlede livssituation, fejler dog ikke noget, mener hun: 
</p><p>
»Derfor er det selvfølgelig meget vigtigt, at der bliver lavet en grundig 
evaluering af kvaliteten af forløbene, og hvad der virker og ikke virker. 
For det er enormt ærgerligt, hvis forløbene nogle steder bliver en 
spareøvelse i stedet for den forbedring, som de burde være«, siger Margit 
Maltesen. 
</p><p>
Carina Fehrn gør sig dog ingen forhåbninger om, at et ressourceforløb – hvor 
veltilrettelagt det end måtte være – vil bringe hende tættere på 
arbejdsmarkedet: 
</p><p class=" bl-elem">
»For andre, der kan noget mere fysisk end mig, kan det måske være en god ting, 
hvis man har brug for hjælp til at komme i gang. Men jeg har en kronisk 
smertelidelse, og selv om jeg hjertens gerne ville arbejde med det samme, 
kan jeg bare ikke. Reglerne siger, at man skal vente, til man bliver 40, for 
at få pension. Men man kan altså også blive syg, når man er 35«. 
</p>	
</div>
</div></body></html>
