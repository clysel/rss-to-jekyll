---
layout:     post
title: 	    "Fagforeningsmand: Spillere og DBU skal stadig forsones"
post_author:	    
post_date:	    Sat, 21 Mar 2015 15:23:18 +0100
post_site:	    politiken.dk 
post_link:	    http://politiken.dk/sport/fodbold/ECE2598203/fagforeningsmand-spillere-og-dbu-skal-stadig-forsones/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Spillerforeningen er naturligvis glade for, at det er lykkedes at forhandle en 
aftale på plads med Dansk Boldspil-Union (DBU), der gælder for både 
A-landsholdet, U21-landsholdet og kvindelandsholdet. 
</p><p>
Der er dog stadigvæk elementer fra den langstrakte konflikt, som skal tales 
igennem mellem spillere og DBU. 
</p><p>
Det siger Spillerforeningens direktør, Mads Øland. 
</p><p>
»Der er stadigvæk ting, som skal tales igennem. Nu har vi en 
landsholdssamling, hvor vi har tid til at snakke«. 
</p><p>
»Der er helt sikkert mange spillere, som har været sure over det, der er 
foregået i forløbet, og der er ganske givet DBU-ledere, som har samme 
holdning den anden vej«. 
</p><p>
»Men vi har fået en platform for at gennemføre en normal hverdag, og så må vi 
se, hvor hurtigt, man får talt sig til rette på det personlige plan«, siger 
Mads Øland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2598089/hektisk-og-turbulent-uge-hos-dbu-lukker-med-hemmelig-loenaftale/">Hektisk og turbulent uge hos 
DBU lukker med hemmelig lønaftale</a></p><p>
Til gengæld er forståelsen mellem Spillerforeningen og DBU blevet større, og 
det tegner godt for fremtiden. 
</p><p>
»Det kan lyde mystisk, men Spillerforeningen og DBU har fået langt større 
forståelse for hinanden på en række områder«. 
</p><p>
»Jeg har været betydeligt mere sammen med Claus og Katja (Claus Bretton-Meyer, 
DBU's direktør og Katja Moesgaard, DBU's kommercielle direktør, red.), end 
jeg har været sammen med min egen familie«. 
</p><p>
»Vi har fået udvekslet synspunkter og løst andre problemer end det, det reelt 
handlede om«, siger Mads Øland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2590764/landsholdsspillere-har-tjent-69-mio-paa-tre-aar/">Landsholdsspillere har tjent 
69 mio. på tre år</a></p><p>
Den kollektive aftale, som Spillerforeningen og DBU har indgået, sikrer DBU en 
økonomisk besparelse på cirka 17 procent af spillernes lønpakke. Det svarer 
til tre millioner kroner om året. 
</p><p>
»Vi valgte at imødegå DBU's ønske om at spare, når der ikke spilles 
slutrunder«. 
</p><p>
»Vi har ønsket at få en mulighed for at indhente den besparelse, vi giver dem, 
hvis man skulle være så uheldig ikke at deltage i en slutrunde, og det har 
vi fået«, siger en tilfreds Mads Øland om aftalen. 
</p><p>
Aftalen gælder for A-landsholdets vedkommende frem til og med VM-slutrunden i 
2018. En fireårig aftale har hele tiden været målet, bekræfter både 
Spillerforeningen og DBU. 
</p><p class=" bl-elem"><b class="ext-link">OLSEN</b><a class="embeddedlink" href="http://politiken.dk/sport/fodbold/ECE2598148/olsen-nu-handler-det-om-fodbold---uden-agger/"> Nu handler det om fodbold - uden Agger</a></p>	
</div>
</div></body></html>
