---
layout:     post
title: 	    "Få har indstillet en erhvervskolelærer til Politikens Undervisningspris"
post_author:	    
post_date:	    Sat, 28 Feb 2015 10:56:05 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2567384/faa-har-indstillet-en-erhvervskolelaerer-til-politikens-undervisningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Ud af 700 indstillede kandidater til Politikens Undervisningspris er kun knap 
50 af dem lærere på en erhvervsuddannelse. 
</p><p>
Resten har fordelt sig nogenlunde lige mellem undervisere fra landets 
gymnasier og grundskoler. 
</p><p>
En af de indstillede erhvervsskolelærere er en genganger. Nemlig Tom Bruhn, 
der sidste år vandt en særpris og 25.000 kroner for at skabe begejstring for 
sit håndværk på KTS Rødovre. 
</p><p>
»Tom var dagligt en kæmpestor inspirationskilde på mit grundforløbshold. Tom 
er en vanvittigt dygtigt møbelsnedker, og hans ukonventionelle måde at tænke 
snedkeri er dybt fascinerende. Derudover er han fuldstændig eminent til at 
give sin utrolige viden fra sig, og han forstår at inddrage alle i sin 
undervisning«, skriver den tidligere elev, Camilla Malou Christiansen, i sin 
indstilling af snedkerlæreren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2274666/skaber-begejstring-for-kloge-haender/">Skaber begejstring for kloge 
hænder</a></p><p>
Og hun er ikke den eneste tidligere elev, der har oplevet en underviser, som 
gjorde en stor forskel. En klasse har indstillet lærerteamet Niels Lisby, 
Karina Thomsen, Tanya Christensen, som underviser i drift, 
bygningsteknologi, fremstillingsteknologi og materialelærer på Tradium i 
Randers. 
</p><p>
»De var allesammen med til at skabe en god, glad, positiv følelse i klassen. 
De gav alle sammen meget af sig selv, og vi kunne mærke, at de brændte for 
det, de lærte os«, skriver erhvervskoleklassen og tilføjer til sidst: 
</p><p>
»Da vi var færdige med vores grundforløb, fik klassen et eksamensgennemsnit på 
10 - især takket været vores lærere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Også nuværende erhvervsskoleelever har sat sig til tasterne for at hædre en 
underviser. Deriblandt Jesper C. Balslev, der studerer på Syddansk 
Erhvervsskole, hvor han har Kaj Neupert som underviser. 
</p><p class=" bl-elem">
»I disse tider, hvor en engageret og dygtig lærer er ligeså svær at finde som 
en enhjørning, der har jeg/vi været så heldige at få tildelt Kaj Neupert. 
Uden Kaj ville jeg ikke have lært halvdelen af de ting, jeg har lært, da han 
altid tager sig tid, næsten for god tid, til at hjælpe en«. 
</p>	
</div>
</div></body></html>
