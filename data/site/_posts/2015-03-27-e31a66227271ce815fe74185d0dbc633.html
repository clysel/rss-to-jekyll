---
layout:     post
title: 	    "Bendtner har regnet ud, hvordan han napper målrekord"
post_author:	    
post_date:	    Fri, 27 Mar 2015 19:48:37 +0100
post_site:	    politiken.dk 
post_link:	    http://politiken.dk/sport/fodbold/ECE2607800/bendtner-har-regnet-ud-hvordan-han-napper-maalrekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nicklas Bendtner scorede onsdag sit første hattrick for landsholdet, der i 
Aarhus slog USA med 3-2. 
</p><p>
Den 27-årige Wolfsburg-angribers måltotal i landsholdstrøjen er dermed oppe på 
29, hvilket er 23 mål færre end Jon Dahl Tomasson og Poul 'Tist' Nielsens 
landsholdsrekord på 52 scoringer. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2603993/suveraene-bendtner-scorer-tre-gange-i-dansk-sejr/">Suveræne Bendtner scorer tre 
gange i dansk sejr</a></p><p>
»Jon Dahl havde en imponerende målscore på landsholdet, må man sige. Men jeg 
har regnet lidt på det. Hvis jeg scorer syv om året de næste tre år frem, så 
er det bestemt realistisk«. 
</p><p>
»Jeg kan godt se det som en mulighed, selv om det bliver svært. Men hvis jeg 
holder det målgennemsnit, som jeg har haft indtil videre, så vil det blive 
opnået«, siger Nicklas Bendtner, der på søndag kan spille sin landskamp 
nummer 66 imod Frankrig. 
</p><h3>
Stolt over sit første hattrick 
</h3><p>
Selv om han fortsat er stolt over onsdagens tre mål mod USA, så er fokus 
rettet ind på den kommende opgave. 
</p><p>
»Jeg er glad og stolt over at score mit første hattrick på landsholdet, men nu 
er der en ny opgave. Vi spiller jo mange kampe, og nu er den opgave løst, og 
vi skal løse en ny«, siger han. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2604166/3-maal-paa-den-maade-det-har-danmark-ikke-oplevet-siden-1972/">3 mål på den måde? Det har 
Danmark ikke oplevet siden 1972</a></p><p>
Nicklas Bendtner render på ingen måde rundt med armene i vejret til fredagens 
træning i Saint-Etienne. 
</p><p>
Forholdet til den altid interesserede presse er også ændret gennem det seneste 
stykke tid. 
</p><p>
»Der har ikke være så meget presseaktivitet for mit vedkommende. Jeg var nok 
blevet træt af hele tiden at svare på de samme spørgsmål og gå igennem det 
ene og andet«. 
</p><h3>
Behandling for at spark over læggen 
</h3><p>
»Jeg er altid åben for at snakke med pressen og lave skæve og sjove interview. 
Hvis oplægget er spændende og nyt, så kan jeg godt lide det. Hvis vi taler 
om det samme igen og igen, så ryger idéen ud af det. Jeg ved ikke, om jeg 
har fået mindre armbevægelser end tidligere, men jeg tror bare, at jeg har 
udviklet mig«, siger Bendtner. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2605853/elendig-fransk-bane-giver-landsholdet-problemer/">Elendig fransk bane giver 
landsholdet problemer</a></p><p>
Et spark over læggen betød, at angriberen blev hjemme på hotellet torsdag for 
at modtage behandling. Fredag var han at finde på banen. 
</p><p class=" bl-elem">
»Jeg kan stadig mærke det, men det er ikke voldsomt. Det er en naturlig del af 
gamet«, siger han. 
</p>	
</div>
</div></body></html>
