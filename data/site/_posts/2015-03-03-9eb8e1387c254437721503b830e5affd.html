---
layout:     post
title: 	    "Forskere filmer undergrunden for at afhjælpe mangel på fødevarer"
post_author:	    
post_date:	    Tue, 03 Mar 2015 09:29:04 +0100
post_site:	    politiken.dk 
post_link:	    http://politiken.dk/viden/ECE2563398/forskere-filmer-undergrunden-for-at-afhjaelpe-mangel-paa-foedevarer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Global fødevaremangel</p><p>Fakta</p>
<div class="fakta-body" data-buildingblock="embedded_factboxlink">
<p><b>Verdens befolkning </b>vil i de kommende årtier vokse fra 6 til 9 milliarder mennesker. </p><p class=" bl-elem"><b>Beregninger har vist</b>, at den globale fødevareproduktion skal stige med 50 procent for at kunne brødføde den fremtidens befolkning. </p>
</div>
</div><p>
Man skal bruge en traktor, et langt plastikrør og et kamera. Det kunne ligne 
ingredienslisten fra et af Olsen-bandens kup, men faktisk er det et kit for 
biologer og agronomer, der udvikler deres bidrag til at brødføde verdens 
voksende befolkning. 
</p><div class="art-quote article-box">
<p class="quote"/>
<blockquote>
<p class="quote-txt">
Det er, så vidt jeg ved, første gang i verden, man filmer rødder helt nede 
i 5 meters dybde med den metode.
</p>
<p class="sender">
Dorte Bodin Dresbøll, lektor i afgrødevidenskab ved Københavns Universitet 
</p>
</blockquote>
</div><p/><p>
Som første skridt bakser forskerne et bor ud midt på en mark ved hjælp af en 
traktor. Så borer de et hul og stikker det meterlange plastikrør ned. 
Plastikrøret bruger de til at få et kamera 2,5-5 meter ned i jorden, hvor de 
tager billeder eller filmer rodnettet under jorden. 
</p><p>
Antallet af rødder kan sammen med analyser af de næringsstoffer, der er 
optaget i planterne, vise, hvilke planter der suger næring ud af 
undergrunden 2,5-5 meter nede. De fleste planter snupper næring fra de 
øverste meter jord – mens frugtbar jord dybere nede er et uudnyttet 
potentiale. 
</p><p>
»Vi bliver flere mennesker, og der bliver mindre landbrugsjord på verdensplan. 
Derfor skal vi forbedre vores afgrøder enten gennem traditionel 
planteforædling eller ved at designe nye dyrkningssystemer, så vi kan hente 
flere afgrøder ud af mindre jordarealer«, siger Dorte Bodin Dresbøll, lektor 
i afgrødevidenskab ved Københavns Universitet. 
</p><p>
Det kræver dybdegående forskning, hvor forskerne undersøger rødder 5 meter 
nede med deres hjemmelavede kamerakit, forklarer hun. 
</p><p>
»Det er, så vidt jeg ved, første gang i verden, man filmer rødder helt nede i 
5 meters dybde med den metode«. 
</p><h3>
Vi skal leve af undergrunden 
</h3><p>
Kloden mister areal til fødevareproduktion, fordi der går arealer til 
byudvikling, biobrændstof og erosion. Derfor skal vi øge udbyttet per areal. 
</p><p>
Ligesom når man bygger høje huse for at skaffe boliger til flere mennesker, 
kan man udvide landbrugsarealet vertikalt – vi kan høste vand eller næring, 
der findes i vores reserver langt nede i jorden. 
</p><p>
Næringsstofferne, der findes i de øverste lag af jord, bliver opbrugt, hvis 
alle landmandens planter har rødder i næsten samme længder, og så bliver 
udbyttet mindre. 
</p><p>
»Mange planter i naturen har dybe rødder, mens landbrugsplanternes rodsystem 
er mere overfladisk. Vækstsæsonen er kort, og planterne når ikke at lave 
dybe rødder, før de bliver høstet«, forklarer Dorte Bodin Dresbøll. 
</p><p>
Ved at lave dyrkningssystemer med planter med dybere rødder en større del af 
året, forventer forskerne, at de kan øge produktiviteten. 
</p><p>
»Vores mest lovende idé er at plante afgrøder, som kan gøde jorden med næring 
fra helt ned til 5 meters dybde, når de forgår«, siger Dorte Bodin Dresbøll. 
De arbejder med olieræddike og cikorie, der trækker næringen fra flere 
meters dybde og op til jordoverfladen og frigiver den, så jorden igen bliver 
frugtbar. 
</p><p>
Hvis man dyrker flere planter i varme områder, for eksempel i Afrika, er der 
andre fordele ved de lange rødder. Bare med 3-meters rødder, kan man nå vand 
i undergrunden nogle steder, hvor landbruget plages af tørke. 
</p><h3>
Forædling af planter 
</h3><p>
Forskerne håber også at kunne bidrage til det danske landbrug, hvor udbyttet 
for hovedafgrøder ikke er steget i mange år, siger Dorte Bodin Dresbøll: 
</p><p>
»I 1960’erne gav kunstgødning og sprøjtemidler os et stigende udbytte og helt 
op til 90’erne steg udbyttet i Danmark hvert år. Men det har det nærmest 
ikke gjort siden«. 
</p><p>
Stigningen i hovedafgrøden vinterhvede har været tæt på 0 siden slutningen af 
90’erne. 
</p><p>
Planteforskerne vil fremover arbejde med at bestemme roddybden på mange sorter 
af vinterhvede. Det vil gøre det muligt for planteforædlere, som de 
samarbejder med, at udvælge planter med dyb rodvækst, siger Dorte Bodin 
Dresbøll: 
</p><p class=" bl-elem">
»Selv 10-20 cm dybere rodvækst øger efter vores forventning vand- og 
næringsoptaget«. 
</p>	
</div>
</div></body></html>
