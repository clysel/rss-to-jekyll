---
layout:     post
title: 	    "Politiet opgiver at sigte tredje mand i sag om attentatplaner"
post_author:	    
post_date:	    Fri, 27 Mar 2015 18:02:46 +0100
post_site:	    politiken.dk 
post_link:	    http://politiken.dk/indland/ECE2607860/politiet-opgiver-at-sigte-tredje-mand-i-sag-om-attentatplaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavns Politi har sigtet to personer for de formodede attentatplaner mod 
forsvarsminister Nicolai Wammen (S), men også en tredje mand er blevet 
afhørt med en sigtets rettigheder.
</p><p>
Det forklarer advokaten Andro Vrlic, der er blevet hyret til at forvare netop 
den tredje mand, en 24-årig somalier fra Mjølnerparken på Nørrebro.
</p><p>
»Min klient har været afhørt med en sigtets rettigheder. Jeg har været i 
kontakt med politiet i dag, og her bekræfter man, at han ikke vil blive 
sigtet«, siger forsvarsadvokaten til Ritzau.
</p><p>
»Han havde selv en oplevelse af, at han var sigtet, og han har fået en meget 
hårdhændet behandling. Men han er altså ikke sigtet«, siger advokaten.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2605498/to-personer-anholdt-for-attentatplaner-imod-minister/">To personer anholdt for 
attentatplaner imod minister</a></p><p>
Hos Københavns Politi afviser pressechef Mads Jensen at udtale sig om 
oplysningerne, men gentager, at to personer er sigtet i sagen.
</p><p>
Det var i forlængelse af en omfattende ransagningsaktion på fem adresser i 
København onsdag, at politiet valgte at sigte to mænd for overtrædelse af 
straffelovens paragraf 113, stk. 2, der blandt andet dækker over angreb mod 
ministre.
</p><p>
Mere konkret drejer sigtelsen sig om planer om et attentat mod 
forsvarsminister Nicolai Wammen (S), fortalte en af de sigtedes advokater 
torsdag til Ritzau.
</p><p>
»Der er en person, der har henvendt sig og fortalt, at han er sigtet for 
planer om et attentat mod forsvarsministeren. Han vil gerne have mig som sin 
advokat«, sagde forsvarsadvokat Bjørn Elmquist.
</p><p class=" bl-elem">
Politiets beviser mod mændene er tilsyneladende ikke særlig stærke, da man 
torsdag opgav at fremstille dem i grundlovsforhør.
</p>	
</div>
</div></body></html>
