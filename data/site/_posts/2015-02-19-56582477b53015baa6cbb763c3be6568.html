---
layout:     post
title: 	    "Lægerne skal pludselig have ny formand"
post_author:	    
post_date:	    Thu, 19 Feb 2015 20:02:49 +0100
post_site:	    politiken.dk 
post_link:	    http://politiken.dk/forbrugogliv/ECE2554153/laegerne-skal-pludselig-have-ny-formand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mads Koch Hansen stopper som formand for Lægeforeningen. 
</p><p>
Det sker et år før tid og af personlige årsager, oplyser Lægeforeningen. Han 
fratræder sin stilling den 25. april, hvor Lægeforeningens repræsentantskab 
skal vælge ny formand. 
</p><p>
Mads Koch Hansen har været formand i fem år. Hans valgperiode stopper 
egentligt først i 2016. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2438896/laeger-og-sygeplejersker-vil-give-patienterne-mere-magt/">Læger og sygeplejersker vil 
give patienterne mere magt</a></p><p>
»Det har ikke været en nem beslutning, og den er taget efter nogen tids 
overvejelse. Men på grund af sygdom i familien er det nødvendigt for mig at 
prioritere min tid anderledes«, siger Mads Koch Hansen i en 
pressemeddelelse. 
</p><p>
Lægeforeningens formand kom sidste år i fagavisen Dagens Medicin ind som den 
tredje mest magtfulde i det danske sundhedsvæsen. Listen blev toppet af 
formand for Danske Regioner Bent Hansen (S), nummer to var finansminister 
Bjarne Corydon, mens Mads Koch Hansen delte tredjepladsen med statsminister 
Helle Thorning-Schmidt. 
</p><p>
Mads Koch Hansen blev valgt til formand for Lægeforeningen i april 2010. Han 
er 46 år, speciallæge i anæstesi og har samtidig med hvervet som formand 
arbejdet som overlæge ved Hospitalsenheder Horsens - en stilling, som han 
har fortsat vil varetage. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/politik/ECE2366232/laegeformand-kraeftudspil-vil-redde-flere/">Lægeformand: Kræftudspil vil 
redde flere</a></p><p>
Lægeforeningen er den samlede standsforening, der samler landets tre 
forhandlingsberettigede delforeninger: Praktiserende Lægers Organisation, 
Yngre Læger og Foreningens af Speciallæger. Lægeforeningen har hovedsæde i 
Domus Medica på Østerbro i København. 
</p><p>
Lægeforeningen har cirka 27.000 medlemmer. Hovedparten arbejder på landets 
hospitaler. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2177368/formand-for-laegeforeningen-vi-har-intet-at-skjule/">Formand for lægeforeningen: 
»Vi har intet at skjule«</a></p>	
</div>
</div></body></html>
