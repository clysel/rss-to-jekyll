---
layout:     post
title: 	    "Den blide Mr. White er poppens nye modefarve"
post_author:	    
post_date:	    Sat, 07 Mar 2015 10:55:07 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2577227/den-blide-mr-white-er-poppens-nye-modefarve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Matthew E. White: Fresh Blood</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Producer: Matthew E. White &amp; Trey Pollard. 
</p><p class=" bl-elem">
Spacebomb/Domina/Playground dist.
</p>
</div>
</div><p>
Med Matthew E. Whites ankomst har en anderledes skikkelse sat sig godt til 
rette på musikkens landkort. 
</p><p>
White med det hvide jakkesæt og det lange hår og skæg er en iøjnefaldende 
figur. Også musikalsk er han noget særligt, men det måske mest særlige ved 
Matthew E. White er den musikalske pakkeløsning, han insisterer på at 
udgøre. Som talsmand for og praktisk udøver af et større 
musikkollektivistisk synspunkt. 
</p><p>
’Fresh Blood’ ligger i direkte forlængelse af Whites tre år gamle 
bemærkelsesværdige debutalbum ’Big Inner’. Igen er der tale om et 
Spacebomb-projekt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/smuglyt/ECE2574887/smuglyt-matthew-e-whites-vision-manifesterer-sig-paa-nyt-album/">Smuglyt: Matthew E. Whites 
vision manifesterer sig på nyt album</a></p><h3>
Visionen ført ud i livet 
</h3><p>
Spacebomb er det studie i Richmond, hvor White og vennerne siden 2009 har 
slået deres folder. Spacebomb er et helt produktionsapparat. Et 
studie-ideal. Som Motown. Eller Muscle Shoals. 
</p><p>
White har produceret med Trey Pollard, og de to udgør The Spacehouse House 
Band sammen med bassisten Cameron Ralston og Trey Pollard. Andre lokale 
kræfter udgør de ti musikere i The Spacebomb Horns, der både tæller messing 
og træblæsere. For slet ikke at tale om The Spacebomb Strings og The 
Spacebomb Choir. 
</p><p>
Matthew E. White og hans venner har skabt et studiemiljø ud fra en 
musikfilosofi og forsynet ham med et ’instrument’ og en palet, ikke mange 
andre musikere kan operere med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE1882829/en-ny-tids-soulkonge-begaar-mestervaerk-i-foerste-forsoeg/">En ny tids soulkonge begår 
mesterværk i første forsøg</a></p><p>
Den største forskel på ’Big Inner’ og ’Fresh Blood’ er, at Matthew E. White nu 
arbejder med sit Spacebomb-orkester med endnu større overblik og konsekvens. 
</p><p>
Hvor ’Big Inner’ med smittende nysgerrighed afprøvede mulighederne, lyder 
’Fresh Blood’ i højere grad som et værk støbt i et stykke. En vision ført 
helt ud i livet, og hvor de flotte arrangementer fra fortidens soul- og 
popscener i Detroit og Los Angeles dukker op igen i ny skikkelse kemisk 
renset for kitsch og nostalgi. 
</p><h3>
Poesi og soulfuld rock 
</h3><p>
’Tranquility’ er den eneste sang på det nye album, der indynder sig med helt 
samme massive charme som titelnummeret fra ’Big Love’. Men det betyder ikke, 
at albummet ikke er godt kørende målt på den sangskrivning, White har 
præsteret sammen med Andy Jenkins. 
</p><p>
Whites lyse, smådrømmende og småmumlende fraseringer driver fint for egen vind 
i det soulfulde åbningsnummer ’Take Care of My Baby’. ’Rock &amp; 
Roll Is Cold’ er et angreb på troen på, at musik er noget, man kan regne ud. 
Et lidt helligfimset nummer om rock’n’roll, R&amp;B og gospel. 
</p><p>
Poesi har til gengæld ’Fruit Trees’ med den malerisk lysende åbningslinje »The 
radiance of an orange tree«, hvor Phil Cooks piano og Pinson Chanselles 
trommer kredser effektivt om en simpel figur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1921155/hyldet-solodebutant-jeg-kan-skrive-om-sex-vold-og-doed/">Hyldet solodebutant: »Jeg kan 
skrive om sex, vold og død«</a></p><p>
De store orkestermuskler bliver for alvor udfoldet i det mere end fem minutter 
lange ’Holy Moly’, hvor en ulykkelig affære ender på trodsig tone med 
nedslaget »fuck ’em all, love is home«, mens rockbandet, strygerne og hele 
Spacebomb-molevitten trykker pedalen kollektivt i bund. 
</p><p>
White med missionærforældrene svigter heller ikke Jesus denne gang. ’Circle 
’Round the Sun’ er en fin og enkel salme om at have hjemme et andet sted. 
</p><h3>
Kommet for at blive 
</h3><p>
Matthew E. White vil skrive sange, der har en betydning uden at være støbt i 
cement. De vil gerne stræbe højt uden at blive højtidelige. Kærlighedssange 
vippende mellem fortrydelse og fortrøstning, mellem det hverdagsagtigt 
mundrette og det ophøjede. 
</p><p>
Det er indimellem en prekær balance, hvor de høje luftlag og jordforbindelsen 
ikke altid trækker på samme hammel. ’Love Is Deep’s »Everybody ought to 
think twice, baby/ ’Cause love is deep/ ’Cause love is deep shit« funker, 
men hvor Philip Seymour Hoffman-hyldesten ’Tranquility’ melodisk og vokalt 
er en virkelig smukt følt hyldest, er teksten på kanten til det klistrede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/roskildeanmeldelser/ECE2016292/matthew-e-white-er-verdens-venligste-vildmand/">Matthew E. White er verdens 
venligste vildmand</a></p><p>
Men det er en mindre anke i forhold til, at Matthew E. White som popspirituel 
orkesterleder går sin egne veje og skaber sit helt eget musikalske rum. 
</p><p>
’Fresh Blood’ lever op til og udbygger ’Big Inner’s overrumplende entre på 
popscenen. 
</p><p class=" bl-elem">
Richmond, Spacebomb og den blide Mr. White med det cool overblik er kommet for 
at blive. 
</p><p class="art-ext-other">

</p>	
</div>
</div></body></html>
