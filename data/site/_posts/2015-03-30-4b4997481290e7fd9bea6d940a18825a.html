---
layout:     post
title: 	    "Germanwingspilot blev behandlet for selvmordstanker "
post_author:	    
post_date:	    Mon, 30 Mar 2015 17:22:07 +0200
post_site:	    politiken.dk 
post_link:	    http://politiken.dk/udland/int_europa/ECE2610596/germanwingspilot-blev-behandlet-for-selvmordstanker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
GERMANWINGS' STYRT</h4>
<div class="fakta-body" data-buildingblock="embedded_factboxlink">
<p>
144 passagerer og 6 medarbejdere mistede livet, da en Airbus 320 fra 
Lufthansas lavprisselskab Germanwings <b>ramte en bjergside i Alperne</b> 
under en flyvning fra Barcelona til Düsseldorf 24. marts. 
</p><p>
Efter en halv times flyvning tabte maskinen på blot 11 minutter højde fra 
11.500 meter til blot ca. 2.000 meter. På det tidspunkt var <b>piloten 
lukket ude af cockpittet</b>. 
</p><p class=" bl-elem">
26. marts meddeler den franske anklagemyndighed, at ulykken tilsyneladende 
skete var et resultat af en <b>overlagt handling</b> og at andenpiloten 
ønskede at ødelægge flyet. 
</p>
</div>
</div><p>
Andenpiloten med initialerne AL, der angiveligt var årsagen til flykatastrofen 
i De Franske Alper i sidste uge, har tidligere været under psykologisk 
behandling for selvmordstendenser. 
</p><p>
Det oplyser den tyske anklager. 
</p><p>
»Flere år tilbage, før han fik sin pilotlicens, var andenpiloten i en lang 
periode i psykoterapeutisk behandling for tydelige selvmordstendenser«, 
siger anklageren i Düsseldorf ifølge nyhedsbureauet Reuters. 
</p><p>
Anklageren oplyser ikke det eksakte årstal, men forklarer, at piloten ikke 
siden sin behandling har vist tegn på den psykiske lidelse. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/int_europa/ECE2608202/hvem-var-manden-i-cockpittet/">Hvem var manden i cockpittet?</a></p><p>
Siden torsdag har efterforskningen af flyulykken, der kostede 150 mennesker 
livet, fokuseret på den 27-årige andenpilot, der er mistænkt for at styre 
Germanwingsflyet ned i Alperne med vilje. 
</p><p>
Ifølge lydoptagelser fra flyets sorte boks overtog andenpiloten styringen af 
flyet, mens kaptajnen var på toilettet. Derefter nægtede andenpiloten 
kaptajnen adgang til cockpittet og ændrede manuelt autopilotens 
højdeindstillinger, så flyet mistede højde og efter 11 minutter kolliderede 
med en bjergvæg i Sydfrankrig. 
</p><h3>
Iturevne lægeattester i AL's lejlighed 
</h3><p>
Ved en ransagning af den tyske andenpilots lejlighed i Düsseldorf, hovedstaden 
i delstaten Nordrhein-Westfalen, fandt politiet flere iturevne lægeattester 
og henvisninger til yderligere behandlinger. 
</p><p>
En af lægeattesterne var fra dagen, hvor flyulykken fandt sted. 
</p><p>
Politiet sagde efter den fire timer lange ransagning, at man går ud fra, »at 
den afdøde har hemmeligholdt sine sygdomme over for arbejdsgiveren og sine 
professionelle omgivelser«. 
</p><p><b class="ext-link">POLITIETS FUND</b><a class="embeddedlink" href="http://politiken.dk/udland/int_europa/ECE2606571/andenpilot-skjulte-sygdom-paa-selve-dagen-for-flykatastrofe/">Andenpilot skjulte sygdom på selve 
dagen for flykatastrofe</a></p><p>
Det er tidligere blevet bekræftet af Lufthansa, at AL var tvunget til at holde 
pause fra sin uddannelse til pilot, der foregik på Lufthansas flyveskole i 
Phoenix i USA. Flere medier hævder, at pausen skyldes et sammenbrud, men 
oplysningen er ikke bekræftet. 
</p><p>
Men andenpiloten havde bestået alle fysiske og psykologiske test, inden han 
genoptog sin uddannelse, har Lufthansa forklaret. 
</p><p class=" bl-elem">
Han var erklæret »100 procent i stand til at flyve« og havde 630 flyvetimer i 
fingrene, da han satte sig ombord på flyet for seks dage siden. 
</p>	
</div>

</div></body></html>
