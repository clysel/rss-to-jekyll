---
layout:     post
title: 	    "Minister tøver med indsats nær Afrika"
post_author:	    
post_date:	    Tue, 21 Apr 2015 22:38:16 +0200
post_site:	    politiken.dk 
post_link:	    http://politiken.dk/udland/ECE2637529/minister-toever-med-indsats-naer-afrika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De mange druknede bådflygtninge i Middelhavet denne weekend får ikke 
justitsminister Mette Frederiksen (S) til at garantere redningsaktioner 
længere nede i Middelhavet for at forhindre lignende situationer fremover. 
</p><p>
»Jeg synes, det er for tidligt at sætte helt konkrete løsningsforslag på. Vi 
står med en ualmindelig tragisk situation i Middelhavet, og det hører jeg 
hele Europa erkende og vedkende sig. Og nu er der indkaldt til møde i det 
europæiske råd på torsdag. Vi har sagt fra dansk side, at vi bidrager 
allerede i dag. Kommer der andre behov op eksempelvis fra italienerne, som 
jo er dem, der står med problemet meget direkte, så ser vi ualmindelig 
positivt på det, hvis det er på nogle områder, hvor vi kan noget og har 
noget, vi kan bidrage med«, siger Frederiksen og tilføjer: 
</p><p>
»Jeg synes, vi bliver nødt til at tage udgangspunkt i, hvad det er for nogle 
konkrete ønsker, der er, før vi beslutter os for, hvor vores støtte og hjælp 
er bedst«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2636495/eksperter-eu-faar-svaert-ved-at-bremse-flygtningestroem/">Eksperter: EU får svært ved at 
bremse flygtningestrøm</a></p><h3>
Europas menneskelige ansigt 
</h3><p>
Men den danske regering burde ikke kunne være i tvivl om italienernes ønsker, 
siger Martin Lemberg-Pedersen, postdoc ved Centre for Advanced Migration 
Studies på Københavns Universitet. Han er ekspert i europæisk grænsekontrol 
og for tiden på feltarbejde i Grækenland. 
</p><p>
Martin Lemberg-Pedersen påpeger, at Italien længe har bedt EU om at overtage 
opgaverne i den italienske Mare Nostrum-operation, som i 2013 reddede 
150.000 bådflygtninge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE2636585/foto-menneskestroemmen-der-udfordrer-europas-selvbillede/">Foto: Menneskestrømmen, der 
udfordrer Europas selvbillede</a></p><p>
»Italien har længe stået med hatten i hånden og bedt EU-landene indtrængende 
om midler og personale, så Mare Nostrum-operationen kunne fortsætte i 
EU-regi. Og det afviste EU-landene med Danmark. Italienerne har været ganske 
konkrete i deres ønsker. Flere skibe, flere helikoptere, større geografisk 
rækkevidde. Mette Frederiksen mener, at det er for tidligt at diskutere en 
ny redningsaktion, men man kan også sige, at det er ved at være alt for 
sent, hvis Europa vil bevare sit menneskelige ansigt«, siger Martin 
Lemberg-Pedersen. 
</p><h3>
SF: Vi skal også have redningsaktioner 
</h3><div class="art-quote article-box">
<p class="quote"/>
<blockquote>
<p class="quote-txt">
Det er umanerlig kynisk at lade nogle mennesker drukne for at afskrække nogle 
andre
</p>
<p class="sender">
Martin Lemberg-Pedersen, forsker 
</p>
</blockquote>
</div><p>
EU-landene har afvist at erstatte Mare Nostrum, som lavede redningsaktionerne 
nær den nordafrikanske kyst, og har i stedet iværksat operation Triton, der 
ikke skal lave redningsaktioner langt ude i Middelhavet, men alene udføre 
grænsepatruljer langs den europæiske kyst. <br/><br/>
Både Enhedslisten og SF mener, at Danmark bør arbejde for, at der etableres 
deciderede redningsaktioner tættere på den afrikanske kyst.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2636334/en-badering-til-fem-dollar-reddede-azzam-fra-druknedoeden/">En badering til fem dollar 
reddede Azzam fra druknedøden</a></p><p>
»Man bør lave fælles EU-finansiering, så vi får løst det her. Folk skal ikke 
drukne. Vi skal ikke kun have kystbevogtning, vi skal også have 
redningsaktioner«, siger Pia Olsen Dyhr. 
</p><p>
EU-kommissionen har fremlagt en 10-punkts plan som svar på drukneulykkerne i 
Middelhavet, hvor det blandt andet fremgår, at Triton skal have mere 
finansiering, og at operationsområdet skal udvides. 
</p><p>
Men man skal ikke forvente, at EU nu vil omdanne Trition til en Mare 
Nostrum-model, fastslår EU-diplomater og eksperter. 
</p><h3>
Én løsning findes ikke 
</h3><p>
Mette Frederiksen har tidligere advaret mod en Mare Nostrum-model ud fra 
betragtninger om, at man risikerer at lokke endnu flere flygtninge på den 
farefulde færd over Middelhavet, hvis de ved, at EU sørger for at samle dem 
op på åbent hav, hvis de forliser. 
</p><p><i class=" bl-elem">Mette Frederiksen, modbeviser weekendens hændelser ikke det argument – de 
tager jo af sted alligevel?</i></p><p>
»Jeg tror, man skal passe på med at konkludere. Og jeg tror, man skal lade 
være med at foregive danskerne, at der er nogle lette løsninger; hvis bare 
man gør det ene eller andet, så er problemerne løst. For der er så mange 
mennesker på flugt, og der er så mange, der gerne vil tage turen over 
Middelhavet, at det nok ikke er sådan, at én løsning kan hjælpe på det 
hele«, svarer Mette Frederiksen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2636254/politiken-i-catania-to-overlevende-sigtes-for-menneskesmugling/">Politiken i Catania: To 
overlevende sigtes for menneskesmugling</a></p><p>
Martin Lemberg-Pedersen fra Københavns Universitet giver ikke meget for Mette 
Frederiksens tidligere udtalelser om, at redningsaktioner som Mare Nostrum 
kan betyde flere og mere faldefærdige både i Middelhavet. 
</p><p class=" bl-elem">
»Det er umanerlig kynisk at lade nogle mennesker drukne for at afskrække nogle 
andre, men tallene viser også, at argumentet ikke holder. For siden Mare 
Nostrum stoppede, er migrationstallene faktisk steget en smule. Det stemmer 
ikke overens med afskrækkelseslogikken«, siger han. 
</p>	
</div>

</div></body></html>
