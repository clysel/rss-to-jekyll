---
layout:     post
title: 	    "Forsvarere i massiv kritik af hashdomme efter retssagerne mod Pusher Street "
post_author:	    
post_date:	    Sun, 29 Mar 2015 17:00:09 +0200
post_site:	    politiken.dk 
post_link:	    http://politiken.dk/indland/ECE2609062/forsvarere-i-massiv-kritik-af-hashdomme-efter-retssagerne-mod-pusher-street/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han er netop idømt fire års fængsel for hashhandel i Pusher Street. Mager, 
kortklippet og med markeret ansigt rejser han sig fra stolen i byretten i 
København. 
</p><p>
»Sådan er gamet. Det er det, man risikerer, når man spiller terninger. Nogle 
gange slår man en firer«, siger han og griner. 
</p><p>
Han skal tage afsked med sine pårørende, for om lidt skal han fragtes tilbage 
til fængslet. 
</p><p>
Det er mandag i sidste uge. Dommen er faldet i den anden af en række af seks 
sagskomplekser, som anklagemyndigheden har anlagt mod 76 personer tilknyttet 
Pusher Street, og som dag for dag gennem hele ugen har nået sine afgørelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2607980/ha-medlem-doemt-som-bagmand-i-hash-sag/">HA-medlem dømt som bagmand i 
hash-sag</a></p><p>
Fredag blev det sidste punktum sat i den sjette og sidste sag, og alle 76 
personer blev dømt skyldige. Deres samlede strafmængde blev på i alt 187 år, 
men både før, under og efter sagernes afgørelse har forsvarerne stærkt 
kritiseret anklagemyndighedens opdeling af hele sagskomplekset i seks 
individuelle retssager. 
</p><p>
Det har blandt andet medført, at nogle af de tiltalte tilsyneladende har fået 
forskellig behandling for samme forhold, mener forsvareren Anders 
Schønnemann Olesen fra Advokatfirmaet Tommy V. Christiansen. 
</p><p>
»Når man på grund af aktionens størrelse er nødt til at dele sagen op i seks 
individuelle sager, så opstår der naturligvis risiko for, at nogle får en 
hårdere behandling end andre for de samme forhold. Og den forskel, der 
optræder i strafudmålingen i de enkelte sager imellem, viser netop svagheden 
ved den model«. 
</p><h3>
85 kilo gratis hash 
</h3><p>
Anders Schønnemann Olesen peger på et konkret eksempel med to hashsælgere fra 
to forskellige af de seks sager. 
</p><p>
Begge sælgere er idømt to et halvt års fængsel, hvor grundlaget i den ene sag 
var et salg af 115 kilo hash, mens det i den anden sag var et salg på 200 
kilo. 
</p><div class="art-quote article-box">
<p class="quote"/>
<blockquote>
<p class="quote-txt">
Der er en problematisk skævvridning i straffene, når sagen opdeles, fordi dommerne 
vurderer bevismaterialet forskelligt
</p>
<p class="sender">
Poul Hauch Fenger, forsvarsadvokat 
</p>
</blockquote>
</div><p>
»Det betyder jo tilsyneladende, at man i den ene sag har fået 85 kilo gratis. 
Og det er jo helt urimeligt. Der gælder et ufravigeligt 
strafferetsplejeprincip om, at der skal være lighed for loven, og at det 
lige skal behandles lige, og derfor har jeg svært ved at få mening i, at de 
to forskellige mængder kan idømmes samme sanktion, når forholdene i øvrigt 
er ens«.</p><p>
Advokat Poul Hauch Fenger fra Nyhavnsadvokaterne repræsenterer en 24-årig og 
en 27-årig, der begge er dømt som bodmedarbejdere af to forskellige dommere 
i to forskellige sager. Den 24-årige fik en dom på tre års fængsel for 
medvirken til salg af 373 kilo hash, mens den 27-årige blev idømt halvandet 
års fængsel for medvirken til salg af 173 kilo. 
</p><p>
»Almindeligvis ville strafudmålingerne være væsentligt tættere på hinanden ved 
de her mængder, og det tror jeg også ville være sket, hvis de to var dømt af 
den samme dommer. Der er en problematisk skævvridning i straffene, når sagen 
opdeles, fordi dommerne vurderer bevismaterialet forskelligt«, siger han. 
</p><h3>
Politiet har skønnet hashsalg 
</h3><p>
Tiltalerne mod samtlige 76 personer hviler på politiets skøn over den mængde 
hashsalg, som de tiltalte har medvirket til, og netop politiets skøn bliver 
efter domsafsigelserne stærkt kritiseret. 
</p><p>
En 33-årig sælger, som modtog en dom på to et halvt år fængsel for et hashsalg 
på 185 kilo, føler sig uretfærdigt dømt. 
</p><p>
»Jeg har erkendt, at jeg har solgt hash, og jeg har ikke noget problem med at 
blive knaldet for det. Men de mængder, som anklageren har lagt frem, kan jeg 
slet ikke erkende«, siger han. 
</p><p>
Sagerne bygger i al væsentlighed på videoptagelser og observationer af de 
tiltalte fra hemmelige politiagenter, som gennem en periode på cirka 15 
måneder fra november 2012 og frem har foretaget overvågninger og 
undercoverkøb i hashboderne i Pusher Street. Dertil kommer aflytninger og 
teleoplysninger. 
</p><div class="art-fakta article-box">
<h4 class="">
Hashsagen </h4>
<h5>
Hash, straf og penge </h5>
<div class="fakta-body" data-buildingblock="embedded_factboxlink">
<p><b>Politiet har talt </b>mængden af hash og joints fra godt 2.000 personsager 
fra gaderne omkring Christiania og opgjort, aten kunde i gennemsnit køber 
4,1 gram hash og 0,5 joint.
</p><p><b>Den samlede straf</b> i de seks retssager udgør 187 år og tre måneder. </p><p><b>Det samlede kvantum </b>hash-produkter, som de tiltalte er dømt for, er af 
retten skønnet til 12,5 tons. 
</p><p class=" bl-elem"><b>Byretten har samlet </b>rejst krav om konfiskation af godt 43 millioner 
kroner.
</p>
</div>
</div><p>
Politiet har skønnet, at de fleste involverede boder har solgt et kilo hash om 
dagen. Det skøn bygger på en optælling af mængden af hash og joints, som hen 
ved 2.000 personer – som er blevet standset i området omkring Christiania 
fra september 2012 og frem til udløbet af 2013 – blev fundet i besiddelse 
af.</p><p>
De mængder, som hver af de 76 involverede er tiltalt for at have solgt, er 
beregnet efter, hvornår de hemmelige politiagenter første gang har 
registeret den enkelte i den bod, han er tilknyttet, og frem til sidste 
gang, han er observeret forud for anholdelserne 13. marts 2014. 
</p><p>
Den 33-årige sælger, der fik to et halvt års fængsel, er af agenterne 
registreret i en hashbod ved 17 observationer på 15 forskellige dage i en 
periode på 13 måneder. Alligevel har anklagemyndigheden valgt at tiltale ham 
for at medvirke til det samlede salg fra den pågældende bod i alle 13 
måneder, og hans andel af salget bliver skønnet til 185 kilo. 
</p><p>
Efter dette princip har de tiltalte fået beregnet deres solgte hashmængder. 
</p><h3>
Forsvar: Der er brug for individuel bedømmelse 
</h3><p>
Forsvarsadvokat Morten Bjerregaard Nielsens, hvis klient er tiltalt som 
bodmedarbejder, mener, at retten ikke har foretaget en individuel bedømmelse 
af hver enkelt person. 
</p><p>
»Retten har ikke i tilstrækkelig grad foretaget en detaljeret vurdering af, at 
fordi man har været til stede i en bod en dag, så er det ikke sikkert, at 
man har været der hele dagen, og hvis man har været der tirsdag og onsdag, 
er det ikke sikkert, at man også har været der torsdag og fredag«. 
</p><p>
Han har anket klientens sag til landsretten. Også advokat Hugo Steinmetz, som 
er forsvarer i to af sagerne, kritiserer rettergangen. 
</p><p>
»Man dømmer rask væk en række personer på basis af få observationer og 
konkluderer, at de så er en del af hele hashsalget. Jeg har perioder på over 
en måned, hvor mine klienter ikke er set ude på Christiania. Alligevel er de 
dømt for at have medvirket til at sælge hash i den periode, og uden at jeg 
får nogen nærmere forklaring på, hvad retten egentlig har lagt til grund i 
den periode«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2532379/politiet-vil-spoerge-christianitter-hvad-kan-vi-goere-bedre/">Politiet vil spørge 
christianitter: Hvad kan vi gøre bedre?</a></p><p>
Den 33-årige sælger sammenligner det med at blive noteret for at gå over for 
rødt på en dato og igen to måneder senere, men i stedet for at få en bøde 
for de to forseelser bliver man dømt for at have trodset det røde lys i hele 
perioden. 
</p><p>
»Hvis man begynder at opfinde ting for at slå ned på os, så er vi ude på et 
skråplan, som ikke er en retsstat værdig. Det føler vi alle sammen«, siger 
han. 
</p><p>
Men ifølge senioranklager Laura Birch, der har været anklager i en af sagerne, 
handler det om fortolkningen af straffelovens bestemmelse om medvirken. 
</p><p>
»Vores påstand var, at når man indgår i et organiseret hasharrangement ude på 
Christiania og har en fast tilknytning til en bod, så har man indvilliget i 
det, der foregår, når man ikke er der. Det er en del af det, man er ansat 
til. Man ved, det foregår, man accepterer det, og derfor skal man dømmes for 
hele arrangementet også de dage, hvor man ikke har været der«, siger hun. 
</p><h3>
Vurderinger er nødvendigt 
</h3><p>
Byretten har i de fleste af sagerne givet anklagemyndigheden medhold i den 
fortolkning, og i samtlige sager har retten overvejende dømt i 
overensstemmelse med anklageskriftet. 
</p><p>
Dommerne har dog i fem af sagerne underkendt anklagemyndighedens påstand om et 
gennemsnitligt salg på stort set et kilo hash per bod per dag. I en sag blev 
det ene kilo nedsat til et skønnet mængde på 750 gram. I en anden skønnede 
dommeren et dagligt salg på 660 gram. Og i den første sag, som blev afgjort 
tilbage i februar, blev anklagemyndighedens påstand om et salg per dag per 
bod på 500 gram skønnet til 350 gram. 
</p><p>
»Det er klart, at når man opererer og laver efterforskning i et område som 
Pusher Street, så er der nogle begrænsninger, og derfor er man nødsaget 
til at lave nogle vurderinger. Vi har lavet en juridisk vurdering og sagt, 
at der bliver cirka solgt et kilo om dagen, og der har retten sagt, at der 
kan være forskelle på beregningerne, og derfor ender de på et andet skøn til 
gunst for de tiltalte«, siger Laura Birch. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2600379.ece">Det kan koste dyrt at lange 
hash over disken i Pusher Streets boder.</a></p><p>
Forsvarsadvokat Poul Hauch Fenger undrer sig over de forskellige skøn. 
</p><p>
»Det er stort set det samme bevismateriale, der er brugt i alle seks sager, og 
de dømte sidder tilbage med en følelse af at være forskelsbehandlet. 
Justitia skal svinge sit sværd i samme højde«. 
</p><p><i class=" bl-elem">Er man ikke nødt til at acceptere, at hver ret er upartisk og har sin egen 
holdning?</i></p><p>
»En ting er, hvordan den enkelte sag er behandlet, og at retten er upartisk, 
men det skal også fremstå retfærdigt ud fra et appearance-synspunkt, og det 
gør det ikke for klienterne. Det er afgørende for retsfølelsen og for 
tilliden til retssystemet«. 
</p><h3>
En stor sag som mod mafiaen 
</h3><p>
Af logistiske grunde blev hele sagen splittet op i seks selvstændige sager. 
Forsvarsadvokat Morten Bjerregaard Nielsen mener, at retssikkerheden viger 
for økonomiske hensyn, når de mange tiltaltes sag ikke behandles samlet. 
</p><p>
Poul Hauch Fenger støtter, at sagen burde have været ført som en stor og 
samlet sag. 
</p><p>
»Under hensyn til princippet om, at de dømte skal føle, at de har haft en 
retfærdig rettergang, at man er lige for loven, og at der skal være 
ensartethed i retsanvendelsen«
</p><p>
Professor Jørn Vestergaard, der er strafferetsekspert på Københavns 
Universitet hæfter sig ved, at nogle af sagerne er anket til landsretten. 
</p><p>
»Appelsystemet giver jo en vis sikkerhed for, at sagerne afgøres ensartet. Alt 
andet lige kan der jo være gode grunde til at dele sagerne op«. 
</p><p>
Men garantien om ensartethed bør være der fra starten, mener Poul Hauch 
Fenger, der tidligere har arbejdet i FN og EU med menneskerettigheder. 
</p><p>
Han tror, at opdelingen af sagen kunne være interessant at indbringe for Den 
Europæiske Menneskerettighedsdomstol. 
</p><p class=" bl-elem">
»Jeg har ledt forgæves efter lignende eksempler fra europæisk retspraksis, 
hvor man deler en sag op, og det taler jo sit eget sprog. Derimod kender man 
store og større sager om organiseret kriminalitet fra eksempelvis mafiasager 
i Italien og på Balkan, hvor sagen har været ført som én«, siger han. 
</p>	
</div>
</div></body></html>
