---
layout:     post
title: 	    "Iransk minister: Vi respekter den internationale sejlads"
post_author:	    
post_date:	    Thu, 30 Apr 2015 06:47:21 +0200
post_site:	    politiken.dk 
post_link:	    http://politiken.dk/udland/ECE2649142/iransk-minister-vi-respekter-den-internationale-sejlads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Irans udenrigsminister understreger, at landet fuldt ud respekterer 
internationale rederiers ret til at sejle ugeneret gennem Den Persiske Golf.
</p><p>
Det siger Javad Zarif under en paneldebat i New York onsdag, dagen efter at 
skibet Maersk Tigris blev tilbageholdt af de iranske havnemyndigheder - 
angiveligt for ubetalt gæld.
</p><p>
»Den Persiske Golf er vores livline. Vi respekterer den international sejlads. 
For os er friheden til at navigere i golfen en selvfølge«, siger han ifølge 
Reuters.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2647750/maersk-mandskab-paa-opbragt-fragtskib-er-i-god-behold/">Mærsk: Mandskab på opbragt 
fragtskib er i god behold</a></p><p>
Ifølge A.P. Møller-Mærks er besætningen om bord på Maersk Tigris uskadt og »ved 
godt mod«.
</p><h3>
USA's autoritet
</h3><p>
De iranske myndigheder tilbageholdt skibet, der sejler under Marshall-øernes 
flag, tirsdag, hvilket fik USA til at sende et militært fartøj til området 
for at overvåge situationen.
</p><p>
USA og Marshall-øerne har indgået en aftale, der indebærer, at USA »har 
fuld autoritet og ansvar for sikkerhed og forsvar på Marshall-øerne«, 
hedder det på det amerikanske udenrigsministeriums hjemmeside.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2647361/ekspert-maersk-er-landet-i-iransk-magtkamp/">Ekspert: Maersk er landet i 
iransk magtkamp</a></p><p>
Og det bekræfter Marie Harf, talskvinde for udenrigsministeriet onsdag.
</p><p>
»Jeg ved, at de har anmodet om hjælp, men jeg kender ikke til de nærmere 
omstændigheder«, siger hun på en pressebriefing.
</p><p>
Relationerne mellem USA og Iran er inde i en vanskelig fase, hvor de to lande 
forsøger at finde en ny balancegang i forbindelse med bestræbelserne på at 
få en endelig aftale på plads omkring iranernes omstridte atomprogram.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647318/udenrigsministeriet-om-maersk-skib-vi-arbejder-paa-hoejtryk/">Udenrigsministeriet om 
Mærsk-skib: Vi arbejder på højtryk</a></p><p class=" bl-elem">
Det amerikanske forsvarsministerium siger, at Den Iranske Revolutionsgarde i 
sidste uge »chikanerede« et handelsskib, der sejler under 
amerikansk flag.
</p>	
</div>

</div></body></html>
