---
layout:     post
title: 	    "Pragteksemplar af diamant får hammerslag på 153 millioner"
post_author:	    
post_date:	    Wed, 22 Apr 2015 06:46:03 +0200
post_site:	    politiken.dk 
post_link:	    http://politiken.dk/udland/ECE2637623/pragteksemplar-af-diamant-faar-hammerslag-paa-153-millioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et »perfekt« eksemplar er blevet solgt for 22,1 millioner dollar på en auktion 
i New York. 
</p><p>
Beløbet svarer til 153 millioner danske kroner, og for det får man en 
klassiskslebet 100 karat hvid diamant på størrelse med en valnød. 
</p><p>
En anonym køber indtelefonerede sit bud under auktionen hos auktionshuset 
Sotheby's, der havde sat vurderingen af stenen til mellem 19 og 25 millioner 
dollar. 
</p><p>
»Farven er hvidere end hvid. Den er komplet fejlfri og så gennemsigtig, at jeg 
kun kan sammenligne det med en pool med vand«, siger Gary Schuler, 
diamantekspert hos det berømte auktionshus. 
</p><p>
Oprindeligt vejede ædelstenen, der er udvundet i en mine i Sydafrika, over 200 
karat, men sælgeren har brugt det seneste år på at slibe og polere den til 
en perfekt smaragd-formet diamant. 
</p><p>
I løbet af de seneste 25 år er der kun blevet solgt seks hvide diamanter på 
100 karat eller derover. Rekorden på 118,28 karat stammer fra 2013, hvor en 
hvid diamant fik et hammerslag på 30,6 millioner dollar i Hongkong. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2130390/pink-diamant-kan-blive-solgt-for-en-kvart-mia-i-dag/">Pink diamant kan blive solgt 
for en kvart mia.</a></p><p class=" bl-elem">
Hvide diamanter overgås på auktioner normalt af lyserøde diamanter. Den 
fejlfrie lyserøde diamant 'Pink Star' satte i 2013 alle tiders 
verdensrekord, da den i Genève blev afhændet for 83,02 millioner dollar. 
</p>	
</div>

</div></body></html>
