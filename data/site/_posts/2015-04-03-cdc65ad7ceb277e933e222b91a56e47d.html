---
layout:     post
title: 	    "Hamburgerryg tilbagekaldes efter listeriafund"
post_author:	    
post_date:	    Fri, 03 Apr 2015 18:07:18 +0200
post_site:	    politiken.dk 
post_link:	    http://politiken.dk/indland/ECE2615902/hamburgerryg-tilbagekaldes-efter-listeriafund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er endnu engang fundet listeria i danske fødevarer, oplyser 
Fødevarestyrelsen her til eftermiddag. 
</p><p>
Det drejer sig om retten hamburgerryg med aspargessovs og tilbehør, som er 
blevet leveret til plejehjemskøkkener og borgere i eget hjem i kommunerne 
Fredericia, Kolding, Haderslev og Middelfart. 
</p><p>
Borgerne modtager alle mad fra virksomheden Elbokøkkenet, der har hjemme i 
Fredericia. 
</p><p>
Tidligere på ugen blev der udtaget prøver af andre retter fra Elbokøkkenet, da 
der tidligere blev fundet listeria i en ret med lammesteg under en 
egenkontrol. 
</p><h3>
Lavt antal listeriabakterier fundet 
</h3><p>
Fødevarestyrelsen antager, at udbruddet ikke har ramt nogen borgere endnu, men 
det vides ikke. 
</p><p>
»Der er påvist listeria monocytogenes bakterier i lavt antal i maden. Selv om 
det fundne antal bakterier ikke er stort, kan det ikke udelukkes, at de kan 
vokse til et større antal i løbet af holdbarhedsperioden. Retten betragtes 
derfor ikke som sikker at spise«, lyder det ifølge Fødevarestyrelsen. 
</p><p><b class="ext-link">FAKTA</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2368834/fakta-hvad-er-listeria/">Hvad er listeria?</a></p><p>
Hamburgerryg med aspargessovs, som er produceret 23/3 og mindst holdbar til 
10/4, tilbagekaldes derfor. 
</p><p>
Symptomerne på infektion med listeria er influenzalignende tilstande såsom 
feber og hovedpine. I sjældne tilfælde kan listeria forårsage meningitis og 
blodforgiftning. Borgere, som har modtaget maden, opfordres derfor til at 
kassere retten eller levere den tilbage til leverandøren. 
</p><p class=" bl-elem">
Tilbage i august 2014 blev et stort parti rullepølse med listeria solgt fra 
producenten John A. Rullepølser, hvilket resulterede i 17 menneskers død. 
</p>	
</div>

</div></body></html>
