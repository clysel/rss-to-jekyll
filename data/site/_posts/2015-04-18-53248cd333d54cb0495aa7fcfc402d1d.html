---
layout:     post
title: 	    "Sportsdøgnet: Hooligans uddeler lussinger til Serie A-spillere"
post_author:	    
post_date:	    Sat, 18 Apr 2015 13:56:17 +0200
post_site:	    politiken.dk 
post_link:	    http://politiken.dk/sport/ECE2633629/sportsdoegnet-hooligans-uddeler-lussinger-til-serie-a-spillere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Cagliari er på vej ned i den italienske Serie B og forholdet 
mellem spillere og tilhængere har derfor set bedre dage. Fredag afbrød 
omkring 30 stærkt utilfredse hooligans fra en ultras-gruppering 
Sardinien-klubbens frokost mellem to træningspas og overfuste træner Zdenek 
Zeman tropper med gloser af den knap så pæne slags. Tre spillere fik 
endvidere et par lussinger, inden politiet blev tilkaldt. »Mine spillere er 
nærmest i chok«, fortæller træner Zeman, der roser holdet for at have 
forholdt sig passivt til de hårde ord og lussinger for at undgå at det hele 
skulle ende i et voldsorgie. Cagliari, der har 8 point op til den rigtige 
side af nedrykningsstregen, møder søndag Napoli. 
</p><p><b>Golf:</b> Lukas Bjerregaard er bedste dansker ved European Tour-turneringen 
Shenzhen International i Kina. Han er delt nr. 28 efter en 3. runde i 74 
slag. Morten Ørum, der på 1. runde lavede hole-in-one, er nr. 49 med 12 slag 
op til den førende Kiradech Aphibarnrat fra Thailand. 
</p><h3 class="tvheader">Dansk hole-in-one-specialist slår til igen</h3>
<p/><p><b>Ishockey: </b>Som det første hold i NHL-slutspillet er Lars Eller og 
Montreal Canadiens oppe med 2-0 i kampe i sin førsterunde-serie. Natten til 
lørdag blev det nemlig endnu engang til en kneben sejr over Ottawa Senators, 
da Montreal vandt hjemmekampen 3-2 efter overtid. Lars Eller var på isen i 
14 minutter, men danskeren var ikke indblandet i kampens mål. Succes var der 
også for Jannik Hansen og Vancouver Canucks, der udlignede til 1-1 i serien 
mod Calgary Flames efter en 4-1-sejr. Den tredje og sidste dansker, der var 
i aktion natten til lørdag, Frans Nielsen, tabte sammen med New York 
Islanders med 3-4 til Washington Capitals. Der står 1-1 i kampe. 
</p><p><b>Fodbold:</b> Kasper Hjulmand har forholdt sig tavs, efter han blev fyret i 
tyske Mainz tidligere på sæsonen, men nu lufter den danske træner igen sine 
tanker omkring fremtiden. Han er blevet nævnt som en af favoritterne til at 
overtage landstrænerjobbet efter Morten Olsen i 2016, men Hjulmand afviser, 
at der er planer i den retning lige nu. »Jeg har ikke talt med DBU (Dansk 
Boldspil-Union, red.) og tænker ikke på landstrænerjobbet«, siger Kasper 
Hjulmand til Ekstra Bladet. Hjulmand fortæller samtidig, at han har fået 
flere henvendelser fra interesserede klubber, men at manglende klarhed over 
situationen i Mainz har sat ham i en venteposition. 
</p><p class=" bl-elem"><b class="ext-link">Tennis:</b> »Jeg prøver at gøre rigtig meget for de unge danske spillere. 
Hver gang, jeg er i Danmark, mødes jeg med vores talenter og giver dem nogle 
fif. Jeg tror, det betyder rigtig meget for deres udvikling at se en 
elitespiller træne«, siger Caroline Wozniacki i et interview med Politiken. <a href="http://politiken.dk/sport/tennis/ECE2633603/interview-med-wozniacki-jeg-giver-tilbage-hver-eneste-uge/">Læs 
hele interviewet her</a>. 
</p>	
</div>

</div></body></html>
