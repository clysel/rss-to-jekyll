---
layout:     post
title: 	    "Oscaren er hvid - men er ladet med sort samvittighed"
post_author:	    
post_date:	    Sun, 22 Feb 2015 14:34:52 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2557759/oscaren-er-hvid---men-er-ladet-med-sort-samvittighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Oscar 2015</h4>
<div class="fakta-body"><p>
Natten til mandag uddeles The Academy Awards - Oscar-statuetterne. 
</p>
</div>
</div>
<p>
Kig grundigt på billedet fra årets fællesfrokost for oscarnominerede i starten 
af februar(nedenunder). Find en sort stjerne. Der er en oppe i venstre 
hjørne – den prægtigt smilende Oprah Winfrey, verdens mest indflydelsesrige 
sorte kvinde. Hun har produceret det nominerede biodrama ’Selma’. 
</p><p>
Hvis du sætter næsen mod avisen, kan du måske også finde sanger John Legend, 
der har skrevet den nominerede sang ’Glory’ til samme film: »One day, when 
the glory comes/it will be ours, it will be ours«, lover sangteksten 
optimistisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2557709/oscar-favorit-vinder-generalproeve/">Oscar-favorit vinder 
generalprøve</a></p><p>
Man kan også finde et par latinoer og en lille håndfuld asiatiskamerikanere 
blandt de nominerede. Men 118 af årets 127 oscarnominerede er hvide. 
</p><p>
Så hvid har Oscar ikke set ud siden 1998. Og det har fået debatten til at 
rulle og hashtagget #OscarSoWhite til at trende på Twitter. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/kul_oscarnominerede_915233y.jpg" alt="" border="0"/><span class="caption"><span class="f-img-caption">hvidt 
</span>på hvidt. De nominerede til årets Oscar mødtes 2. februar til en frokost – og fik taget dette gruppebillede, der åbenlyst viser, at Oscar med ganske få undtagelser er hvid. Foto: Todd Wawrychuk/Academy of Motion Picture Arts and Sciences</span></span></p><p>
»Der var mere diversitet til OL i Berlin i 1936«, lød et tweet, da 
nomineringerne blev offentliggjort. »Hvis du tror, at #OscarSoWhite handler 
om at hade hvide mennesker, så er du selv en ret god grund til at hade hvide 
mennesker«, lød et andet tweet – som en retorisk patvrider til dem, der 
straks påkaldte sig retten til at føle sig majoritetskrænkede. 
</p><p>
Og så var der denne forudsigelse om stemningen til oscarshowet i nat:
</p><div class="art-quote article-box">
<p class="quote"/>
<blockquote>
<p class="quote-txt">
Sorte skuespillere skal helst spille slaver, uafrettede samfundstabere, tyende 
eller heroiske frontløbere for borgerrettigheder
</p>
</blockquote>
</div><p>
»Alle til stede kommer til at klappe ekstra højt til #Selma for at bevise, at 
de ikke er racister«.</p><h3>
Politik vs. filmkunst 
</h3><p>
’Selma’ er årets sorte undtagelse til Oscar. Det er et historisk drama om en 
voldeligt nedkæmpet march for sortes stemmerettigheder i 1965 ført an af 
Martin Luther King. 
</p><p>
Men som oscarfænomen fortæller ’Selma’ også historien om den rolle, som sort 
kultur spiller i Hollywood. For filmen er årets eneste nominerede med sort 
instruktør og sorte skuespillere, og oscarkomiteen er blevet kritiseret for, 
at ingen af dem er blevet nomineret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2556497/oscarens-roede-loeber-straekker-sig-helt-tilbage-til-antikken/">Oscarens røde løber strækker 
sig helt tilbage til antikken</a></p><p>
Modsvaret på den kritik er åbenlys. Man kan hævde, at ’Selma’ hverken er en af 
årets åbenlyst stærkest instruerede film eller leverer årets åbenlyst bedste 
skuespilpræstationer – og at politiske hensyn til diversitet ikke må 
overstige filmkunstneriske kriterier. 
</p><h3>
Bestemte fortællinger der hitter 
</h3><p>
Men samtidig kan man spørge, om det så ikke alligevel er netop det, der afgør, 
hvilken type ’sorte ansigter’ vi faktisk får at se under Hollywoods årlige 
selvfejring. 
</p><p>
Måske er det snarere racepolitiske hensyn frem for grundlæggende tolerance for 
eller normalisering af mangfoldighed, der afgør, hvilke sorte amerikanere 
der nomineres. 
</p><p>
Når man gennem årene ser tilbage på det kvalitative indhold af ’sorte film’ 
til Oscar, så er det nemlig helt bestemte fortællinger om sort historie, 
kultur og identitet, der modtager stående ovationer. 
</p><h3>
Lidelseshistorier 
</h3><p>
Da Steven Spielbergs ’Farven lilla’ i 1985 blev nomineret til en Oscar, var 
det for en melodramatisk lidelseshistorie (med håb) om den racisme, sexisme 
og fattigdom, som afroamerikanske kvinder blev udsat for i starten af 
1900-tallet. 
</p><p>
21 år senere, i 2009, blev det Oprah Winfrey-producerede drama ’Precious’ 
nomineret, en lidelseshistorie (med håb) om en overvægtig og ordblind 
teenager fra ludfattige kår med en fysisk og psykisk voldelig mor og en 
lyshudet lærerinde, der hjælper hende ud af problemerne og giver hende 
retning i livet: at skrive. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2552345/oscar-showet-forklaret-til-dig-som-lige-er-landet-paa-jorden/">Oscar-showet forklaret til 
dig, som lige er landet på jorden</a></p><p>
Samme år blev også ’The Blind Side’ nomineret, en håbefuld historie om en 
overvægtig og ordblind teenager fra ludfattige kår, der hjælpes af en hvid, 
viljestærk, republikansk kvinde (Sandra Bullock), der giver ham mål i livet: 
at spille amerikansk fodbold. ’The Blind Side’ dyrkede billedet af den 
hvide, der redder den sorte medborger – det var en privat-samaritansk 
fantasi (baseret på virkelige hændelser, naturligvis), som kunne inspirere 
et hvidt publikum. 
</p><p>
I 2012 blev Quentin Tarantinos blodige westernslavehistorie ’Django Unchained’ 
(produceret af Reginald Hudlin) nomineret, mens den britiske instruktør 
Steve McQueens oscarvinder ’12 Years a Slave’ året efter fik hovedprisen. De 
to film oprullede begge amerikansk slavefortid. Den ene var voldskitschet 
westernpastiche. Den anden genspillede slaveriets fysiske lidelser, så 
publikum kunne mærke piskesvirpene. 
</p><h3>
Hollywoods problem 
</h3><p>
Oscar fungerer som et (hvidt filtreret) spejl på et samfund, hvor sorte i den 
mest storladne ende af Hollywoods kulturfabrik altså stadig betragtes og 
tematiseres som problembørn og ofre. 
</p><p>
Mens man gerne siger, at hvide skuespillere har særlig gode oscarchancer, hvis 
de spiller enten sindsforvirrede genier, kropsligt deformerede eller 
homoseksuelle, så skal sorte skuespillere helst spille slaver, uafrettede 
samfundstabere, tyende eller heroiske frontløbere for borgerrettigheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2557033/afrikansk-film-loeber-med-bunke-af-priser-inden-oscarfesten/">Afrikansk film løber med bunke 
af priser inden Oscarfesten</a></p><p class=" bl-elem">
Så når sorte fejres i oscarsammenhæng, er det ikke, fordi Oscar bliver mindre 
hvid. Så er det, fordi Hollywood har et problem, som de prøver at få aflad 
for: #OscarErSåHvid – og de film, de klapper ekstra højt af, er ladet med 
#sortsamvittighed. 
</p>	
</div>
</div></body></html>
