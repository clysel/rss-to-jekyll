---
layout:     post
title: 	    "Politisk flertal vil have styr på digital kultur"
post_author:	    
post_date:	    Thu, 30 Apr 2015 22:54:43 +0200
post_site:	    politiken.dk 
post_link:	    http://politiken.dk/kultur/ECE2650699/politisk-flertal-vil-have-styr-paa-digital-kultur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Digitalisering </p><p>FAKTA </p>
<div class="fakta-body" data-buildingblock="embedded_factboxlink">
<p><b>Både EU</b> og skiftende danske </p><p>regeringer har haft som målsætning at gøre <b>hundreder af nationale </b></p><p><b>samlinger</b> digitale til gavn for både borgere og forskere. <b>De største </b></p><p class=" bl-elem"><b>udfordringer</b> – foruden mandskab og de penge, der skal sættes af til at indskanne bøger, film og andre værke – er de <b>ophavsrettigheder,</b> mange værker er underlagt.</p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
Det bliver ikke nemt, men det er rasende nødvendigt
</p>
<p class="sender">
Michael Aastrup Jensen, Venstre 
</p>
</blockquote>
</div><p>
Det er på tide at få lavet en langt mere målrettet, national handleplan for 
digitaliseringen af danske bøger, film og tidsskrifter. Sådan lyder 
meldingen fra et politisk flertal i Folketinget, der ikke mener, at den 
nuværende indsats er tilstrækkelig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2650823/jelved-der-skal-laegges-en-plan-for-digitalisering/">Jelved: Der skal lægges en 
plan for digitalisering</a></p><p>
»Grunden til, at vi ikke har fået gjort noget ved det her, er jo, at det er 
relativt omkostningstungt. Men nu må der findes en løsning«, siger 
kulturordfører Troels Ravn (S), der bakkes op af kulturordførere fra både 
DF, Enhedslisten, SF og Venstre. 
</p><p>
»Det handler om en omfordeling (af kulturbudgettet, red.), og det bliver ikke 
nemt, men det er rasende nødvendigt«, siger Venstres Michael Aastrup Jensen. 
</p><h3>
Fælles opråb 
</h3><p>
I de seneste uger har Politiken afdækket, hvordan digitaliseringen af dansk 
kulturarv halter bagud i forhold til flere andre europæiske lande. 
</p><p>
Flere forskere og statslige institutioner, herunder Det Kongelige Bibliotek og 
Rigsarkivet, har appelleret til, at man fra politisk side lavede en konkret 
handleplan for digitaliseringen. Senest har Det Danske Filminstitut, der 
varetager digitaliseringen af dele af den nationale filmsamling, meldt sig i 
koret. Her har man kun fået midler til at digitalisere 1 procent af sin 
samling. 
</p><p>
Digitaliseringen har af skiftende regeringer i årevis været nævnt som en 
vigtig opgave, fordi det kan bevare skrøbelige arkivalier, men også bringe 
kulturarven ud til borgerne, der kan få adgang til bøger, film og 
opslagsværker online. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2645708/loader-1-procent-99-procent-af-danmarks-filmarv-er-ikke-digitaliseret/">Loader 1 procent: 99 procent 
af Danmarks filmarv er ikke digitaliseret</a></p><p>
Hidtil er bevillingerne til digitalisering kommet drypvis, og som oftest har 
institutionerne selv skullet ansøge om midler til at digitalisere og spæde 
til med midler fra private fonde. Kulturminister Marianne Jelved (R) 
anerkender problematikken omkring en manglende samlet plan. Ministeriet 
oplyser, at man i efteråret afsatte 350.000 kr. til at »afdække området og 
dermed etablere et beslutningsgrundlag for igangsættelse af et egentligt 
projekt vedrørende digitalisering af det såkaldte bagkatalog«, der omfatter 
fysiske materialer, der indgår i bibliotekernes samlinger, og som ikke 
længere findes på det kommercielle bogmarked. 
</p><p>
Projektet vil inddrage både kommunale og statslige biblioteker, bog- og 
forlagsbranche, rettighedshavere og fonde. En deadline for projektet er ikke 
fastsat, men foreløbige resultater vil blive drøftet af ministeriet og 
Kommunernes Landsforening inden sommerferien. 
</p><h3>
Mere tempo, tak!
</h3><p>
Alligevel peger både DF og Enhedslisten på, at indsatsen for digitaliseringen 
er for ufokuseret og sløv, eftersom emnet har været på den politiske 
dagsorden i over 10 år. Den store hurdle er fortsat, hvor pengene skal komme 
fra. Alene Det Kongelige Biblioteks, Statsbibliotekets og Rigsarkivets 
samlinger fylder ifølge direktør Erland Kolding fra Det Kongelige Bibliotek 
mere end 500 hyldekilometer og vil koste flere milliarder at digitalisere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2494950/forsker-google-overtager-vores-litteraere-arv/">Forsker: Google overtager 
vores litterære arv </a></p><p>
Flere mener dog, at det ikke nødvendigvis er alt, der ligger på de nationale 
arkiver, der bør digitaliseres. På Statsbiblioteket i Aarhus siger direktør 
Svend Larsen, at man bør blive bedre til at spørge brugerne, hvad de 
efterspørger, og digitalisere trinvis herudfra. 
</p><p>
»Man kunne eksempelvis spørge skolerne, hvad de godt kunne tænke sig blev 
tilgængeligt online, så de kunne bruge det i undervisningen«, siger han. 
</p><p>
»Og der er det da kun glædeligt, hvis der er politisk enighed om at fokusere 
på det her, som vi har påpeget vigtigheden af flere gange«, siger Svend 
Larsen. 
</p><h3>
Fond: Vi støtter gerne, men ... 
</h3><p>
Hos Dansk Folkeparti foreslår man, at der skal tages penge til digitalisering 
fra den pulje, der bruges til internationale kulturaktiviteter. Det afviser 
Socialdemokraterne, der ligesom SF og Enhedslisten vil vente med at komme 
med konkrete finansieringsforslag, til man har fået vurderet, hvad prisen 
for en stor digitaliseringsplan løber op i. Alle er dog enige om, at det 
næppe kan gøres uden støtte fra landets store private fonde, der blandt 
andet tæller A.P. Møller Fonden, Augustinus Fonden og Nordeafonden. 
</p><p>
»Udfordringen kan blive, at fondene normalt opfatter digitalisering som drift 
og derfor ikke vil støtte«, siger DF’s kulturordfører Alex Ahrendtsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE699392/kulturarv-ved-skillevej--glemsel-eller-digitalisering/">Kulturarv ved skillevej – 
glemsel eller digitalisering </a></p><p>
Augustinus Fonden oplyser imidlertid, at man løbende støtter 
digitaliseringsprojekter, da man opfatter det som både kulturbevarende og 
-formidlende aktiviteter. Fonden har blandt andet støttet digitaliseringen 
af samtlige Ludvig Holbergs værker, foretaget af Sprog- og 
Litteraturselskabet, og man har støttet digitalisering af fotografier i Det 
Kongelige Danske Geografiske Selskabs arkiv, Museet for Dansk Bladtegnings 
digitalisering af bladtegninger og af noder på punktskrift for Danmarks 
Blindebibliotek. 
</p><p>
Fondsdirektør Frank Rechendorff Møller understreger, at fonden som 
udgangspunkt mest er interesseret i at støtte konkrete, afgrænsede 
projekter. 
</p><p class=" bl-elem">
»Jeg ville stille mig mere tvivlende ved, om vi som fond skal være med til at 
bidrage til en mere overordnet national strategi«, siger han og 
understreger, at det som udgangspunkt bør være de statslige institutioners 
egen opgave. 
</p>	
</div>

</div></body></html>
