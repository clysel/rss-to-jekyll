---
layout:     post
title: 	    "Hackerkonkurrence: Sårbarheder fundet i de fire mest populære browsere"
post_author:	    Adam Fribo
post_date:	    Mon, 23 Mar 2015 07:28:39 +0000
post_site:	    www.version2.dk 
post_link:	    http://www.version2.dk/artikel/hackerkonkurrence-saarbarheder-fundet-i-de-fire-mest-populaere-browsere-112266?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Ingen af de store webbrowsere er sikre. Det står fast efter den seneste udgave af konkurrencen Pwn2Own, hvor både Chrome, Firefox, Safari og Internet Explorer blev hacket.</p>

<p>Det skriver <a href="http://www.computerworld.com/article/2899045/all-four-major-browsers-hacked-at-pwn2own.html">Computerworld</a>.</p>

<p>Mest opsigtsvækkende var deltageren Jung Hoon Lee, der egenhændigt udhulede sikkerheden i både Safari, Chrome til Windows og Internet Explorer 11. Bedrifterne indbragte ham en præmiesum i omegnen af halvanden million kroner.</p>

<p>Jung Hoon Lee satte i samme ombæring rekord for højeste udbetaling for et enkelt exploit.</p>

<p>Hans to-minutters demonstration af sårbarheder i Google Chrome indbragte ham således 758.000 kroner - blandt andet fordi det også ramte beta-versionen af den populære browser.</p>

<p>Alt i alt blev der ved årets konkurrence udnyttet fem sårbarheder i Windows, fire sårbarheder i Internet Explorer 11, tre sårbarheder i både Firefox, Flash og Reader, to sårbarheder i Safari og en enkelt i Chrome.</p>


  </section></div></body></html>
