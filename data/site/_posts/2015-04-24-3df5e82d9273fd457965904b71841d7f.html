---
layout:     post
title: 	    "En mand er død efter ulykke på værft i Skagen"
post_author:	    
post_date:	    Fri, 24 Apr 2015 22:29:45 +0200
post_site:	    politiken.dk 
post_link:	    http://politiken.dk/indland/ECE2642600/en-mand-er-doed-efter-ulykke-paa-vaerft-i-skagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 51-årig mand, der kom alvorligt til skade ved en eksplosion på Karstensens 
Skibsværft i Skagen fredag morgen, er i aften død på Rigshospitalet.
</p><p>
Det oplyser vagtchef Michael Elkjær, Nordjyllands Politi.
</p><p>
Manden var blevet voldsomt forbrændt og blev efter ulykken i helikopter fløjet 
til Rigshospitalet for at få behandlet sine brandsår, men det lykkedes ikke 
lægerne på brandsårsafdelingen at redde hans liv.
</p><p>
I alt meldtes om fem tilskadekomne, oplyste Nordjyllands Politi tidligere 
fredag. Ud over den 51-årige blev en anden ansat forbrændt, men han er 
ifølge politiet ikke så svært skadet.
</p><p>
Desuden er tre mænd blevet undersøgt for eventuel røgforgiftning. De er alle 
bragt til sygehuset i Hjørring, oplyser politiet.
</p><p>
Ulykken på værftet skete kort før klokken 7.30, da der udbrød brand i bunden 
af et skib. I forbindelse med noget svejsearbejde opstod der en eksplosion, 
og der var også kraftig røgudvikling.
</p><p class=" bl-elem">
Karstensens Skibsværft har omkring 250 ansatte. Arbejdstilsynet er tilkaldt i 
et forsøg på at klarlægge årsagen til ulykken.
</p>	
</div>

</div></body></html>
