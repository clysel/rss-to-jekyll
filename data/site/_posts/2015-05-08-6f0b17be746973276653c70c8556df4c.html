---
layout:     post
title: 	    "Nyt cover oplader mobilen med radiobølge-strøm"
post_author:	    Christian Østergaard
post_date:	    Fri, 08 May 2015 06:40:09 +0000
post_site:	    ing.dk 
post_link:	    http://ing.dk/artikel/nyt-cover-oplader-mobilen-med-radioboelge-stroem-175955
---
<html><body><div><section class="body">
			<p>Et nyt iphone-cover kan ifølge ingeniører på Ohio State University og i startup-virksomheden Nicola Labs opsamle nogle af telefonens overflødige radiobølger og omdanne dem til elektricitet, der kan genbruges i telefonen.</p>
			<p>Ifølge ingeniørerne bag projektet kan en telefon med det nye cover opnå 30 pct. bedre batteritid end en telefon uden cover. Coveret, som lanceres på Kickstarter om en måned eksisterer i dag kun til en Iphone 6, men Nikola Labs forventer at udvide konceptet til Samsung-modeller.<br/>
			<figure class="plugin right zoomable"><img data-original-image="http://ing.dk/sites/ing/files/nikola.png" src="http://ing.dk/sites/ing/files/styles/w1120_media_right/public/nikola.png?itok=Sq0KapRx" alt=""/><figcaption><cite>Foto: Nikola Labs</cite></figcaption></figure><br/>
			<aside class="plugin right box">
			   Energy Harvesting</aside></p>
			<p>Små elektriske apparater kommer i mange tilfælde til at finde deres egen energi i omgivelserne i stedet for at være drevet af et batteri. Energien opsamles typisk fra lys, varme eller bevægelse.</p>
			<p>Energien kan bruges fra alt til at drive mobiltelefoner eller festivaludstyr til at drive vigtige målere på rørledninger.</p>
			<p>Følg Ingeniørens artikler om emnet i denne uge på ing.dk og i papiravisen fredag.<br/>
			</p>
			
			<p>Teknologien beror ifølge Nikola Labs på, at 97 pct. af energiforbruget i en smartphone bliver spildt, blandt andet på radiosignaler, der ikke bliver udnyttet.</p>
			<p>»De fleste, der arbejder med området fokuserer på trådløs opladning. Jeg tror ikke at nogen tidligere har arbejdet med at opfange energi fra selve telefonen før. Det er unikt for vores projekt, sagde en af grundlæggerne af Nikola Labs til en fremlæggelse af konceptet til arrangementet <a href="http://techcrunch.com/2015/05/04/nikola-labs-launches-iphone-6-case-which-harvests-electricity-from-the-air/">TechCrunch Disrupt</a> New York i denne uge.</p>
			<p>Netop i dette argument ligger også et meget åbent spørgsmål i teknologien; designes mobiltelefoner til at udsende så mange unødige radiobølger?</p>
			
			<p>»Ja, det gør de. Reelt er det kun en meget lille del af den energi, mobiltelefoner udsender, som når frem til mobilmasten, så princippet er sådan set meget fornuftigt. De siger, at der er tilgængelig energi i luften, som de vil udnytte. Problemet er bare, at den energi, udelukkende kommer fra telefonens eget batteri,« siger seniorkonsulent i elektromagnetisk kompatibilitet Anders Mynster fra GTS-instituttet Delta.</p>
			<p>Til daglig arbejder han blandt andet med at optimere sende- og modtageforhold for radiosendere. Anders Mynster mener, at et cover af denne type kan give problemer hvis den energihøstende del af coveret kommer mellem telefonen og sendemasten.</p>
			
			<p>»Det går galt hvis det område, man indsamler effekten fra peger mod en mast. Så vil det bare betyde, at sendestyrereguleringen sørger for at skrue op for effekten i telefonens antenne, så man bruger endnu mere batteri. Jeg vil tro, at hvis du tog coveret på og brugte det på 30 telefoner, så ville det kun fungere på en enkelt af dem og på en enkelt opladning. På de andre telefoner eller næste gang mobilen er opladt får det nok den modsatte effekt.« vurderer han.</p>
			<p>Anders Mynster har ikke set hvordan den konkrete løsning er lavet, men tvivler på, at det har været muligt for Nikola Labs at sikre, at kun de unødige radiobølger høstes. Til gengæld vurderer han, at problemet med unødige radiobølger til dels kan løses med udviklingen af 5G. Her arbejder man på såkaldt beam forming, der koncentrerer radiostrålerne om netop den retning, der er nødvendig. Denne forskning er blandt andet i gang på Aalborg Universitet.</p>
			
			<p>En række virksomheder arbejder allerede med at udnytte energien i radiobølger til eksempelvis at drive små sensorer, der ikke behøver batteri.</p>
			<p>Delta har tidligere arbejdet med dette koncept som en del af instituttets Energy Harvesting-satsning, men konceptet blev lagt på hylden fordi energidensiteten i radiobølgerne ikke var nær så stor som i eksempelvis sol-, varme- eller bevægelsesenergi.</p>
			
			<p>Redaktionen har kontaktet Nikola Labs for at få svar på præcis hvilke radiobølger der høstes af deres enhed og om det kan lade sig gøre uden at påvirke telefonens forbindelse til WiFi eller mobilnettet. Det har ikke endnu været muligt at få svar fra Nikola Labs.</p>
			<p/><blockquote class="twitter-tweet"><p lang="en" dir="ltr">The iphone case prototypes just arrived from <a href="https://twitter.com/LR_LaserRepro">@LR_LaserRepro</a>. Excellent work! <a href="https://twitter.com/3dsystemscorp">@3dsystemscorp</a> <a href="https://twitter.com/hashtag/asseenincolumbus?src=hash">#asseenincolumbus</a> <a href="http://t.co/6SB1ftMhwE">pic.twitter.com/6SB1ftMhwE</a></p>— Nikola Labs (@NikolaLabs) <a href="https://twitter.com/NikolaLabs/status/594248353308774400">May 1, 2015</a></blockquote>
			
		</section>
		  </div></body></html>
