---
layout:     post
title: 	    "Nu vil Google have sit eget teleselskab i USA"
post_author:	    Christian Loiborg
post_date:	    Tue, 03 Mar 2015 11:34:11 +0000
post_site:	    www.version2.dk 
post_link:	    http://www.version2.dk/artikel/nu-vil-google-have-sit-eget-teleselskab-i-usa-91042?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Søgegiganten Google arbejder på at skabe sit eget teleselskab. Det fortalte Sundar Pichai, der er vicedirektør hos Google, på årets Mobile World Conference i Barcelona, skriver <a href="http://mashable.com/2015/03/02/google-confirms-wireless-carrier-service/">Mashable</a>.</p>

<p>Ifølge Sundar Pichai arbejder Google i øjeblikket med projektet på en lille skala. Der er tale om, at Google vil være en såkaldt virtuel teleoperatør, på samme måde som vi i Danmark kender fra Telmore, CallMe og Oister. Det foregår altså ved, at virksomheden lejer sig ind på en eksisterende mobilinfrastruktur.</p>

<p>Til at starte med ser Google det som et eksperiment - på samme måde som med den første Nexus-telefon. Hvis interessen viser sig at være der, og projektet går godt, vil Google fortsætte med planerne.</p>

<p>Google udbyder i øjeblikket fiber i flere byer. Derudover har virksomheden hele tiden gang i andre projekter - bl.a. om soldrevne droner, selvkørende biler og mange andre, ikke-søgnings-relaterede produkter.</p>
  </section></div></body></html>
