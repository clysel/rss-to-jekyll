---
layout:     post
title: 	    "Søren Pape stiller tre ultimative krav til regeringsgrundlag"
post_author:	    
post_date:	    Sun, 12 Apr 2015 23:43:19 +0200
post_site:	    politiken.dk 
post_link:	    http://politiken.dk/indland/politik/ECE2625429/soeren-pape-stiller-tre-ultimative-krav-til-regeringsgrundlag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Meningsmålingerne peger fortsat på en borgerlig regering efter det 
folketingsvalg, som senest skal foregå til september.
</p><p>
Men om Konservative skal være en del af regeringen, er fortsat et åbent 
spørgsmål.
</p><p>
Partiformand Søren Pape Poulsen stiller i hvert fald i en kronik i Berlingske 
tre ufravigelige krav, hvis hans parti skal være med.
</p><h3>
Løkke har blødt op på krav
</h3><p>
For det første vil han ikke acceptere, at den offentlige sektor vokser sig 
større. Han vil have sænket skatter og afgifter, og så vil han gøre op med 
nogle af de regler, der giver offentlige myndigheder adgang til privat 
ejendom.
</p><p>
»En stemme på Det Konservative Folkeparti er en stemme på en større privat 
sektor, lavere skatter og mere frihed og ansvar til helt almindelige 
danskere«, skriver Søren Pape Poulsen i kronikken.
</p><p>
Spørgsmålet er så, om de øvrige borgerlige partier er indstillet på at føje de 
konservative på disse hovedpunkter.
</p><p>
Specielt nulvæksten kan blive svært at få igennem. Venstre har tidligere også 
talt for en opbremsning af det offentlige forbrug, men partiformand Lars 
Løkke Rasmussen har blødt op på formuleringerne på det seneste.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2532243/lars-loekke-bloeder-op-paa-krav-om-nulvaekst/">Lars Løkke bløder op på krav 
om nulvækst</a></p><p>
Og Dansk Folkeparti har blandt andet i forbindelse med de seneste 
forhandlinger om finansloven for i år fremført synspunktet, at en offentlig 
vækst på 0,8 procent vil være passende. Liberal Alliance taler om, at den 
offentlige sektor skal være mindre.
</p><p>
»Det er soleklart, at vi er meget uenige med de konservative om nulvækst. 
Uanset, hvordan folketingsvalget ender, har jeg meget svært ved at se, 
hvordan partier, som ønsker nulvækst, vil kunne præsentere noget, der bare 
ligner et flertal, siger Dansk Folkepartis formand Kristian Thulesen Dahl 
til Berlingske.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2619429/alle-mod-df-i-blaa-blok-la-og-k-slaar-ring-om-loekke/">Alle mod DF i blå blok: LA og 
K slår ring om Løkke</a></p><p class=" bl-elem">
Søren Pape Poulsen understreger foruden sine tre hovedkrav over for avisen, at 
Konservative skal have fremgang fra de nuværende otte mandater, hvis partiet 
skal i regering.
</p>	
</div>

</div></body></html>
