---
layout:     post
title: 	    "Frankrig bygger vej til ulykkestedet"
post_author:	    
post_date:	    Sun, 29 Mar 2015 22:14:53 +0200
post_site:	    politiken.dk 
post_link:	    http://politiken.dk/udland/ECE2609449/frankrig-bygger-vej-til-ulykkestedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden en Airbus 320 med 150 passagerer tirsdag styrtede ned nær 
Digne-les-Bains i De Franske Alper, har redningsarbejdere arbejdet på 
højtryk for at identificere de 150 omkomne. Og finde et endeligt svar på, 
hvad der præcis skete den skæbnesvangre formiddag. 
</p><p>
Men svær fremkommelighed i det øde bjergområde har gjort eftersøgningsarbejdet 
særdeles vanskeligt. 
</p><p>
Derfor bygger de franske myndigheder nu en vej til ulykkestedet. Der er tale 
om en vej for terrængående køretøjer, som skal være klar allerede mandag, 
fortæller den franske anklager Brice Robin til Ritzau. 
</p><p>
De franske myndigheder bekræfter samtidig, at der er fundet DNA-spor fra 78 af 
passagererne. 
</p><p><b class="ext-link">EKSPERTER</b><a class="embeddedlink" href="http://politiken.dk/udland/ECE2606819/eksperter-det-er-mere-end-svaert-at-skjule-en-psykisk-lidelse-som-pilot/">Det er mere end svært at skjule en 
psykisk lidelse som pilot</a></p><p>
Da flyet styrtede mod bjergvæggen havde flyet en hastighed på 700 kilometer. 
Og når et fly rammer en bjergvæg med den hastighed »så knuses flyvemaskinen 
og alt, der er i den«, har Peter Juel Thiis Knudsen, vicestatsobducent på 
Retsmedicinsk Institut på Syddansk Universitet, tidligere fortalt til 
Politiken. 
</p><p>
Derfor er vragdelene og rester af de omkommende spredt ud over et stort område 
i bjergene. 
</p><p>
Hidtil er redningspersonalet blevet fløjet til området i helikoptere – mens 
andre er nået frem til fods. 
</p><h3>
Et stort puslespil 
</h3><p>
På nuværende tidspunkt er mellem 400 og 600 kropsdele blevet fundet og er i 
øjeblikket ved at blive undersøgt. 
</p><p>
»Vi har ikke fundet et enkelt organ intakt«, siger Patrick Touron, 
vicedirektøren for politiets kriminelle forskningsinstitut, til <a target="_blank" href="http://http://www.theguardian.com/world/2015/mar/29/forensic-teams-identify-78-dna-strands-from-remains-at-germanwings-crash-site">The 
Guardian</a>. 
</p><p><b class="ext-link">CHOKERENDE ANKLAGER</b><a class="embeddedlink" href="http://politiken.dk/tv/udland/ECE2605549/chokerende-anklager-pilot-styrtede-med-vilje/">Pilot styrtede med vilje</a></p><p class=" bl-elem">
Derfor er det også et særdeles kompliceret puslespil, efterforskerne er i gang 
med. De bruger blandt andet tandaftryk, fingeraftryk, smykker og DNA-prøver 
fra familiemedlemmer til at give de efterladte definitivt svar på, om deres 
pårørende omkom i flyulykken.
</p>	
</div>

</div></body></html>
