---
layout:     post
title: 	    "Portræt: Dronernes bagmand er en hård nitte, der har Obamas øre"
post_author:	    
post_date:	    Mon, 06 Apr 2015 16:19:49 +0200
post_site:	    politiken.dk 
post_link:	    http://politiken.dk/udland/ECE2617389/portraet-dronernes-bagmand-er-en-haard-nitte-der-har-obamas-oere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ikke mange mennesker i Washington, der er blevet krævet fyret så ofte 
som John Brennan. Men den 59-årige CIA-direktør har den vigtigste trumf på 
hånden: chefens fuldstændige tillid. 
</p><div class="art-fakta article-box">
<h4 class="">
Serie </h4>
<h5>
Danmarks værste venner</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets <b>samarbejde med 
Saudi-Arabien</b>, som er blevet kritiseret for at krænke 
menneskerettighederne. Også Danmark samarbejder politisk, økonomisk og 
militært med lande, som <b>henretter og undertrykker</b> deres 
befolkninger. 
</p><p>
Politiken sætter i påsken fokus på de <b>moralske dilemmaer i 
udenrigspolitikken</b>. Læs om samarbejdet med Saudi-Arabien, Kina, Irak, 
Tyrkiet og USA. Serien afsluttes med et interview med udenrigsminister 
Martin Lidegaard. 
</p>
</div>
</div><p>
»I CIA’s 67-årige historie er der kun få præsidenter, der har haft et så 
stærkt forhold til deres efterretningschef, som Obama har med Brennan«, 
skrev New York Times i december sidste år. Kilder i Det Hvide Hus beskriver 
dem over for avisen som »beslægtede sjæle«, der ser ens på de moralske 
principper bag det at føre »retfærdig krig«. </p><p>
John Brennan ligner med sin store firkantede figur, grove ansigtstræk og 
halvskaldede isse mere en hård nitte fra havnekajen i sin barndoms New 
Jersey end en insider i Det Hvide Hus. Han har tilbragt hele sin karriere i 
efterretningsvæsenet, men steg ikke i graderne som kontorist i 
CIA-hovedkvarteret i Virginia, men som aktiv efterretningsagent på USA’s 
ambassader i verdens brændpunkter, hvor han bl.a. har lært flydende arabisk. 
</p><p>
Det lykkedes i første omgang Barack Obamas venstrefløj at afspore Brennans 
udnævnelse til CIA-direktør i 2008. De mente, at han var for tæt forbundet 
med Bush-æraens ’krig mod terror’. I stedet gjorde den nye præsident Brennan 
til særlig antiterrorrådgiver i Det Hvide Hus, hvor han håndterede de 
’dødslister’ over påståede terrorister, som CIA-dronerne målrettet skulle gå 
efter at dræbe. 
</p><p>
Da Brennan i 2012 blev forfremmet til CIA-direktør, var det republikanernes 
højrefløj, der forsøgte at afspore processen med henvisning til dronedrabene 
på bl.a. amerikanske statsborgere. 
</p><h3>
Dronekrig er humanistisk 
</h3><p>
Brennan er Obama-regeringens mest synlige forsvarer af droneoffensiven. Den er 
i tråd med krigens etiske principper om nødvendighed, distinktion og 
proportionalitet og er derfor også »etisk korrekt og retfærdig«, sagde 
Brennan i 2012, hvor Det Hvide Hus første gang anerkendte eksistensen af 
dødslisten. 
</p><div class="art-quote article-box">
<p class="quote"/>
<blockquote>
<p class="quote-txt">
Vi arbejder hele tiden med at forbedre og forfine vores indsats, så vi gør 
alt, hvad der står i vores magt for at forhindre, at uskyldige dør
</p>
<p class="sender">
John Brennan 
</p>
</blockquote>
</div><p>
»Det er svært at forestille sig et værktøj, der er bedre til at minimere 
risikoen for civile end fjernstyrede droner, da det kan målrettes én eller 
en mindre gruppe terrorister. Derfor er disse målrettede angreb også 
forenelige med et humanistisk princip, der kræver, at vi anvender våben, der 
ikke udvirker udnødig lidelse«, sagde Brennan. </p><p>
Han anerkender, at der er sket fejl, hvor civile har mistet livet. 
</p><p>
»Når det sker, smerter det os, og vi begræder det dybt, som vi altid gør, når 
uskyldige bliver dræbt i krig. Og når det sker, tager vi det alvorligt. Vi 
undersøger vores arbejdsgange og vores metoder. Og vi arbejder hele tiden 
med at forbedre og forfine vores indsats, så vi gør alt, hvad der står i 
vores magt for at forhindre, at uskyldige dør. Også dette er en afspejling 
af vores amerikanske værdier«, sagde efterretningschefen. 
</p><h3>
»Vil helst ikke blive rørstrømsk«
</h3><p>
I et sjældent personligt interview med magasinet GQ fortalte Brennan om at 
leve med risikoen for civile tab som konsekvens af de beslutninger, han 
træffer. 
</p><p>
»Jeg tror aldrig, at man vænner sig til det. Desværre er det sket for tit. Når 
man giver sig selv lov til at fokusere på den menneskelige og 
følelsesmæssige side af det, bliver det meget ... meget følelsesfuldt. Men 
jeg vil helst ikke blive rørstrømsk. Det kan jeg godt blive. For når man 
tænker på det enkelte individ, kan det være følelsesmæssigt hårdt. Det kan 
det«, sagde Brennan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2313140/mindst-16-draebt-i-dobbelt-droneangreb-i-pakistan/">Mindst 16 dræbt i dobbelt 
droneangreb i Pakistan</a></p><p>
I sidste ende skal han skære igennem. 
</p><p class=" bl-elem">
»Man vil altid have flere data; man vil altid have flere informationer. Men på 
et tidspunkter er man nødt til ... på et tidspunkt får jeg en opringning og 
er nødt til at gå op at give en anbefaling til præsidenten«, sagde Brennan. 
</p>	
</div>

</div></body></html>
