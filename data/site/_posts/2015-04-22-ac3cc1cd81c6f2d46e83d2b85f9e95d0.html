---
layout:     post
title: 	    "Yemens præsident takker for saudi-arabiske bomber"
post_author:	    
post_date:	    Wed, 22 Apr 2015 11:30:33 +0200
post_site:	    politiken.dk 
post_link:	    http://politiken.dk/udland/ECE2637762/yemens-praesident-takker-for-saudi-arabiske-bomber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter fire ugers intense bombetogter i Yemen valgte en koalition med 
Saudi-Arabien i spidsen mandag at indstille angrebene. 
</p><p>
Målet for bomberne har været at ramme strategiske vigtige positioner for den 
shiamuslimske houthi-bevægelse. Houthierne har drevet landets præsident 
Abd-Rabbu Mansour Hadi ud af landet, og han lever i eksil i Saudi-Arabien. 
</p><p>
Hadi takker i dag Saudi-Arabien for bombeangrebene. 
</p><p>
»På mine egne og hele det yemenitiske folks vegne vil jeg gerne sige tak og 
udtrykke min taknemmelighed over for vores arabiske og muslimske brødre og 
vores partnere i koalitionen for at støtte min og landets legitimitet«, 
siger han i en tv-tale ifølge Reuters. 
</p><p>
Men indstillingen af bombeangrebene betyder ikke, at Saudi-Arabien nu forlader 
konflikten i Yemen helt. Koalitionen vil fortsat angribe houthi-militsen 
militært, hvis det bliver nødvendigt, lyder meldingen. Og militsfolk, der 
kæmper side om side med regeringstropper, der er loyale over for Hadi, vil 
fortsætte kampen mod houthierne, indtil de er drevet ud af den sydlige del 
af landet, lyder meldingen i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2637521/saudisk-koalition-stopper-militaer-operation-i-yemen/">Saudisk koalition stopper 
militær operation i Yemen</a></p><p>
Houthi-militserne er shiamuslimske og allieret med Iran og den tidligere 
præsident i Yemen, Ali Abdullah Saleh. Derfor er magtkampen i Yemen også 
blevet udlagt som en magtkamp mellem Saudi-Arabien og Iran om dominansen i 
Mellemøsten. 
</p><p>
Bombetogterne i Yemen, som blev ledt af Saudi-Arabien, har fået direkte støtte 
fra blandt andet USA, Storbritannien og Frankrig - ikke i form af soldater 
og flystøtte - men med efterretninger og våbenleverancer. 
</p><p>
Iran har svaret ved at sende flere krigsskibe til området. Den officielle 
forklaring har været, at Iran ønskede at »beskytte skibstrafikken mod 
pirateri«. 
</p><p>
Den amerikanske præsident Barack Obama kommenterede i går de iranske 
krigsskibe. Det skete i et tv-interview i MSNBC's program 'Hardball'. Her 
forklarede han, at USA har advaret Iran mod at sende våben til Yemen, som 
kan bruges til at true skibstrafikken i området 
</p><p>
»Lige nu befinder deres skibe sig i internationale farvande. Der er en grund 
til, at vi fortsat har skibe i Den Persiske Golf, det handler om at sikre 
friheden til at navigere... Vi har faktisk sagt tingene meget lige ud til 
dem (iranerne, red.). Det, som vi har sagt til dem er, at hvis der bliver 
leveret våben til oprørsbevægelser i Yemen, som kan true navigationen, er 
det et problem«, lød meldingen fra Obama. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_mellemoesten/ECE2636110/usa-sender-krigsskibe-til-yemen/">USA sender krigsskibe til Yemen</a></p><p>
Iran opfordrer i dag til, at alle parter i konflikten i Yemen indstiller sig 
på fredsforhandlinger. Samtidig modsætter iranerne sig, at Saudi-Arabien vil 
fastholde sin militære kampagne mod houthi-militsen og dens allierede. 
</p><p>
»Historien har demonstreret, at militærintervention ikke er noget fornuftigt 
tiltag i kriser som denne. I stedet vil det forværre sitiuationen. Vi mener, 
at en varig fred kan opnås, såfremt militærinterventionen indstilles og der 
træffes ordentligt forberedelser til samtaler og dialog mellem alle 
politiske grupperinger«, siger den iranske præsident Hassan Rohani fra en 
asiatisk-afrikansk konference i Indonesiens hovedstad, Jakarta. 
</p><p>
Houthi-militsen fjernede regeringen i Yemen i september efter at have taget 
kontrol med hovedstaden Sana'a og store dele af landet, som grænser op til 
det olierige Saudi-Arabien. 
</p><p>
FN's Sikkerhedsråd har siden indført en våbenembargo mod houthi-oprørerne, og 
den saudi-arabiske flåde har indført en flådeblokade omkring Yemen. Denne 
flådeblokade vil fortsætte, oplyser Saudi-Arabien. 
</p><p>
I løbet af de seneste fire uger med bombeangreb og landoffensiver er mere end 
750 mennesker ifølge FN blevet dræbt. 150.000 er samtidig fordrevet fra 
deres hjem. Situationen for de civile er blevet betegnet som grænsende til 
en humanitær katastrofe med mangel på både mad, el, benzin og andre 
fornødenheder. 
</p><p>
Marie Claire Feghali, der er talskvinde for Internationalt Røde Kors, kaldte i 
forrige uge situationen i havnebyen Aden, hvor hårde kampe i øjeblikket 
pågår, for »katastrofal – for at sige det mildt«. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2621599/yemen-er-uden-mad-uden-el-og-uden-benzin/">Yemen er uden mad, uden el og uden 
benzin</a></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00930/US_Iran_930058y.jpg" alt="" border="0"/><span class="caption"><span class="f-img-caption">yemen. 
</span>USA har de seneste dage sendt flere krigsskibe afsted mod Den Persiske Golf. Foto: AP</span></span></p>	
</div>

</div></body></html>
