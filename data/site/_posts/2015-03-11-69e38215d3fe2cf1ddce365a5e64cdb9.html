---
layout:     post
title: 	    "Græsplænerne i Superligaen har aldrig været grønnere"
post_author:	    
post_date:	    Wed, 11 Mar 2015 13:01:08 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2582373/graesplaenerne-i-superligaen-har-aldrig-vaeret-groennere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Kønt var det ikke, da 22 spillere fra Brøndby og FC Midtjylland skøjtede rundt 
på Brøndby Stadion først i marts. Flere steder var banens underlag flået op 
i store klumper, mens det langs sidelinjerne havde karakter af en mudderpøl. 
En af Superligaens mest profilerede baner var i en miserabel forfatning. 
</p><p>
Historien om græsset eller manglen på samme i Brøndby er imidlertid et særsyn 
i Superligaen og den øverste del af 1. division. Det viser de undersøgelser 
af 18 græstæpper i de to ligaer, som det verdensomspændende konsulentfirma 
Pro Pitch System laver for Divisionsforeningen. 
</p><p>
»Banerne i Danmark er generelt i rigtig, rigtig god stand. Vi har et isoleret 
problem i Brøndby, hvor banen er konstrueret forkert. Ellers er banerne 
herhjemme blevet forbedret væsentligt på ganske kort tid«, siger direktør i 
Divisionsforeningen Claus Thomsen. 
</p><p>
Undersøgelserne er en del af projektet ’Bedre baner’, som Divisionsforeningen 
satte i værk i 2013. De viser, at banerne – målt på spille- og græskvalitet 
samt opbygning – er blevet omkring 30 pct. bedre fra sommeren 2013 til 
sommeren 2014. 
</p><h3>
Forbindelse til Premier League 
</h3><p>
Pro Pitch System har speciale i kvalitetstests af græsbaner. Det er således 
også det firma, der tester banerne og lægger standarden i den engelske 
Premier League. 
</p><p>
Pro Pitch System foretager 18 forskellige tests af banerne. Resultaterne af 
dem omsættes til en række værdier, der til slut munder ud i en samlet 
karakter til de enkelte baner. Gennemsnittet for banerne i Danmark var i 
august 2013 på 56,7 point – et år senere var det gennemsnit steget til 73,5 
point. Antallet af point kan igen omsættes til en stjerneskala fra 1 til 5. 
Her har de danske superligabaner på et år bevæget sig fra grænselandet 
mellem to og tre stjerner til fire stjerner. Til sammenligning er kravet til 
banerne i Premier League fem stjerner. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00919/boldbaners_kvalitet_919766y.jpg" alt="" border="0"/></span></p><p>
Om kvaliteten af banerne samlet får yderligere et nøk op, tør Claus Thomsen 
ikke spå om. Dels fordi problemerne på Brøndby Stadion i alvorlig grad 
trækker ned, dels fordi målingen fra sidste sommer var bedre end forventet. 
Til gengæld mener han ikke, at man skal lægge for meget i, at banerne i 
forårets første runder kan se knoldede og afpillede ud. 
</p><p>
»Vi er jo tidligt på foråret«, siger Divisionsforeningens direktør, med 
henvisning til at forårspremieren 20. februar er den tidligste nogensinde. 
</p><h3>
Netværk løfter kvaliteten 
</h3><p>
Der er primært to årsager til, at græsset har slået bedre rod på banerne, 
fortæller driftsleder Anders Faber Nielsen fra driftscenteret under Herning 
Kommune, der står for vedligeholdelsen af MCH Arena og hjemmebane for 
guldaspiranterne FC Midtjylland. 
</p><div class="art-quote article-box">
<p class="quote"/>
<blockquote>
<p class="quote-txt">
For det første har vi græsnørder fået mere viden og mere 
uddannelse
</p>
<p class="sender">
</p><p class=" bl-elem"> Anders Faber Nielsen, groundsman</p> 

</blockquote>
</div><p>
»For det første har vi græsnørder fået mere viden og mere uddannelse«, siger 
Anders Faber Nielsen, der i lighed med sine kolleger rundt om i Danmark 
foretrækker titlen <i>groundsman</i>. </p><p>
Den del tog sin begyndelse i 2009, da groundsmen fra en halv snes 
superligaklubber startede et netværk. Der kan de dele deres erfaring og 
viden indbyrdes. I dag har det netværk vokset sig så stort, at det omfatter 
græsfolk fra alle større klubber i landet – både dem, hvis stadion er 
kommunalt drevet, og de to, der selv ejer banerne: FC København og Brøndby. 
</p><p>
Siden er også Groundsman Association Denmark kommet til. Foreningen samler 
alle landets græsfolk. 
</p><p>
»Før det levede vi i nogle små osteklokker, hvor vi passede hver sit, men vi 
har en eller anden form for forpligtelse til at dele den viden, vi har, så 
banerne bliver så gode som muligt i hele landet. Det netværk har utvivlsomt 
løftet kvaliteten markant«, siger Anders Faber Nielsen. 
</p><h3>
Fire stjerner i Herning 
</h3><p>
Den anden grund til, at banerne har det godt, er ifølge Hernings groundsman, 
at klubberne har fundet ud af, at det betaler sig at afsætte nok ressourcer 
til græspleje. 
</p><p>
»I FC Midtjylland er der en klar holdning til, at MCH Arena er en 
opvisningsbane, der skal præsentere det ypperste fodboldspil. Og det kan man 
ikke, hvis det er en pløjemark med træning på banen flere gange om ugen. Vi 
har en god forståelse for hinandens behov, og hvis jeg siger, at banen ikke 
kan tåle en træning, så lytter man«, fortæller Anders Faber Nielsen, der for 
sit arbejde høstede fire stjerner, sidst Pro Pitch System var forbi. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/gr_s_i_br_ndby_919765j.jpg" alt="" border="0"/><span class="caption"><span class="f-img-caption">Knoldet. 
</span>Brøndby Stadion har fået massiv kritik for sit slidte græs. Men banen i Brøndby er et særsyn i dansk topfodbold. - Arkivfoto: Lars Poulsen</span></span></p><p>
Det verdensomspændende firma kommer forbi igen 17. marts. Her er Anders Faber 
Nielsen indforstået med, at der kan blive pillet en stjerne af græstæppet. 
</p><p>
»Det er svært at holde det høje niveau i efteråret og i foråret. Ganske enkelt 
fordi græsset ikke har optimale vækstbetingelser«, siger han og forklarer, 
at græs har brug for lys og en jordtemperatur i omegnen af 10 grader. Om 
efteråret mangler lyset og i foråret jordvarmen. 
</p><p>
»Men for mig – og nok også for klubben – ville det være en alvorlig skuffelse, 
hvis vi ikke løfter niveauet igen til sommer«. 
</p><p><i class=" bl-elem">Hvad skal der til, hvis danske stadioner generelt skal hæve niveauet 
yderligere?</i></p><p class=" bl-elem">
»Jeg kan kun sige et træls ord: penge. Vi har skruet på alle de knapper, vi 
kan skrue på. Skal vi niveauet op herfra, kræver det heldækning af banerne 
med fiberdug. Der skal noget temperatur på. Altså undervarme, når 
temperaturen falder til under 5 grader. Og så mere kunstlys. Ting, man kun 
kan få for penge«. 
</p>	
</div>
</div></body></html>
