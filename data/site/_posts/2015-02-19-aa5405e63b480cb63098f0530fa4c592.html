---
layout:     post
title: 	    "Terroreksperter om 12 punktsplan: »teatertorden« og »defensivt«"
post_author:	    
post_date:	    Thu, 19 Feb 2015 17:13:52 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554238/terroreksperter-om-12-punktsplan-teatertorden-og-defensivt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Regeringens 12-punktsplan for at »værne Danmark mod terror« er for defensiv 
med sit fokus på efterretningstjenester, politi, livvagter og overvågning. 
</p><p>
Det mener Thomas Galasz Nielsen, major og militæranalytiker for DIIS. Han 
savner en proaktiv indsats for at imødegå, at unge bliver radikaliserede og 
så gerne, at det blev tillagt samme vægt i planen. 
</p><p>
»Så kunne vi måske begrænse antallet af dem, der bliver terrorister«, mener 
han. 
</p><p><b class="ext-link">FAKTA </b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Her er regeringens plan mod terror</a></p><p>
Thomas Galasz Nielsen har netop udgivet en <a target="_blank" href="http://diis.dk/publikationer/prioritering-efterretninger-afgoerende-kampen-terror">policy 
brief</a> med anbefalinger til, hvordan man kan dæmme op for terror. 
Anbefalingerne kommer på baggrund af studier af, hvordan man griber terror 
an i Kina, Pakistan og USA 
</p><p>
»Jeg har undersøgt, hvordan de tre lande håndterer terror, om det virker, og 
om det kan være brugbart for at andre lande«, forklarer Thomas Galasz 
Nielsen. 
</p><p>
»Det er karakteristisk, at politikerne i USA, Kina, Pakistan og herhjemme gør 
det samme. De vil gerne vise handlekraft og magt overfor de elementer, som 
begår terror. Man laver mere af det, man allerede har og opprioriterer hårde 
midler. Altså de midler, der anvendes, når vi ved, der er terrorister i 
stedet for midler, der imødegår, at nogen bliver terrorister. Vi kan alle 
sammen forholde os til, at der er mere politi på gaden, men det er meget 
teatertorden, for der er ikke noget, der viser i USA, Kina eller Pakistan, 
at det er med til at hindre, at terrorister eller radikalisering opstår«. 
</p><h3>
Mangler forskning i den tidlige indsats 
</h3><p>
Han påpeger, at man selv i USA, hvor myndighederne har rigtigt mange 
ressourcer til terrorbekæmpelse, ikke kan garantere, at spontane angreb, som 
det København blev udsat for i weekenden, ikke opstår. 
</p><p>
»Så vi er nødt til at gøre noget andet. Vi må tage de bløde midler i brug i 
borgerkontakten - blandt folkeskolelærere, socialarbejdere og nærpoliti. Der 
er indsatsen ikke godt nok koordineret i dag. Og så skal vi forske i, 
hvordan man forhindrer radikaliseringen, hvordan vi griber det an«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/">Partier: Anti-terrorplan er 
kun en reaktion på angrebet i Paris</a></p><p>
»Det ved vi ikke så meget om, og når vi har fundet noget, der virker, så har 
vi svært ved at bevise det. For hvis vi finder en, der er ved at blive 
terrorist og forhindrer det, er det svært at bevise, for så sker der jo 
netop ikke noget«, pointerer Thomas Galasz Nielsen. 
</p><p/><p><span class="img-contimg-fl-center"><img class="image inlineLightBox" src="http://multimedia.pol.dk/archive/00914/M_lrettede-penge620_914705a.gif" alt="" border="0"/></span></p><p>
Han peger på, at den såkaldte Aarhus-model, der bygger på et nært samarbejde 
mellem SSP, politi og PET for at afværge radikalisering, har fat i noget. 
Men han savner, at man fra statens side koordinerer de forskellige 
erfaringer fra landets kommuner og sikrer, at myndighederne arbejder bedre 
sammen, så det for eksempel ikke er »skole for sig og fængsel for sig«. 
</p><div class="art-quote article-box">
<p class="quote"/>
<blockquote>
<p class="quote-txt">
Så undgår vi forhåbentlig, at PET ikke reagerer
</p>
<p class="sender">
Thomas Galasz Nielsen 
</p>
</blockquote>
</div><p/><p>
»Så undgår vi forhåbentlig, at PET ikke reagerer, når fængslet rejser en 
advarsel om, at de har en radikaliseret ung mand siddende«, siger Thomas 
Galasz Nielsen med reference til weekendens formodede gerningsmand Omar 
Abdel Hamid El-Hussein. 
</p><p>
Regeringens 12-punktsplan skal ses i kombination med <a target="_blank" href="http://sm.dk/filer/nyheder/handlingsplan-om-forebyggelse-af-radikalisering-og-ekstremisme-tilgaengelig.pdf">den 
omfattende handlingsplan for forebyggelse af radikalisme og ekstremisme</a>, 
som blev fremlagt i september 2014, men som altså (endnu) ikke har sikret 
tæt kommunikation mellem de forskellige sektorer. 
</p><h3>
Aarhus-modellen til USA 
</h3><p>
I Aarhus har man siden 2007 haft et samarbejde mellem SSP, politi og PET for 
at dæmme op for radikalisering. 
</p><p>
Projektet har været så stor en succes, at Aarhus' borgmester Jakob Bundsgaard 
er inviteret til konferencen 'The White House summit to counter violent 
extremism' i Washington DC for at lære amerikanerne om, hvordan man gør. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2554084/statsministeren-vi-vil-til-enhver-tid-kunne-forsvare-danmark/">Statsministeren: »Vi vil til 
enhver tid kunne forsvare Danmark«</a></p><p>
Med Aarhus-modellen har man haft held til at forebygge radikalisering og 
voldelig ekstremisme blandt potentielle og hjemvendte Syrien-krigere. 
Krigerne og deres pårørende tilbydes rådgivning og vejledning, og 
samarbejdet med politiet skal skabe tillid mellem myndighederne og de 
miljøer, hvor Syrien-krigerne ofte kommer. ' 
</p><div class="art-quote article-box">
<p class="quote"/>
<blockquote>
<p class="quote-txt">
Jeg savner et fokus i forhold til de mennesker, der har en forebyggende indsats
</p>
<p class="sender">
Bünyamin Simsek 
</p>
</blockquote>
</div><p/><p>
København har i kølvandet på terroranslaget lanceret en telefonlinje, hvor 
forældrecoaches og mentorer sidder klar til at rådgive dem, der kender 
nogen, som er i fare for at blive radikaliseret. 
</p><p>
Derudover har kommunen også viden- og rådgivningsenheden VINK, som skal støtte 
medarbejdere med ungekontakt og give dem relevant viden, metoder og netværk 
for at forebygge tidlig radikalisering. Men et konkret SSP-politi-PET 
samarbejde, som det Aarhus har haft succes med, er ikke etableret. 
</p><p>
Og det efterlyser Bünyamin Simsek (V), rådmand for Børn og Unge-afdelingen i 
Aarhus. 
</p><p>
»Jeg synes, det er et udmærket tiltag i forhold til PET, ordensmagten og de 
statslige styringsværktøjer, det giver god mening. Men jeg savner et fokus i 
forhold til de mennesker, der har en forebyggende indsats og en direkte 
kontakt til de unge i hverdagen. Den forebyggende del i at have kontakt til 
børn og unge i skolen, fritiden og på gadeplan har en stor effekt og nyder 
stor anerkendelse«, siger Bünyamin Simsek og understreger samtidig, at man 
fortsat må udvikle den forebyggende indsats og ikke opfatte den som en 
selvfølge. 
</p><p>
Det er Anja Dalgaard, der er terrorforsker og tidligere leder for PET's 
afdeling for forebyggende sikkerhed, ikke enig i. 
</p><p>
»Jeg synes, man skal se en sammenhæng med den ret omfattende 
forebyggelsesplan, der blev vedtaget tidligere på året, så på den måde synes 
jeg ikke, man har tabt det aspekt«, siger hun. 
</p><p>
Ifølge Anja Dalgaard er regerings nye terrorpakke »forholdsvis« bred og 
omfattende.
</p><p>
»Den tager nogle temaer op, som er relevante, men som ikke har meget at gøre 
med terrorhandlingen i København, for eksempel er cyberterror med. Jeg 
tænker, at den rykker ved den balance, der hidtil har været mellem sikkerhed 
og frihed i den forstand, at der bliver introduceret nye muligheder for 
overvågning og indsamling af oplysninger«.
</p><p class=" bl-elem">
Hun efterlyser samtidig en uafhængig evaluering af den danske indsats mod 
terror, da der rykkes ved »fundamentale værdier«. 
</p>	
</div>
</div></body></html>
