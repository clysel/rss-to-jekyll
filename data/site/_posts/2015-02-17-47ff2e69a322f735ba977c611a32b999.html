---
layout:     post
title: 	    "Fakta: Sådan er den danske terrorlovgivning blevet udvidet"
post_author:	    
post_date:	    Tue, 17 Feb 2015 12:11:36 +0100
post_site:	    politiken.dk 
post_link:	    http://politiken.dk/indland/politik/politikfakta/ECE2548788/fakta-saadan-er-den-danske-terrorlovgivning-blevet-udvidet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden terrorangrebet i USA 11. september 2001 har Danmark og det 
internationale samfund haft øget fokus på kampen mod terrorisme. I Danmark 
har det resulteret i flere love på området. 
</p><p>
Folketinget har siden årtusindskiftet vedtaget to terrorpakker: 
</p><h3>
Terrorpakke 1
</h3><p>
Folketinget vedtager terrorpakke 1 i 2002, som omfatter en ny, bredere 
definition på terrorisme. Dermed er det strafbart at give penge og udtrykke 
opbakning til terrororganisationer, politiet får udvidet adgang til hemmelig 
ransagning, og teleselskaber og internetudbydere skal opbevare oplysninger 
om datatrafik i et år. 
</p><h3>
Terrorpakke 2
</h3><p>
Folketinget vedtager med terrorpakke 2 i 2006 en række love, som skal forbedre 
politiets muligheder for at bekæmpe og efterforske terrorhandlinger. 
Politiets Efterretningstjeneste får bl.a. ret til at indhente oplysninger 
fra myndigheder, biblioteker mv., og politiet behøver kun én dommerkendelse 
for at aflytte alle telefoner og overvåge alle mailadresser hos en mistænkt. 
</p><h3>
Kommission
</h3><p>
Regeringen har i sit regeringsgrundlag fra 2011 lovet, at man vil nedsætte »et 
udvalg eller en kommission«, der skal undersøge »de hidtil anvendte 
virkemidler i terrorbekæmpelsen og det samlede terrorberedskabs 
effektivitet«. Målet er »en samlet strategi for et effektivt værn mod 
truslen fra terror«. 
</p><p>
I august 2014 i forbindelse med de radikales sommergruppemøde fastslog 
nuværende økonomi- og indenrigsminister Morten Østergaard, at kommissionen 
ville blive nedsat i løbet af efteråret. Alligevel er det endnu ikke sket. 
</p><p>
Meldingen fra Justitsministeriet er, at kommissoriet fortsat er under 
udarbejdelse, og 22. januar sagde justitsminister Mette Frederiksen til 
Jyllands-Posten: 
</p><p>
»Der er forskellige ting, man skal overveje, inden man nedsætter kommissioner, 
og det har vi så gjort. Det er jo et komplekst og lige nu desværre et 
relevant emne«. 
</p><p class=" bl-elem"><i class=" bl-elem">Research: Politikens Bibliotek </i></p>	
</div>
</div></body></html>
