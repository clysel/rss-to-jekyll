---
layout:     post
title: 	    "Lækket dokument afslører markant digital satsning hos DR"
post_author:	    
post_date:	    Wed, 25 Feb 2015 19:38:08 +0100
post_site:	    politiken.dk 
post_link:	    http://politiken.dk/kultur/medier/ECE2562841/laekket-dokument-afsloerer-markant-digital-satsning-hos-dr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En stor omvæltning er på vej i Danmarks Radio, hvis man skal tro skitsen til 
en ny strategi, som ved en fejl er lækket til pressen. 
</p><p>
DR sætter »i langt større grad end tidligere fokus på det digitale«, står der 
i papiret. 
</p><p>
Der står videre, at arbejdet med det digitale løftes så højt, at det vil 
»blive sidestillet med arbejdet med flow-tv og -radio«. Overskriften for 
det, der præsenteres som en markant kursændring for landets store 
licensbetalte tv-station, bliver: 
</p><p>
'DR. Stadig original. Mere digital'. 
</p><p>
»Det opsigtsvækkende er, at det digitale <i>sidestilles</i> med 
flow-tv. Så klart har jeg aldrig hørt det formuleret før«, siger Ralf 
Andersson, der er lektor ved Center for Journalistik på Syddansk 
Universitet, og som i mange år havde chefstillinger i DR. 
</p><h3>
Paradigmeskifte
</h3><p>
Ralf Andersson kalder det »et paradigmeskifte« i forhold til, hvordan DR 
hidtil har defineret sig selv. Nemlig som et foretagende, der først og 
fremmest fremstiller tv og radio. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2397962/stor-prikkerunde-170-200-forlader-dr-uden-job-i-dag/">Stor prikkerunde: 170-200 
forlader DR uden job</a></p><p>
Men DR har længe satset mere og mere på sin netavis og den digitale platform. 
Og udviklingen resulterede senest i efteråret i fyringer og nedskæringer i 
DR's mere klassiske afdelinger, mens der umiddelbart efter blev ansat flere 
folk i den digitale afdeling. 
</p><p>
»Skal man koge udfordringen for DR helt ned, så handler det om at møde 
brugerne der, hvor de er«, siger Klaus Bruhn Jensen, som er medieforsker og 
professor på Københavns Universitet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er interessant, at medarbejderne tilsyneladende udgør den største 
udfordring. 
</p>
<p class="sender">
Ralf Andersson, lektor 
</p>
</blockquote>
</div><p/><p>
»Da brugerne i stigende grad er på en digital platform, ja, så skal de have 
indholdet tilbudt der. Og så svinger den store supertanker DR gradvist over 
i den retning - samtidig med at man passer på ryggen ved stadig at referere 
til flow-radio og -tv«. 
</p><h3>
Sværest at sælge til medarbejderne 
</h3><p>
Det var efter alt at dømme en svipser, da en eller anden i DR for nogle dage 
siden emailede papiret med den mundrette titel 'Strategikommunikationsplan' 
til en journalist på gratisavisen Metroxpress. 
</p><p>
Smutteren fik DR til selv at lægge papiret ud på sin hjemmeside med en 
understregning af, at der ikke er tale om en færdig strategi, men om »et 
udkast til en kommunikationsplan for en strategi«, som Caroline Reiler, 
direktør for rådgivning, strategi og kommunikation i DR, beskriver det. 
</p><p>
»Men vi er selvfølgelig optaget af at kunne tilbyde befolkningen et relevant 
public service-tilbud også i en digital verden. Og det betyder, at vi skal 
være til stede der, hvor brugerne er«, siger Caroline Reiler. 
</p><p>
»Det virker som et rigtig bureaukratisk oplæg«, siger Michael Bruun Andersen, 
der er medieforsker på RUC, om papiret. 
</p><p>
»Det virker fantasiforladt og uden substans. Én ting er, at være til stede på 
den digitale platform, men hvad skal man være på den platform med? Der står 
påfaldende lidt om licensbetalerne. Skal de have mere X-Factor?«. 
</p><h3>
Ikke hensigtsmæssig tone
</h3><p>
DR erkender på sin hjemmeside, at »tonen« i papiret visse steder ikke er 
hensigtsmæssig - især der, hvor man beskriver, hvordan man bedst serverer 
den digitale udbygning for DR's medarbejdere. 
</p><p>
Der står for eksempel: 
</p><p>
»Det er en forudsætning for at kunne eksekvere strategien, at medarbejderne i 
videst mulig omfang får en opfattelse af, at det er 'deres strategi' - eller 
at de i det mindste anerkender, at de ikke bør kæmpe imod de forandringer, 
der uværgerligt kommer af udvikling«. 
</p><p>
Ralf Andersson finder det »tankevækkende«, at det er medarbejderne, der står 
øverst på listen over, hvem det er vigtigt at forklare den nye strategi. 
</p><p>
»Det er interessant, at medarbejderne tilsyneladende udgør den største 
udfordring. Det opfattes åbenbart ikke som en selvfølge inde i huset, at det 
digitale skal fylde mere. Måske hænger det sammen med angsten for nye 
fyringer«, siger Ralf Andersson. 
</p><h3>
Krigserklæring til de andre medier 
</h3><p>
Flere DR-medarbejdere, som foretrækker at være anonyme, synes ikke, det er 
overraskende, at DR-ledelsen rykker dybere ind på de digitale platforme. Det 
er heller ikke så mærkeligt, at ledelsen er bekymret for, om de kan få 
medarbejderne med. 
</p><p>
»Presset på medarbejderne er ekstremt stort. Og mistilliden til ledelsen er et 
fremherskende træk«, som én udtrykker det. 
</p><p>
Fællestillidsmanden for journalisterne i DR, Anne Serlev, har ingen 
kommentarer til strategipapiret, idet der jo blot er tale om en kladde. Hun 
nøjes med at sige: 
</p><p>
»Men vi håber jo, at vi kan nå at uddanne vores folk til de nye udfordringer«. 
</p><p>
Strategipapiret rummer også ret detaljerede forslag til, hvordan det digitale 
fremstød skal præsenteres over for politikere og medier. Medieprofessor 
Klaus Bruhn Jensen noterer sig, at man har valgt at offentliggøre strategien 
samme år, som DR fylder 90 år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2389718/drs-topchef-ser-mange-lyspunkter-trods-millionbesparelse/">DR's topchef ser mange 
lyspunkter trods millionbesparelse</a></p><p>
»Måske har DR overvejet, hvornår de skulle sætte det store slag ind. Hvornår 
skulle de for alvor gå ud og argumentere for, at det her er nødvendigt. De 
ved godt, at blå blok og de kommercielle medier vil komme efter dem, uanset 
hvad, men nu har DR taget initiativet«. 
</p><p><i class=" bl-elem">Det kunne ligne den totale krigserklæring mod resten af medierne, der alle 
forsøger at tjene penge på den digitale arena - bare uden licenspenge i 
ryggen?</i></p><p class=" bl-elem">
»DR bliver jævnligt angrebet både af branchen og dele af det politiske liv for 
at have urimeligt gode vilkår. Planen kan være en form for foruddiskontering 
af den debat, som vil dukke op igen og igen«, siger Klaus Bruhn Jensen. 
</p>	
</div>
</div></body></html>
