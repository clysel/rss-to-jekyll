---
layout:     post
title: 	    "Google vil poste en milliard kroner i europæiske medier"
post_author:	    Adam Fribo
post_date:	    Tue, 28 Apr 2015 09:24:38 +0000
post_site:	    www.version2.dk 
post_link:	    http://www.version2.dk/artikel/google-vil-poste-en-milliard-kroner-i-europaeiske-medier-160444?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Google vil poste mere end en milliard kroner i europæisk online-journalistik over de næste tre år.</p>

<p>Det skriver <a href="http://www.bbc.com/news/technology-32486019">BBC</a>.</p>

<p>Den store donation skal hjælpe europæiske medier til at udvikle bedre forretningsmodeller og tjene flere penge på den online-journalistik, de producerer.</p>

<p>The Guardian, The Financial Times, El Pais og Die Zeit er blandt de medier, der deltager i projektet, og ifølge Google er interesserede nyhedsorganisationer velkomne til at melde sig.</p>

<p>»Igennem det digitale nyhedsinitiativ vil Google arbejde hånd i hånd med nyhedsorganisationer og journalistiske virksomheder for at udvikle mere holdbare forretningsmodeller for nyheder,« udtaler Carlo D'Asaro Biondo, der er chef for googles strategiske partnerskaber i Europa.</p>

<p>Google har også lovet at stille medarbejdere til rådighed i London, Paris og Hamburg for at træne journalister i digitale færdigheder samt at indgå i dialog med medier om den mest fornuftige brug af reklamer, betalingsvægge og apps. Til slut vil Google også tilbyde at assistere med indsigt i, hvordan brugere forbruger nyheder på nettet.</p>

<p>Initiativet kommer på et tidspunkt, hvor Google kan forvente en vis mængde kritisk dækning fra europæiske medier. EU fører netop nu en stor monopolsag mod Google, der både omfatter potentielt ulovlig manipulation af søgeresultater og ulovlig bundling af apps i Android.</p>


  </section>

      </div></body></html>
