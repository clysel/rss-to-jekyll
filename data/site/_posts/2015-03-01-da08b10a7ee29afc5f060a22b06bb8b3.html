---
layout:     post
title: 	    "Kraftwerk var mægtige og skrøbelige i to af deres otte albumkoncerter"
post_author:	    
post_date:	    Sun, 01 Mar 2015 12:40:45 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2568522/kraftwerk-var-maegtige-og-skroebelige-i-to-af-deres-otte-albumkoncerter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kraftwerk: Autobahn. Torsdag.</h4>
<h5>
Kraftwerk: The Man-Machine. Fredag.</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
DR Koncerthuset.
</p></div>
</div><div class="art-fakta article-box">
<h4 class="">
Kraftwerk</h4>
<h5>
Katalogkoncerter </h5>
<div class="fakta-body" data-buildingblock="embedded_factboxlink">
<p><b>Tysk</b> elektropionerband med Fritz Hilpert, Henning Schmidt, Falk 
Grieffenhagen og Ralf Hütter. 
</p><p class=" bl-elem">
Med<b> The Catalogue 12345678</b> har de på fire dage spillet otte 
album-koncerter i <b>DR Koncerthuset.</b> To album om dagen. I dag slutter 
de med ’The Mix’ og ’Tour de France’. 
</p>
</div>
</div><p>
Uden for DR Byens blå kvadrat af et koncerthus står folk og skutter sig i 
midnatsregnen. De er netop kommet ud efter aftenens anden Kraftwerk-koncert. 
De, der har billetter til alle Kraftwerks otte koncerter, er halvvejs her 
fredag aften. 
</p><p>
En undrer sig over, at Kraftwerk til den ene koncert havde spillet en version 
af nummeret ’Autobahn’ på 9 minutter, mens de til en anden havde spillet en 
version på 13 minutter. En anden påpeger, at væsentlige dele af albummet 
’Trans Europe Express’ var skåret ud. 
</p><p>
Vi taler nørder her. Af den bedste slags. Og vi taler mænd i hobetal. Hvor tit 
oplever man, at køen snor sig ud for herretoilettet? 
</p><p>
Men Kraftwerk er ikke kun en lukket fest for de få indviede klædt i 
Kraftwerk-uniformens røde skjorte og sorte slips. Musikalsk har de tyske 
pionerer inden for den elektroniske musiks klange og identitet sat et lige 
så afgørende præg på udviklingen af tidens popmusik som The Beatles. 
</p><h3>
Fortælling om det moderne menneske 
</h3><p>
Men det er ikke kun udspringet for hitlisternes forvrængede stemmer og 
syntetiske lyde, man kan høre i løbet af to aftener med henholdsvis deres 
første hovedværk, ’Autobahn’ fra 1974, og deres fire år ældre popplade 
’Man-Machine’. Det er en større fortælling om det moderne menneske, der 
vedrører os alle. 
</p><p>
Torsdag står de fire ældre mænd på scenen i velkendte Spider-Man-dragter. Med 
hver sin hemmelighedsfulde konsol foran en gigantisk skærm, der sender 
3D-billeder ud i den brilleklædte sal. 
</p><p>
De har bestemt, at det fjerde album, ’Autobahn’, er det første i Kraftwerks 
katalogkanon. Inden det var de viklet mere ind i krautrockscenen. Helt fri 
af lige præcis dén tyske musikstrømning er ’Autobahn’ dog ikke. 
</p><p>
Hverken i den symfonisk smukke klang af kosmos eller den underliggende 
frigørelse fra forældrenes nazistiske åg. Hitlers folkevogn og motorveje 
blev indtaget af nye generationer, der formulerede en egen identitet i et 
nyt sprog. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/kul_Kraftwerk4_917260y.jpg" alt="" border="0"/><span class="caption"><span class="f-img-caption">Foto: 
</span>Finn Frandsen</span></span></p><p>
Hvert album gennemspiller Kraftwerk i løbet af en lille remikset halv time, 
før de tager os rundt i andre kompositioner fra Kling Klang-studiet i 
Düsseldorf. 
</p><p>
I kontrasten mellem en muskuløs udgave af ’Radio-Activity’ og sitrende 
techno-repetitioner fra ’Computerworld’ fremstod ’Autobahn’ som en sart 
elektro-akvarel, og det andægtige publikum gav koncertens fremmedgørende 
3D-futurisme et musealt præg. 
</p><p>
Men hele den overvældende karakter i Kraftwerks samlede værk kan ikke 
nedskrives. Det var og er stort. 
</p><h3>
Spjæt i tætsiddende dragter 
</h3><p>
Anderledes råbende og piftende var publikum til gengæld fredag aften. Her 
spillede Kraftwerk sig igennem ’Man-Machine’ – med den tyske udgave af deres 
eneste nr. 1-hit, ’The model’, samt signatursangen ’The Robots’ og deres 
smukkeste komposition, den urbane nattehymne ’Neonlight’. 
</p><p>
De to aftener havde mange overlap, da store bidder af alle album alligevel var 
med. Også de mindre fantastiske numre. Men det klædte Kraftwerk at få 
modspil fra salen. Det spjættede lidt i de tætsiddende dragter, mens de fire 
herrers fingre bearbejdede lydfiltreringerne og keyboards. 
</p><p>
Mange sprækker i den konceptuelle perfektion er der egenlig ikke, men hver 
koncert blev afsluttet med en lille solo, før de en for en forlod scenen med 
buk. Det hører sig til i klassisk, rock og jazzmusik. Men ikke i Kraftwerks 
univers. Eller gør det? 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/kul-Kraftwerk3_917261y.jpg" alt="" border="0"/><span class="caption"><span class="f-img-caption">Foto: 
</span>Finn Frandsen</span></span></p><p>
Set gennem hele deres katalog har Kraftwerk jo med en uhørt profetisk kraft 
sat forholdet mellem menneske og teknologi i spil. Og fra biler og robotter 
til radioaktivitet og computerovervågning har de hele tiden en 
advarselslampe tændt. 
</p><p>
Som futurister er Kraftwerk lige så optaget af, hvad mennesket tidligere har 
misbrugt teknologien til, som af de problemer, vi er på vej ind i. Eller for 
længst er ankommet til i 2015. Kraftwerk har formuleret moderne 
grundfortællinger i en ny tids sprog. 
</p><p>
Når der kommer robotter på scenen, er det jo meningen, at de skal ligne 
robotter, ikke mennesker. Deres 3D er jo ikke avanceret som den seneste film 
fra Pixar, men bevidst primitiv. De peger på forskellen mellem mennesket og 
maskinen. 
</p><p>
Når de bruger Fritz Langs snart hundrede år gamle film ’Metropolis’ og Hitlers 
motorveje som referencer i deres sci-fi-sprog, peger de tilbage på tider med 
voldsom teknologisk udvikling, hvor mulighederne blev spildt eller opslugt i 
totalitarisme. 
</p><p>
Fra deres fjerde album, ’Computerworld’ rykker de ind i nutiden, men deres 
skepsis er den samme i portrættet af det ensomme menneske foran skærmen: 
</p><p>
»Another lonely night/ Stare at the TV screen/I don’t know what to do«. 
</p><p class=" bl-elem">
Med fuld fart ind i fremtiden har Kraftwerk insisteret på, at vi må lære af 
historien, hvis ikke vi skal gentage dens fejl. De har lært os lektien før, 
men den har ikke mistet sin værdi. Og blev i den fornemme koncertsal igen 
præsenteret som et af de største musikalske værker i popmusikkens historie. 
</p>	
</div>
</div></body></html>
