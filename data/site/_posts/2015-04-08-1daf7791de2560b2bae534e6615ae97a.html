---
layout:     post
title: 	    "Fransk flyveleder-strejke strejfer kun Danmark"
post_author:	    
post_date:	    Wed, 08 Apr 2015 11:28:01 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2619582/fransk-flyveleder-strejke-strejfer-kun-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan er du stillet</h4>
<div class="fakta-body" data-buildingblock="embedded_factboxlink">
<p>
Ved en forsinkelse er det første, du skal gøre, at tage kontakt til den 
part, du har købt din rejse af - flyselskab eller rejsebureau. 
</p><p>
Er der kun er tale om en forsinkelse, har du ikke automatisk ret til at få 
pengene for billetten helt eller delvist tilbage. Det afhænger blandt andet 
af, om forsinkelsen er væsentlig. 
</p><p>
Det er en konkret vurdering af den enkelte forsinkelse, der afgør, om du har 
ret til at få dine penge tilbage. 
</p><p class=" bl-elem"/>
</div>
</div><p>
Den franske flyvelederstrejke, der foregår i dag og i morgen, får kun minimal 
indflydelse på trafikken for det flyselskab, der har mest trafik mellem 
Frankrig og Danmark, nemlig Air France. 
</p><p>
I morgen er der desuden strejke blandt franske transportarbejdere i 
lufthavnene. 
</p><p>
»I dag, tirsdag, kan vi gennemføre alle flyvninger fra Københavns Lufthavn i 
Kastrup, og vi kan nøjes med at aflyse én flyvning fra Billund«, siger 
Guillaume Glass, dansk chef for Air France, til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/reglerogrettigheder/ECE2252136/lufthansastrejke-saadan-er-du-stillet-hvis-dit-fly-aflyses/">Lufthansastrejke: Sådan er du 
stillet hvis dit fly aflyses </a></p><p>
Han håber også, at de fleste flyvninger kan gennemføres i morgen: 
</p><p>
»Det skulle højst blive til én aflysning fra Kastrup og én fra Billund. Men 
der kan være forsinkelser både i dag og i morgen«. 
</p><p><a target="_blank" href="http://www.airfrance.dk/DK/en/local/information/news/news-air-traffic-air-france.htm">Air 
France</a> informerer om situationen på sin hjemmeside. 
</p><h3>
De fleste flyvninger afgår normalt 
</h3><p>
Her fremgår det, at stort set alle langdistanceflyvninger fra Paris ventes 
gennemført helt normalt. En del mellemdistance- og indenrigsflyvninger i 
Frankrig ventes dog aflyst. 
</p><p>
Air France tilbyder kunder, der har billet til i dag eller i morgen, at de 
gratis kan ombooke rejsen til dagene mellem 10. og 15. april. Normalt 
betaler man et gebyr for at ændre på allerede bestilte rejser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Fra Danmark flyver blandt andet SAS, Norwegian og easyJet direkte til Paris. 
</p><p>
På Københavns Lufthavns <a target="_blank" href="http://www.cph.dk/flyinfo/afgange/">hjemmeside</a> 
optræder der indtil videre kun en enkelt aflysning, nemlig et SAS-fly til 
Paris klokken 12.45. 
</p><p>
Forsinkelser og aflysninger kan dog optræde med kort varsel. I den slags 
situationer plejer flyselskaberne at give kunderne direkte besked, blandt 
andet med sms. 
</p><p class=" bl-elem">
På <a target="_blank" href="http://paris-cdg.worldairportguides.com/flight-arrivals.php">hjemmesiden</a> 
for Charles de Gaulle-lufthavnen i Paris har Politiken ikke fundet 
information om strejken, men det fremgår af oversigten over ankomster, at 
der har været mange forsinkelser og aflysninger i morgentrafikken i dag. 
</p>	
</div>

</div></body></html>
