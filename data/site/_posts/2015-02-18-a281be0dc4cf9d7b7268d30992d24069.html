---
layout:     post
title: 	    "Milliarder af facebook billeder kunne være slettet"
post_author:	    Rasmus Ekberg Villumsen
post_date:	    Wed, 18 Feb 2015 08:15:17 +0000
post_site:	    www.version2.dk 
post_link:	    http://www.version2.dk/artikel/milliarder-af-facebook-billeder-kunne-vaere-slettet-77429?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Mange milliarder billeder på Facebook kunne potentielt være blevet slettet, da sikkerhedsresearcher Laxman Muthiyah fandt en sårbarhed i Facebooks Graph API, det skriver Hotforsecurity.com.</p>

<p><a href="https://developers.facebook.com/docs/graph-api?locale=da_DK">Facebooks Graph API</a> er den primære måde, at Facebook apps får adgang til og poster indhold på din konto, men det er meningen, at det skal være begrænset, hvad Graph API skal kunne tillade.</p>

<p>For eksempel skal den ikke tillade, at offentlige Facebook fotoalbummer bliver slettet.</p>

<p>I sin research prøvede Laxman Muthiyah, at slette et af hans egne fotoalbums ved at bruge API’en , og blev, som det er meningen, afvist.</p>



<p>De fleste Graph API-anmodninger kræver, at man skal benytte en slags adgangspolet, hvilket Laxman Muthiyah også gjorde, men Facebook afviste stadig - helt rigtigt - hans anmodning om at slette fotoalbummet.</p>

<p>I stedet prøvede sikkerhedsresearcheren, at bruge en anden slags adgangspolet, som bliver benyttet af Facebooks Android applikation. Denne gang virkede det, og albummet med billeder blev slettet.</p>

<p>Derfor testede Laxman Muthiyah med det samme, om han også kunne slette andre brugeres albummer - hvilket også lykkedes.</p>



<p>Efter hans succesfulde forsøg kontaktede researcheren Facebooks sikkerhedsteam og oplyste om fejlen.</p>

<p>Facebook var hurtige til at reagere og havde inden for to timer rettet fejlen.</p>

<p>Laxman Muthiyah kan se frem til en fejl-bonus fra Facebook på 12.500 dollars for at have fundet fejlen.</p>

<p>I en <a href="https://www.youtube.com/watch?v=trbriB_5qVA&amp;rel=0">youtube-video</a> demonstrerer Laxman Muthiyah fejlen i aktion.</p>
  </section></div></body></html>
