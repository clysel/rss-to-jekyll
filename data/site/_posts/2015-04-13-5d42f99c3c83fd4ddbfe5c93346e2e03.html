---
layout:     post
title: 	    "Nye race-korrekte smileys ændrer sig til rumuhyrer"
post_author:	    
post_date:	    Mon, 13 Apr 2015 14:12:52 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2622684/nye-race-korrekte-smileys-aendrer-sig-til-rumuhyrer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Apple har netop opfyldt et længe udtalt ønske fra mange brugere, nemlig at de 
kan vælge mellem forskellige racemæssigt korrekte farver, når de vælger en 
smiley eller emoji, der forestiller et menneske, en like-tommel eller 
lignende. 
</p><p>
Muligheden er kommet sammen med Apples nye mobile styresystem IOS 8.3. Men 
systemet er tilsyneladende blevet invaderet fra ukendt hold, for flere 
brugere har ifølge udenlandske medier oplevet, at når de modtager de nye 
race-korrekte emojis, er de ændret til alienagtige symboler. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/ECE2444573/mobiler-faar-multi-etniske-smileyer-efter-protester/">Mobiler får multi-etniske 
smileyer efter protester</a></p><p>
»Folk fra hele verden vil have emojier, der afspejler den menneskelige 
mangfoldighed mere - især når det gælder hudfarve«, meddelte 
Unicode-organisationen i november sidste år. 
</p><p>
Organisationen står bag den digitale standard for tekst og symboler i 
elektroniske skriftsystemer som dem, der benyttes i mobiltelefoner og 
computere. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/0_apple_emoji_d_rli_927409k.jpg" alt="" border="0"/><span class="caption"><span class="f-img-caption">alien. 
</span>Her er den invaderende alien i en besked sendt fra en opdateret iPhone til en uopdateret.</span></span></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/0_apple_emoji_god_F_927404k.jpg" alt="" border="0"/><span class="caption"><span class="f-img-caption">korrekt. 
</span>Sådan skulle den have set ud.</span></span>
Men at de i Apples version kommer til at vise sig helt anderledes hos 
modtagerne, havde hverken Unicode-organisationen eller Apple sikkert 
forestillet sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2318893/nu-kan-du-give-vennerne-fingeren-via-sms/">Nu kan du give vennerne 
fingeren via SMS</a></p><p>
Fænomenet opstår på grund af en fejl i programmeringen i Apples nylancerede 
styresystem. 
</p><p>
Trykker man og holder en emoji nede, dukker de forskellige farvemuligheder op 
på iPhonens eller iPadens tastatur. Men for de brugere, der ikke har det nye 
styresystem iOS 8.3. og modtager en besked med en emoji, viser de nye 
forskelligfarvede ikoner sig som billeder af aliens i stedet. 
</p><p>
Både billeder af mandlige og kvindelige ansigter, tommelfinger-likes og 
humørikoner som prinsesser og flamencodansere er påvirket af fejlen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/digitaltguider/ECE2253900/saadan-faar-du-de-sjove-smileys-paa-din-telefon/">Sådan får du de sjove smileys 
på din telefon</a></p><p>
Nyhedssitet CNNMoney har bedt Apple kommentere fænomenet, men Apple har ikke 
reageret. Apple skriver selv i en opdateret artikel på sin supportside, at 
»nogle emoji-symboler vises muligvis ikke korrekt på iOS-enheder, i OS X 
eller på mobiltelefoner, der ikke bruger iOS. Når emoji-symboler sendes til 
disse enheder, vises de som tomme pladser eller firkanter. Det kan ske, hvis 
du sender tekst med emoji-symboler til en iOS-enhed på en anden operatørs 
netværk, en enhed, der ikke bruger iOS, på din operatørs netværk eller en 
anden operatørs netværk, eller hvis du bruger mail til OS X v10.7 eller en 
nyere version«. 
</p><p>
Men Apple beskriver ikke det særlige forhold, at de nye emojis ændrer sig 
undervejs til modtageren. 
</p><p class=" bl-elem">
Det nye styresystem IOS 8.3 kan hentes gratis til iPhone, iPad og iPod Touch. 
</p>	
</div>

</div></body></html>
