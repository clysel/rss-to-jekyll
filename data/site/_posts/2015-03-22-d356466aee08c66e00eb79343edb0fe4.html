---
layout:     post
title: 	    "Sarkozy fører ved lokalvalg i Frankrig"
post_author:	    
post_date:	    Sun, 22 Mar 2015 20:37:11 +0100
post_site:	    politiken.dk 
post_link:	    http://politiken.dk/udland/int_europa/ECE2599461/sarkozy-foerer-ved-lokalvalg-i-frankrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nicolas Sarkozys konservative parti UMP fører ifølge en valgstedsmåling dagens 
lokalvalg i Frankrig et pænt stykke foran det radikalt højreorienterede 
Front National. 
</p><p>
UMP står til 29,2 af stemmerne ved første runde af valget til de såkaldte 
departementer. 
</p><p>
Umiddelbart tyder det ikke på, at Marine Le Pens Front National har fået det 
kanonvalg, som meningsmålinger havde spået. Partiet står foreløbig til 26,3 
procent ifølge målingen fra Ifop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598961/marine-le-pen-udloeser-total-panik-hos-rivalerne/">Marine Le Pen udløser total 
panik hos rivalerne</a></p><p>
En af forklaringerne kan være, at stemmedeltagelsen har været noget højere, 
end de fleste havde regnet med. 
</p><h3>
Tilbageslag for Front National 
</h3><p>
Præsident Francois Hollandes socialistparti klarer sig lidt bedre end 
forventet med 21,4 procent. 
</p><p>
Hvis målingen afspejler det endelige resultat, vil det være et alvorligt 
tilbageslag for Front National. 
</p><p>
Partiet vil stå isoleret på den yderste højrefløj med nærmest ingen muligheder 
for at kunne alliere sig med andre partier inden anden runde af lokalvalget, 
konstaterer nyhedsbureauet AFP. 
</p><p>
Mange havde forventet, at Le Pen kunne gentage kunststykket fra sidste års 
EU-valg, hvor partiet blev det største i Frankrig. 
</p><p>
For Socialistpartiet er valgstedsmålingen en bekræftelse på partiets 
upopularitet. Hollande har som præsident ikke kunnet levere flere 
arbejdspladser og økonomisk vækst. 
</p><p class=" bl-elem">
For UMP kan tingene endda blive endnu mere rosenrødt. En separat 
valgstedsmåling fra instituttet CSA giver partiet hele 31 procent af 
stemmerne. 
</p>	
</div>
</div></body></html>
