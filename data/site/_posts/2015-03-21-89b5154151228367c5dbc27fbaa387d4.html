---
layout:     post
title: 	    "Nat på museet nedbrød fordomme om cosplay"
post_author:	    
post_date:	    Sat, 21 Mar 2015 16:48:20 +0100
post_site:	    politiken.dk 
post_link:	    http://politiken.dk/kultur/ECE2598147/nat-paa-museet-nedbroed-fordomme-om-cosplay/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Cosplay bringer figurer til live</h4>
<div class="fakta-body" data-buildingblock="embedded_factboxlink">
<p>
Cosplay er en sammentrækning af ordene ’costume’ og ’play’.
</p><p>
Fra 1980’erne har unge i Japan genskabt karakterer fra japanske 
tegneserier, i Danmark kendt som ’manga’, animations- og tegnefilm, kendt 
som ’anime’ og videospil.
</p><p>
13. marts åbnede Nationalmuseet den permanente udstilling ’Cosplayer! – 
Manga og menneske’, der er en del af museets store etnografiske samling.
</p><p class=" bl-elem">
I udstillingen møder man tre japanske og tre danske cosplayere og hører om 
deres personlige forhold til fænomenet.
</p>
</div>
</div><p>
Køen til Nationalmuseets purikura-fotomaskine strækker sig helt ud af lokalet 
og et stykke ned ad gangen. Det ligner en fotoautomat på en banegård med 
forhæng foran selve kabinen og et teknikskab, hvor kameraet sidder, men 
purikura-fotomaskinen, der stammer fra Japan, tager ikke traditionelle 
pasbilleder. Langt fra. 
</p><p>
I sidste uge åbnede Nationalmuseet sin nye udstilling ’Cosplayer! – Manga og 
Menneske’ om cosplay, en form for rollespil, der stammer fra Japan, og som 
inden for de seneste år også er slået igennem i Danmark. Denne fredag aften 
holder museet et aftenarrangement, NatNight, i den japanske populærkulturs 
tegn, og omkring 2.900 mere eller mindre udklædte deltagere er mødt op for 
at danse til 1990’er-musik, spille på gamle spilkonsoller og få taget masser 
af billeder af deres outfits. På 2. sal vokser køen til fotomaskinen, og 
temperaturen stiger til det uudholdelige. 
</p><p>
Når man er færdig med at få sit billede taget, fortsætter man ind i et nyt 
rum, hvor man kan pynte billedet så vildt, man vil. Fotomaskinen kan 
forstørre ens øjne for et mere nuttet udtryk, huden kan poleres helt 
porcelænsfin, og hjerter, stjerner og små kaniner er bare nogle af de 
mærker, man kan dekorere sit billede med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2573704/laer-om-det-japanske-faenomen-cosplay/">Lær om det japanske fænomen 
'cosplay'</a></p><p>
Næste gang forhænget bliver trukket til side, er det 12-årige Augustina 
Frislands tur. Hun er som trådt ud af tegnefilmen om Alice i Eventyrland med 
sin blå kjole med pufærmer, hvidt forklæde og sort sløjfe i den lyse, 
bølgede hårpragt, der når hende til livet. Tilbehøret til kostumet er en 
enorm bamsebjørn, der hænger dovent i hendes arm. Interessen for japansk 
populærkultur begyndte med manga og anime, japanske tegneserier og –film. <span class="img-contimg-fl-left"><img class="image inlineLightBox" src="http://multimedia.pol.dk/archive/00922/Cosplay-aften_p__Na_922727y.jpg" alt="" border="0"/><span class="caption"><span class="f-img-caption">Forevigelse. 
</span>12-årige Augustina Frisland er trådt ind i purikura- fotomaskinen og poserer foran det lille kamera i væggen. Udenfor er køen over ti meter lang. Foto: Daniel Hjorth.</span></span></p><p>
»Men med cosplay bliver det på en måde virkeligt«, siger hun, inden hun 
forsvinder ind i kabinen med sin bamse. 
</p><p>
Hendes mor Amaryllis Frisland bliver siddende og venter. Hun er selv mødt op i 
civil, men synes, det er spændende at være med på sidelinjen. Ellers bliver 
det lidt en lukket verden, som hun siger, og i begyndelsen ville hun slet 
ikke have, at datteren dyrkede cosplay. Moderen har nemlig haft sine 
fordomme om cosplay som subkultur. 
</p><p>
»Men jeg kan fornemme, at hun har en afslappet tilgang til det. Det er det 
kreative, der trækker i hende, hvor man mødes og udveksler idéer og skaber 
noget sammen«, siger Amaryllis Frisland. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Cosplay-aften_p__Na_922726y.jpg" alt="" border="0"/><span class="caption"><span class="f-img-caption">Nysgerrighed. 
</span>Folk i alle aldre er mødt op til NatNight med cosplay-tema, og i infoskranken er der for længst meldt udsolgt af billetter til omvisninger i følgeskab med en cosplayer. Foto: Daniel Hjorth</span></span></p><h3>
Fordomme om Cosplay 
</h3><p>
Og fordomme om Cosplay er langt fra ukendt. Det bliver flere gange italesat 
under det seminar om cosplay, Nationalmuseet har afholdt lige inden 
aftenarrangementet. Her har museumsfolk og tre cosplayere været på 
talerstolen. To fra Japan og en fra Danmark. 
</p><p>
Den 24-årige stud. cand. mag Mie Roesgaard sætter ord på nogle af fordommene 
omkring cosplayere: Det er dem, der ikke er populære i skolen, der 
cosplayer. De unge med problemer, og dem, der prøver at flygte fra deres 
virkelige liv, ved at spille en rolle. De gemmer sig bag kostumerne. 
</p><p>
Men det er ikke rigtigt, understreger hun. 
</p><p>
»Vi bruger ikke cosplay til at skabe en ny identitet, men fordi det er sjovt 
at klæde sig ud«, siger hun til forsamlingen fra talerstolen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Cosplay-aften_p__Na_922728w.jpg" alt="" border="0"/><span class="caption"><span class="f-img-caption">Hjælpsomhed. 
</span>Selvom cosplay-miljøet også er præget af konkurrence, når cosplayerne dyster mod hinanden med små optrædener, der knytter sig til deres figur, er det først og fremmest et fællesskab, hvor man får idéer sammen og bringer dem til live ved fælles hjælp. Foto: Daniel Hjorth</span></span></p><p>
En anden fordom, siger hun, er, at cosplay er barnligt. Selv synes hun, at det 
er for alle aldre, men da den japanske populærkultur generelt ikke er så 
kendt blandt danskere, er det svært for cosplayerne at kommunikere ud, hvad 
det egentlig er, de laver. 
</p><p>
»Vi skal passe på med, hvad vi kalder tingene. Siger du til folk, at du klæder 
dig ud som manga og anime, så kender de ikke ordene. Så må man fortælle, at 
man klæder sig ud som tegneseriefigur«, siger hun og møder latter fra salen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi bruger ikke cosplay til at skabe en ny identitet, men fordi det er sjovt at 
klæde sig ud
</p>
<p class="sender">
Mie Roesgaard, cosplayer 
</p>
</blockquote>
</div><p>
»Nu viser museet, at man ikke skal være bange. Vi er hverken mærkelige eller 
skøre«. </p><p>
Det var dog ikke den første tanke med udstillingen. 
</p><h3>
Leg og kreativitet er vigtigt 
</h3><p>
»Der har ikke været et bevidst ønske om at nedbryde fordomme, men som med 
enhver anden etnografisk udstilling, vil vi gerne give et indblik i verden«, 
siger seniorforsker Martin Petersen fra Nationalmuseets afdeling for Nyere 
Tid og Verdenskulturer. 
</p><p>
Han fik idéen til en temaudstilling om cosplay under arbejdet med en tidligere 
udstilling om japansk fotografi. Hans feltarbejde i Japan og Danmark, hvor 
han har fået forbindelse til en række cosplayere, og hans forskning blev 
udgangspunktet. 
</p><p>
Fordommene er blevet en del af historien om cosplay, men legen, kreativiteten 
og fællesskabet er mindste lige så vigtige historier i udstillingen. 
</p><p>
»I Japan er der også en lang række fordomme, selvom cosplay samtidig er en 
stor industri. I Danmark er det stadig et relativt ukendt fænomen, men man 
kan dog også høre blandt de danske cosplayere på udstillingen, at de føler 
sig misforstået, når de bliver set som de her lidt introverte, nørdede 
unge«, siger Martin Petersen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Cosplay-aften_p__Na_922738y.jpg" alt="" border="0"/><span class="caption"><span class="f-img-caption">Accessories. 
</span>Det handler om ikke at gå ned på udstyr. I hvert fald i det her tilfælde. Kaniner, bamser og massevis af sløjfer er karakteristisk for det nuttede look. Foto: Daniel Hjorth</span></span></p><p>
En af de unge japanere, der har medvirket under tilblivelsen af udstillingen, 
er en kvinde, der går under cosplay-navnet Hotaru, og som ikke ønsker at 
oplyse sin alder. Hun har cosplayet i fem år, men går normalt ikke til 
events, og derfor er hun også overvældet over, hvor mange mennesker, der er 
mødt op på museet. 
</p><p>
Når hun cosplayer tager hun afsæt i historiske begivenheder. Lige nu er hun 
klædt som karakteren ’Norway’ i den japanske manga- og anime-serie Hetalia, 
der fortolker begivenheder under især Anden Verdenskrig og portrætterer de 
forskellige nationaliteter som manga-figurer. 
</p><p>
Det er de mørke fortællinger, der drager hende. Om køn, seksualitet og 
dominans, og når hun og hendes venner fotograferer hinanden, foregår det 
helst i bjergene. Langt væk fra byen og andre mennesker. Da de skulle lave 
en optræden over Den Spanske Armada, fyldte de en stor glasbeholder med 
vand, som de foregav at drukne i, selvom det var november og meget koldt i 
bjergene. Andre gange har fotograferingerne inkluderet mindre slåskampe, så 
mærker på læbe og i ansigtet ville se mere ægte ud. 
</p><h3>
I Japan handler det om seksualitet 
</h3><p>
I Danmark har hun fremstillet en dragt med afsæt i Roskilde Domkirke, da hun 
fik til opgave at cosplaye ud fra museets historier. Og selvom hun har været 
glad for at arbejde på udstillingen, er det ikke en idé, hun tager med sig 
hjem igen. 
</p><p>
»Man ville aldrig gøre det her i Japan. Man ville synes, at det var dumt, for 
cosplay er stadig ikke accepteret«, forklarer hun og uddyber det, Martin 
Petersen var inde på omkring fordomme om cosplay i Japan. 
</p><p>
I Japan er cosplay nemlig noget, mange forbinder med seksualitet. Når piger 
cosplayer, beskyldes de for at ville vise så meget bar hud som muligt, og 
det passer meget dårligt med den klassiske japanske kultur, hvor man helst 
holder sin personlige livsstil hemmelig. 
</p><p>
»Over for det står de her mennesker, der gerne vil på tv, de 
cosplayere, som vi synes er mærkelige og helst ikke vil have noget med at 
gøre, og de kommer til at repræsentere cosplay for majoriteten«, siger hun. 
</p><p><i class=" bl-elem">Der er stor tv-dækning ved det her arrangement. Hvad synes du om det? </i></p><p>
»Hvis det er den danske kultur omkring det, så er det ikke mærkeligt. Danskere 
er meget mere åbne og har ikke noget imod, at folk går rundt i kostumer. De 
er virkelig rare, hvorimod i Japan, når folk ser en cosplayer, så er de 
sådan…«, Hotaru kaster et fordømmende blik til siden, »og så går de bare 
videre«. 
</p><p>
I den fyldte festsal på museet er alles opmærksomhed positivt rettet mod en 
gruppe cosplayere, der fremfører små optrædener. Ved cosplay-konkurrencer, 
der også bliver afholdt i Danmark, møder op til fem grupper hinanden og 
dyster i at være bedst på scenen. I dag er det bare show. 
</p><p>
Og da en far forlader salen igen sammen med sin datter, siger han: 
</p><p class=" bl-elem">
»Det er lige før, at man føler sig helt forkert, fordi man ikke er klædt ud«. 
</p>	
</div>
</div></body></html>
