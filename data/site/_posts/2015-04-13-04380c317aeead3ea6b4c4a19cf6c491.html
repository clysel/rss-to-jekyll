---
layout:     post
title: 	    "Industrien om mangel på faglærte: Løbet er ved at være kørt "
post_author:	    
post_date:	    Mon, 13 Apr 2015 06:00:36 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2625379/industrien-om-mangel-paa-faglaerte-loebet-er-ved-at-vaere-koert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De nye ansøgertal til ungdomsuddannelserne er ikke god læsning i glashuset ved 
Rådhuspladsen i København, hvor Dansk Industri hører til. 
</p><p>
Kun 18, 5 procent af de unge, der forlader 9. eller 10. klasse til sommer, har 
søgt om at komme ind på en erhvervsuddannelse. 
</p><p><b class="ext-link">NYE TAL</b><a class="embeddedlink" href="http://politiken.dk/indland/uddannelse/ECE2625343/tre-ud-af-fire-unge-vaelger-gymnasiale-uddannelser/">Tre ud af fire unge vælger gymnasiale 
uddannelser</a></p><p>
Hvis ikke mange flere unge på meget kort tid vælger en erhvervsuddannelse, er 
det »et dybt problematisk« for Danmark. 
</p><p>
Sådan siger Lone Folmer Berthelsen, der er erhvervsuddannelseschef i DI. 
Faktisk frygter organisationen, hvis medlemmer beskæftiger cirka 1,2 
millioner medarbejdere inden for blandt andet industri, handel og transport, 
at løbet er ved at være kørt – selv om alle partier i Folketinget, på nær 
Enhedslisten, for godt et år siden vedtog en reform, der skal gøre 
erhvervsuddannelserne mere attraktive for de unge og sikre et højere fagligt 
niveau. Reformen træder dog først i kraft til sommer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2588767/di-boss-vi-skal-holde-fast-i-at-det-er-super-at-laere-et-haandvaerk/">DI-boss: »Vi skal holde fast 
i, at det er super at lære et håndværk«</a></p><p>
»Mange af de ting, der indgår i reformen, er ting, vi tror på, at der skal til 
for at vende ansøgertallet. Men det, der selvfølgelig er bekymringen, er, om 
vi er for sent i gang i forhold til konsekvenserne af, at vi kommer til at 
mangle faglært arbejdskraft. De ting, der sker på arbejdsmarkedet, sker lige 
nu. Og det tager immervæk mellem to og fire år at uddanne en faglært«, siger 
Lone Folmer Berthelsen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Vejen-videre-620_927774a.gif" alt="" border="0"/></span></p><h3>
Mangel på arbejdskraft 
</h3><p><i class=" bl-elem">Hvad er konsekvensen, hvis ikke udviklingen vendes hurtigt?</i></p><p>
»Vi står med store udfordringer i forhold til at have den arbejdskraft, vi har 
brug for. Vi har så store årgange af faglærte, der forlader arbejdsmarkedet 
i de her år, fordi de går på pension. Samtidig kommer langt færre faglærte 
ind på arbejdsmarkedet. Især på fag som værktøjsmager, industritekniker og 
klejnsmed er tallene så store, at sker der ikke en hurtig ændring, så har vi 
kæmpe udfordringer i forhold til at have den faglærte arbejdskraft, vi har 
brug for. I Tyskland og Polen har de samme udfordringer, så vi er begrænsede 
i at kompensere den vej. Analyser viser, at vi vil mangle 30.000 faglærte i 
2020, særligt inden for industrien«. 
</p><div class="art-quote article-box">
<p class="quote"/>
<blockquote>
<p class="quote-txt">
Det er dybt problematisk. Behovet for faglærte er stort. Vi skal virkelig 
på banen nu 
</p>
<p class="sender">
Lone F. Berthelsen, DI 
</p>
</blockquote>
</div><p><i class=" bl-elem">Og hvad betyder det så?</i></p><p>
»Det betyder i sidste ende, at hvis tiderne bliver bedre, og virksomhederne 
får ordrer, så har de ikke den arbejdskraft, de skal bruge. Så kan de ikke 
gribe de opgaver, som de får. Og så mister de plads i konkurrencen, hvilket 
betyder færre indtægter til Danmark. Det er dybt problematisk. Behovet for 
faglærte er stort. Vi skal virkelig på banen nu«. 
</p><h3>
Praktik-problemer 
</h3><p><i class=" bl-elem">Unge vælger bl.a. erhvervsuddannelserne fra, fordi der mangler 
praktikpladser. Hvad gør I for at skabe flere praktikpladser, der er 
afgørende for, om de unge vil søge en erhvervsuddannelse?</i></p><p>
»Midt i marts gik vi i gang med ’Operation Praktikplads’, som kører i to år. 
Konkret sidder vi i disse måneder og ringer til tusind af vores medlemmer og 
taler med dem om, at det er dem, der står med problemet, hvis ikke de selv 
er med til at tage unge ind og uddanne dem. Vi taler med dem om deres 
erfaringer med at have elever og lærlinge, og så opfordrer vi dem til at 
være mere synlige med de praktikpladser, de har«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2606731/danske-erhvervsskoler-inaktive-praktikansoegere-skal-streges-fra-praktiklister/">Danske Erhvervsskoler: 
Inaktive praktikansøgere skal streges fra praktiklister</a></p><p><i class=" bl-elem">Men hvorfor er der virksomheder, der ikke tager dem ind?</i></p><p class=" bl-elem">
»Noget af det, jeg hører fra vores medlemmer, er, at det handler om at finde 
kvalificerede unge, der er personligt engagerede og seriøst vil det«. 
</p>	
</div>

</div></body></html>
