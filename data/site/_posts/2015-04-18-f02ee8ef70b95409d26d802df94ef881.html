---
layout:     post
title: 	    "»Indtil videre behandler vi mit skridt, som om det er svamp«"
post_author:	    
post_date:	    Sat, 18 Apr 2015 13:36:01 +0200
post_site:	    politiken.dk 
post_link:	    http://politiken.dk/indland/ECE2632472/indtil-videre-behandler-vi-mit-skridt-som-om-det-er-svamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 26. maj 1999 havde jeg en rigtig dårlig dag. En af de dage, hvor man ikke 
ved, om man nogensinde vil blive glad igen. Om man overhovedet vil kunne tro 
på ærligheden og kærligheden og meningen med det hele igen. En dag så 
monumentalt håbløs, som den kun kan være, når man endnu ikke er fyldt 20 år, 
og hvor den eneste, der kunne rumme al den 19-årige weltschmerz, jeg flød 
over af, var en lille sort bog med hvide ulinjerede sider. 
</p><p>
Så jeg skrev: 
</p><p><i class=" bl-elem">26.06. Det er en utrolig BELASTNING at fungere med og under uærlighed. Det 
er svært at bære, at kærligheden er besmittet med dette her mørke, den her 
smerte – uærligheden, ja, men også SMERTEN af dens umulighed. Lykken – åh, 
det ord – er betinget af smerten, og det er konstant! </i></p><p>
For som så mange andre teenagere skrev jeg dagbog. Ikke hver eneste dag, og 
heller ikke alle mine teenageår. Men når noget voldsomt skete i min 
tilværelse, og det gør det jo med uforholdsmæssig stor hyppighed, når man 
roder rundt i det hormonpumpede kaos mellem barndom og voksenliv, så skrev 
jeg. 
</p><div class="art-fakta article-box">
<h4 class="">
Fakta</h4>
<h5>
Dagbogsoplæsning</h5>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/STUDIE_929133w.jpg" alt="" border="0"/><span class="caption"><span class="f-img-caption">Foto: 
</span>Rune Pedersen</span></span></p><p><b>Live-oplæsninger af teenagedagbøger</b> blev introduceret som 
kulturelt fænomen i USA i slutningen af 1990’erne af Dave Nadelberg. 
Konceptet slog sig fast under navnet ’Mortified’, dvs. ’krænket’ el. 
’ydmyget’. ’Mortified’ har bredt sig fra Los Angeles til hele USA, og også i 
Malmø afvikles der ’Mortified’-oplæsninger under navnet ’Skambyrån’. 
</p><p><b>I Danmark har Mungo Park</b> i Kolding haft lignende shows, og på Nørrebro 
Teater kan man igen opleve oplæsning af teenagehemmeligheder ved 
arrangementet ’En pinlig affære’ 15. maj kl. 20. Desuden har DR 3 premiere 
på programserien ’Kære dagbog’ med samme koncept 27. april. 
</p><p class=" bl-elem"/>
</div>
</div><p/><p/><p>
Dette forår, et halvt år efter at jeg var flyttet hjemmefra, var jeg blevet 
dødeligt forelsket i min bedste venindes ekskæreste. Og i den unge 
voksenverden, vi kun lige var begyndt at tegne kortet over, var det en hårdt 
optrukket grænse, der aldrig måtte krydses. Så jeg pålagde mig selv et 
tavshedsløfte og tømte i stedet SMERTEN ned i dagbogen. 
</p><p>
Der, på de trygge hvide sider, kunne vores forbudte og reelt ikkeeksisterende 
kærlighed så til gengæld vokse sig så stor, at ’Romeo og Julie’ virkede lidt 
lunken i sammenligning. 
</p><p><i class=" bl-elem">9.06: Hm. Martin brændte mig af. Vi skulle have været i teatret og se et 
stykke om den hellige gral, og jeg har praktisk talt ikke tænkt på andet 
hele dagen. Har været i bad siden kl. 2 og sat spænder i &lt;FZ.1.0.60&gt;mit 
hår i tre kvarter, og så ringer han og siger at han havde glemt et møde. Ja 
hej. Men det må jeg bare leve med. For min skyld kan han love mig månen og 
så blot give mig et kys, når bare han lover, at det ikke bliver det sidste. 
Jeg er så småt begyndt at gløde indeni af Ikaros’ ild, og jeg kan ikke vente 
med at bryde ud i lys lue. </i></p><p>
Når jeg læser det i dag, er det fuldkommen sort for mig. Var jeg virkelig så 
vild med ham? Brugte jeg hårspænder? Og come on ... »Ikaros’ ild«? Er der 
nogen, der gider redde mig fra mig selv? 
</p><p>
Men uanset hvor pinligt det er at indse, så var det virkeligheden engang. 
Dagbøger lyver ikke. Det var en dokumentation af mig selv, til mig selv, med 
alt det, jeg ikke kunne sige til nogen andre. Og nu skal det så deles med 
omverdenen. Hvornår blev det lige en god idé? 
</p><h3>
Del ud af din skam 
</h3><p>
Det gjorde det faktisk allerede tilbage i år 2002. Der startede amerikanske 
Dave Nadelberg og Neil Katcher ’Mortified’, en serie af undergrundsshows, 
hvor mænd og kvinder i 30’erne gik på scenen og læste op fra deres dagbøger 
og breve fra teenageårene foran et publikum. Showet fængede, så ’Mortified’ 
i dag er vokset til et storforetagende med afdelinger og liveshows i 
adskillige amerikanske byer, to bøger, dokumentarfilmen ’Mortified Nation’ 
og en podcast på det indflydelsesrige radioprogram ’This American Life’. 
</p><p>
I ’Mortified Nation’ forklarer en af showets producere ved navn Frank, at 
hjertet af ’Mortified’-konceptet er »fællesskabet mellem oplæser og 
publikum«. 
</p><p>
Det fungerer nærmest som en gruppeterapi: »At tage det, du engang skammede dig 
over, og tage magten over det og le ad det – det er essensen af, hvad 
’Mortified’ handler om«, siger han. Mens en af oplæserne, Amy, fortæller, at 
det at »dele min skam med andre er at holde op med at skamme sig. Jeg deler 
min historie, ikke fordi den er speciel, men fordi den er universel«. 
</p><p>
Sideløbende med ’Mortified’ er en række lignende projekter med teenagedagbøger 
i centrum opstået, både live og online, med navne som ’My Teenage Angst’ og 
’Salon of Shame’. Og ikke bare i USA. I Malmø er showet ’Skambyrån’, en 
underafdeling af ’Mortified’, stort. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/KULTUR_PLAKAT_929284y.jpg" alt="" border="0"/></span></p><p>
Og nu boomer det så også her i Danmark. På næste mandag har programmet ’Kære 
dagbog’ premiere på DR 3, Mungo Park i Kolding har holdt liveoplæsninger i 
vinter, og på Nørrebro Teater bliver der dette forår læst op af folks 
hemmeligste ungdomspinligheder til arrangementet ’En pinlig affære’. 
</p><p>
De, der læser op, er i 20’erne og 30’erne. Dem – os – der var teenagere i 
slut-1980’erne eller i 90’erne. De sidste årgange, der oplevede livet før 
internettet, og de første, der blev fortrolige med mobiltelefoner. 
</p><p>
Og så er det »flest kvinder, men ellers ret forskellige folk«, fortæller 
journalist Rebecca Svensson, der sammen med kollegaen Stinne Skovbjerg står 
bag oplæsningsarrangenterne på Nørrebro Teater. 
</p><p>
De har selv skrevet dagbog som teenagere og selv læst op af bøgerne for et 
publikum. Stinne Skovbjerg har endda netop fået udgivet sin dagbog fra årene 
1990 til 93 på forlaget Turbine under titlen ’Til helvede med fortiden’. 
</p><p>
Så de ved, hvad man står over for, når man går på scenen med sine 
teenagetanker og -følelser i hænderne. 
</p><p>
»Det handler ikke om at pege fingre eller udlevere sig selv. Det er mere at 
vise en side af sig selv, som ikke er så poleret og lækker som det, vi måske 
vælger at vise på Facebook, men som jo er en del af det hele menneske, vi 
er«, siger Rebecca Svensson. 
</p><p>
Og publikum er der heller ikke for at skrige af grin på andres bekostning. 
Eller, det er de. Men når showet først begynder, bliver atmosfæren ikke 
skadefro, men tværtimod rummelig og tryg, fortæller Rebecca Svensson. 
</p><p>
»Der er en opbakning til dem, der står på scenen, som er helt overvældende, og 
den er der fra start af. Der opstår en slags samhørighed. Jeg tror, det er, 
fordi folk kan genkende noget i dem, der står på scenen, og fordi de ved, at 
det kræver et stort mod at dele sådan ud af sig selv«. 
</p><h3>
En egenomsorgsfølelse 
</h3><p>
For Signe Jungløw har det ikke bare krævet mod at gå offentligt med sine 
teenagedagbøger. Det har også krævet betablokkere. Nu, på den første rigtige 
forårsaften i år, står hun på scenen i foyeren til Nørrebros Teater. Knap 
100 mennesker ser op på hende og på det slideshow af fotos fra hendes 
ungdom, der kører på lærredet bag hende. 
</p><h3 class="tvheader">Dagbogsbekender: »Gud hvor var det ubarmhjertigt at være teenager«</h3>
<div class="tvplayer">
<p class="tvplayer-container" data-tvarticle-id="2633061">

</p>
<p class="art-imgdesc clip-source">
Kilde: politiken.tv / Nima Hajarzadeh &amp; Anders Skjoldjensen
</p>
</div><p>
På billederne – et af dem kan ses på denne sektions forside – er hun 16 år, og 
det er hun også i den skotskternede dagbog, der lige nu hviler opslået i 
hendes hænder. Den indeholder historien om Signe og Christian, et 
kærlighedsforhold så intenst, at end ikke Silkeborg Fodboldefterskole kunne 
bryde det. </p><p>
»Vi er seriøst dem, der er mest forelskede af alle, jeg kender. Egoistisk? Ja, 
men sandt!«, læser hun op og sætter skub i latteren hos publikum. 
</p><p>
16-årige Signe lider, for hun er adskilt fra sin Christian i det år, han er i 
Silkeborg. Men allermest, da han tager 14 dage til Spanien med sin forældre. 
For hvad nu hvis han mødte en tynd, spansk »bikinipige«? 
</p><p>
»Hvis det betød noget for ham – altså LOVE – så ved jeg godt, hvad der ville 
ske. Så ville jeg DØ. Bogstaveligt talt. Og hvis det ikke betød noget ... så 
ville jeg nok også dø«, læser Signe Jungløw videre. 
</p><p>
Hun lever sig ind i teksten, intonerer, så man kan mærke både uskylden og 
alvoren: Teenage-Signe sover med sin mobiltelefon på øjnene for ikke at gå 
glip af en eneste sms fra Christian. Teenage-Signe skriver »ANGSTSKRIG!!«, 
tegner hjerter, når tingene går godt, og en lille hængt mand, når det ikke 
gør. Nogle af siderne er klattede af mascara, fordi hun har grædt. Det er 
ikke for sjov – men det er sjovt. Virkelig sjovt for os, der ikke har noget 
på spil og bare kan sidde og grine. 
</p><p>
Mærkeligt nok ser Signe Jungløw ud til at more sig mindst lige så godt. Og det 
er ikke bare den stressdæmpende medicin, der gør sit arbejde, fortæller hun, 
da jeg taler med hende, efter at hun er blevet klappet ned af scenen. 
</p><p>
»Det føltes faktisk semiterapeutisk«, siger hun. 
</p><p>
»Det er jo sjældent, man får lov at se sig selv udefra på den her måde. Jeg 
får sådan en egenomsorgsfølelse. Jeg får lyst til at gå tilbage til den her 
pige og sige: Hey, du er god nok. Alle mine usikkerheder, alle de grimme 
ting fra dengang, dem tager jeg nu og holder af«. 
</p><h3>
De gør det stadig – digitalt 
</h3><p>
I dag er Signe Jungløw 29 år. Hun har skrevet dagbog, siden hun var 12 år, og 
hun skriver stadig. Både i ’gammeldags’ dagbøger og i en onlinejournal. 
</p><p>
Og nej, hun føler sig ikke udstillet, når hun læser op. 
</p><p>
»Hvis det var mine dagbøger fra i går, ville jeg nok ikke gøre det her. Men 
jeg synes godt, at man kan tage den humoristiske værdi i det og se den 
retrospektivt, uden at man underminerer følelserne i det. Det ville være 
noget andet, hvis folk bare fik lov til selv at læse løs. Men her styrer jeg 
det selv. Det er mig, der vælger at fortælle det her, på en måde som jeg kan 
stå inde for«, siger hun. 
</p><p>
Signe Jungløw begyndte faktisk at læse op af sine teenageminder på eget 
initiativ. Når hun havde gæster derhjemme, og alle var blevet lidt snalrede, 
fandt hun dagbogen frem og læste op, fordi »jeg syntes, den var meget skøn«, 
fortæller Signe. 
</p><p>
»Den der dvælen ved det depressive, det desperate, det dramatiske ... det er 
jo bare underholdende«, siger hun. 
</p><p>
Men dagbøgerne kan mere end at underholde, fandt Signe Jungløw ud af. 
</p><p>
»Første gang jeg læste i dem igen, syntes jeg egentlig bare, det var komisk. 
Men jo mere jeg læste, jo mere kunne jeg genkende mig selv. Og det er 
egentlig den rejse jeg synes er den mest interessante. For det er jo mig, 
jeg er et produkt af den her pige og hendes erfaringer. Jeg er stadig den 
samme. Jeg er måske bare lidt mere velafbalanceret i dag«, siger hun. 
</p><p>
»Jeg tror også, det giver en forståelse for, hvad det er at være teenager. Man 
går jo tit ind og negligerer teenageres følelser, bare fordi de ligger i en 
aldersgruppe, der har ry for at være meget hormonel. Men for dem er det jo 
hele deres verden«. 
</p><p>
Hun har en lillesøster på 16, som hun har prøvet at overtale til at skrive 
dagbog, ligesom hun selv gjorde. Men søsteren vil ikke. 
</p><p>
»Men«, siger Signe Jungløw, »hun dokumenterer jo stadig sig selv, bare på en 
anden måde. Hun og hendes venner bruger Facebook, Instagram, Snapchat eller 
har en blog. De er gået digitalt«. 
</p><h3>
Sex, svamp og sms 
</h3><p>
Den unge kvinde, der går på scenen efter Signe Jungløw, hedder Cecilie. Hun er 
vokset op i et kristent hjem, fortæller hun, men hendes store seksuelle 
nysgerrighed harmonerede ikke rigtig med amen i kirken. 
</p><p>
For eksempel følte hun sig temmelig splittet mellem de ting, hun lærte i 
bibelsommerlejr, og onlinekæresten Kenneth, som kunne give hende orgasme per 
sms. 
</p><p>
»Jeg fortalte Kenneth, at jeg ville få lavet en serie nøgenbilleder«, læser 
Cecilie op. 
</p><p>
»Han er den første, der ikke har foreslået, at han skulle tage dem. Jeg føler 
virkelig, at han respekterer mig«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/STUDIE_929132y.jpg" alt="" border="0"/><span class="caption"><span class="f-img-caption">Foto: 
</span>Rune Pedersen</span></span></p><p>
Dagbogen er fra Cecilies 17. år. Det handler meget om sex, i hvert fald i 
tanken, om onani, om tro, tvivl og mærkelige ting, der klør: 
</p><p>
»Indtil videre behandler vi mit skridt, som om det var svamp«, har Cecilie 
noteret en oktoberdag. 
</p><p>
»Mor har set på det, men ved ikke rigtig, hvad det er«. 
</p><p>
Latterbrøl fra salen. 
</p><p>
Cecilie ser op fra dagbogens sider: »Vi fandt aldrig ud af, hvad det var«, 
siger hun. 
</p><p>
»Men vi kom A38 på, og det virkede fint«. 
</p><p>
Jeg kan knap nok trække vejret af grin. Kunne jeg selv stå deroppe og fortælle 
noget så intimt? Jeg tror det ikke, men ... måske? For stemningen her er som 
ét stort kollektivt kram: Hey, vi har alle sammen været der, hvor noget 
svider, og vi prøver lidt af hvert for at få det til at gå væk. Der er ikke 
noget, der er for pinligt til at blive læst op her. 
</p><p>
Men er der noget, der er for trist? Ja, siger Rebecca Svensson. »Der må gerne 
være en alvor i det, men det er et underholdningskoncept. Så der er 
naturligvis emner, der ikke egner sig til det her show«. 
</p><p>
Desuden, forklarer hun, bruger hun og Stinne Skovbjerg meget tid på at sikre 
sig, at oplæserne er »afklarede med det, de vil læse op. Det er vigtigt, at 
der er en form for distance, at tiden har fået lov at gøre sit«. 
</p><h3>
Verden er fortryllet 
</h3><p>
Det er ikke kun dagbøger, der egner sig til oplæsning. 32-årige Niels Roe er 
den ene af to mænd på aftenens program, og han har medbragt sine rejsebreve 
fra en interrailtur til Tyrkiet mellem 1. og 2. g. 
</p><p>
Rebecca Svensson præsenterer hans teenagejeg som en »ung Hemingway«, men hvis 
det er Hemingway, så er det før, han opfandt sin isbjergsteknik. For unge 
Niels var ikke karrig med det sproglige schwung: 
</p><p>
»Kære mor og far. I er sikkert ved at revne af spænding for at høre, hvordan 
det går mig efter mine første dage i Istanbul«, læser han op. 
</p><p>
»De første indtryk af en by fryser sig som regel fast i erindringen som 
usmeltelige istapper«, fortsætter han. Byen er »et glitrende ravtæppe«. Og 
et måltid på, hvad der nøgternt set lyder som en ret gennemsnitlig taverna, 
bliver uovertruffent, udsøgt, ja faktisk »historisk«, set med Niels’ 
begejstrede teenageøjne. 
</p><p>
»Jeg spændte nok buen lidt for hårdt«, siger Niels Roe til mig efter showet. 
»Men det er jo sådan, det er i de år. Verden er fortryllet. Alting står i 
brand«. 
</p><p>
Men er det ikke ydmygende at stå der og kaste sine pubertære sprogblomster i 
grams? Nej da, siger Niels Roe. 
</p><p>
»Det er faktisk ganske rørende«, siger han. 
</p><p>
»Det afspejler jo også den tilstand, jeg var i. Der er en ærlighed og en 
sårbarhed. Det var liv og død for mig at skrive. Det betød alt«. 
</p><p>
I dag er han journalist på Helsingør Dagblad. Og hvert halve år sætter han sig 
stadig og noterer, hvad der er sket i hans liv siden sidst. 
</p><p>
»Jeg er stadig stor tilhænger af, at man prøver at have en dialog med sig selv 
ved at skrive, som en måde at bearbejde de ting på, der sker i ens liv, og 
som virker overvældende på én«, siger han. 
</p><h3>
Et pinligt kapitel 
</h3><p>
Overvældende. Det var præcis, hvad det var, da jeg forelskede mig i min 
venindes eks og ikke kunne fortælle hende det. Det var derfor, jeg skrev om 
det i min dagbog, det var for stort til bare at være inden i mig selv, og 
for kompliceret til, at jeg kunne finde rundt i det alene. Jeg måtte tale 
med nogen. 
</p><p>
Men jeg skrev også, fordi jeg ville gøre det virkeligt. Fastholde det og 
bevare det. Måske fordi jeg godt kunne fornemme, at det aldrig ville blive 
til noget. At noget andet lige så overvældende snart ville rykke ind og 
viske den rene, vilde følelse af forelskelse ud. 
</p><p>
Og ganske rigtigt. Fire måneder efter den rigtig dårlige dag i maj skrev jeg: 
</p><p>
2<i class=" bl-elem">0.09: – Lasse ringede (fuck, kan ikke skrive rent!) Juhuuu!!! Allerede i 
aften! Yesyesyesyesyesyesyesyesyesyesyes! – suuuk ... – is a good sign, it 
is ... (Jeg smiler pinagtigt meget lige nu! .. ahhhh ... Tropeø-fornemmelse 
... ahhh. Vi skal se film i morgen aften .. jeeeh ... </i></p><p>
Heller ikke Lasse blev til ret meget mere end et pinligt kapitel i min dagbog. 
Jeg har ikke tænkt på ham siden, og jeg tænker i dag i det hele taget mere 
over hente-bringe-turnus, aftensmad og deadlines end over kærligheden og 
livets andre store mysterier. Men fordi mine dagbøger findes, kan jeg ikke 
løbe fra, at jeg engang følte SMERTE med versaler, og at jeg kunne blive så 
altoverskyggende lykkelig over et telefonopkald, at jeg skrev ’yes!’ 11 
gange i træk. 
</p><p>
Og faktisk føles det rigtig godt at vide. 
</p><p class=" bl-elem"><i class=" bl-elem">Publiceret 18. april 2015</i></p>	
</div>

</div></body></html>
