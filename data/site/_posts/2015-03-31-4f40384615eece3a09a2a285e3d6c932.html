---
layout:     post
title: 	    "Det nye Moesgaard åbner drømmeudstilling med mandshøje lersoldater"
post_author:	    
post_date:	    Tue, 31 Mar 2015 12:10:01 +0200
post_site:	    politiken.dk 
post_link:	    http://politiken.dk/kultur/kunst/ECE2611242/det-nye-moesgaard-aabner-droemmeudstilling-med-mandshoeje-lersoldater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Terrakottakrigerne </p><p>Fakta</p>
<div class="fakta-body" data-buildingblock="embedded_factboxlink">
<p><b>Historikerne har </b>beskrevet et mystisk sagnomspundet mausolæum, men har ikke skrevet om terrakotta-hæren.</p><p class=" bl-elem"><b>Ifølge de ældste </b>historikere satte kejser Qin Shi Huangdi (259-210 f.v.t.) 700.000 tvangsarbejdere til at bygge sit mausoleum. Graven er aldrig gravet ud, men højen med en diameter på over 340 m gemmer ifølge målinger på et 50x80 m stort gravkammer. I 1974 opdagede bønder store underjordiske kamre fra omkring 210 f.v.t. </p>
</div>
</div><p>
Museumsleder Jan Skamby fra Moesgaard Museum, Aarhus, har rodet i gravhøje, 
nørklet med vikingeskibe og skrevet om store arkæologiske fund. Men da han i 
2007 stod på British Museum, mistede han pusten: 
</p><p>
Han stod foran et af verdens største historiske klenodier: en håndfuld af de 
over 7.000 mandshøje lersoldater fra kinesiske kejser Qins enorme 
gravmonument fra et par hundrede år før vores tidsregning. 
</p><p>
Der i London tænkte Jan Skamby første gang tanken. Han stod med et kommende 
museumsbyggeri i bakkerne syd for Aarhus. Der kunne skaffes plads. 
Lersoldaterne kunne indtage Moesgaard. 
</p><p>
I morgen åbner det få måneder gamle museumsbyggeri sin første særudstilling, 
og lige inden for den store skydedør tager en knælende bueskytte imod. 2.200 
år gammel, men med et vagtsomt udtryk, som sad han stadig og vogtede Kinas 
første kejser og hans mytiske efterliv mod indtrængende fjender fra 
bjergpasset mod øst. Bag bueskytten følger otte andre terrakotta-krigere og 
en lerhest på et halvt ton, indfløjet i fragtfly »på Business Plus«, som de 
siger. 
</p><p>
Intet mindre kan gøre det, når man skal eskortere general, bueskytter, 
fodsoldater, kejserlige musikere og hestevogne til Danmark fra kejser Qins 
sagnomspundne gravmonument, som gamle historikere har beskrevet storheden 
af, men ingen helt havde troet på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/udstilling/ECE2537460/begejstrede-boern-paa-moesgaard-man-laegger-naesten-ikke-maerke-til-at-man-laerer/">Begejstrede børn på Moesgaard: 
»Man lægger næsten ikke mærke til, at man lærer«</a></p><p>
Ikke før et par bønder i Shaanxi-provinsen i det centrale Kina skulle grave en 
brønd i 1974 og stødte på de første lemmer af det, der skulle vise sig at 
være en underjordisk terrakottahær og et gravmonument på størrelse med Grib 
Skov. Over 50 kvadratkilometer i omfang og med dybder ned til 40 meter, 
gravet i tiden før bobcat og bulldozer. 
</p><div class="art-quote article-box">
<p class="quote"/>
<blockquote>
<p class="quote-txt">
Forestil dig de menneskelige ressourcer, der er gået til, for at man har 
kunnet bygge alt det
</p>
<p class="sender">
Jan Skamby, museumsleder 
</p>
</blockquote>
</div><p/><p>
Kolonne på kolonne af soldater, formet med pølse- og pladeteknik, dekoreret i 
detaljen helt ned til hårstråene og de 130 søm under sålen på bueskytten. Og 
derpå samlet, farvet og brændt ved 1.000 grader i en eller flere 
overdimensionerede ovne, som ingen til dato hverken har fundet, fattet eller 
tænkt teknisk mulige. 
</p><p>
»Forestil dig de menneskelige ressourcer, der er gået til, for at man har 
kunnet bygge alt det«, siger Jan Skamby. 
</p><p>
»Menneskeliv betød ikke en pind. Kejser Qin var hård og kynisk, men han var 
også en fantastisk organisator«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/kulllltttt_924951y.jpg" alt="" border="0"/><span class="caption"><span class="f-img-caption">Foto: 
</span>Hans Christian Jacobsen</span></span></p><h3>
Drænrør og skrifttegn 
</h3><p>
Kinas første kejser, Qin Shi Huangdi (år 259-210 f.v.t.), er fra »de stridende 
staters periode« i den kinesiske historie, og han samlede Kina. 
</p><p/><p>
Syv stater blev til et imperium, der strakte sig fra Den Kinesiske Mur i nord 
– som han også satte i gang – til Det Sydkinesiske Hav i syd, og fra Det 
Gule Hav i øst til langt ind i det, der i dag er det centrale Kina. 
</p><p>
Hans rige byggede på magt, kontrol og sanktioner som henrettelse, tortur og 
straffelejr. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2610990/museer-om-at-saelge-vaerker-fra-lageret-det-er-taet-paa-taabeligt/">Museer vil ikke sælge værker 
fra lageret: »Det er tæt på tåbeligt«</a></p><p>
»For eksempel nedslagtede han en hel hær på 450.000 mand. De havde overgivet 
sig, men ved at statuere et eksempel og slå alle ihjel sikrede han sig imod, 
at andre skulle rejse sig imod ham«, fortæller en af de ansvarlige for 
udstillingen på Moesgaard, museumsinspektør Camilla Sørensen Bjarnø. 
</p><p>
Sammen med udstillingschef Pauline Asingh har hun læst op på »kinesernes svar 
på Herodot«, som hun siger om historikeren Sima Qian (ca 145-85 f.v.t.). Det 
er især fra ham, man har anekdoter og historier om Kinas første kejser, som 
fik bygget 270 paladser til sig selv, hvis Sima Qian har talt rigtigt. 
</p><p>
I sit vidtstrakte imperium fik kejseren gennemtrumfet ensartet mål og vægt, og 
han udviklede fælles retningslinjer for vognhjul og vejbredder, så man kunne 
køre overalt. Han indførte fælles møntfod, han oprustede ved hjælp af 
værnepligt, og landbruget fik han løftet med kunstvanding. 
</p><p>
For 15 år siden fandt arkæologer drænrør i 30-40 meters dybde i området 
omkring hans dødspalads. 
</p><p>
»Når man har folk nok at tage af, kan man grave meget langt ned«, siger 
Camilla Sørensen Bjarnø. 
</p><p>
Ikke mindst fik Qin i et rige med syv stater og endnu flere talesprog udviklet 
et fælles skriftsprog med 3.000 tegn. 
</p><h3>
Flydende kviksølv og rådne fisk 
</h3><p>
Den over 300 meter høje gravhøj, hvor kejser Qin skulle ligge begravet, og 
hvor målinger har vist et 80 meter langt gravkammer, har kineserne valgt at 
respektere og lade stå uberørt. <span class="img-contimg-fl-right"><img class="image inlineLightBox" src="http://multimedia.pol.dk/archive/00924/kultttt_924952w.jpg" alt="" border="0"/><span class="caption"><span class="f-img-caption">Foto: 
</span>Hans Christian Jacobsen</span></span></p><p>
Men ifølge gamle sagn skulle kejseren ligge dernede i en flod af flydende 
kviksølv. De gamle kilder fortæller til gengæld intet om terrakottahæren. 
</p><p>
Men så skulle der graves brønd, og en, to, ti og endnu flere knuste 
lersoldater dukkede op. Og man fandt flere. Og det blev ved. 
</p><p>
Arkæologerne er langtfra færdige med udgravningerne, men foreløbig har de talt 
til 130 hestevogne og over 7.000 legemsstore, bevæbnede soldater, 
omhyggeligt afstemt efter hierarkisk plads i hæren. 
</p><p>
Uanset rang står soldaterne parat til at forsvare kejserens efterliv med våben 
som den ekstremt træfsikre armbrøst, som vores danske forfædre først tog til 
sig i middelalderen. 
</p><p>
»Virkeligheden overgår fantasien«, siger Pauline Asingh, mens hun viser os 
udstillingens hovedtableau: 
</p><p>
Fire soldater og en lerhest af den slags, der trak kejser Qin rundt i riget, 
altid med flere ensartede hestevogne i følget, så ingen vidste, hvor 
regenten var – et trick, som amerikanske præsidenter stadig benytter sig af. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2603046/danmarks-stoerste-keramikmuseum-i-ufoere-forud-for-kongelig-aabning/">Danmarks største keramikmuseum 
i uføre forud for kongelig åbning</a></p><p>
Kejserens system byggede på kontrol grænsende til det paranoide. Befolkningen 
blev inddelt i grupperinger på 10-12 familier, som havde pligt til at angive 
hinanden, hvis regler blev overtrådt. Og 120.000 familier fra elite og 
højeste klasser blev tvangsflyttet til hovedstaden for at dæmme op for kup 
og attentater fra provinsen. 
</p><p>
Selv viste kejseren sig ikke uden hatte med frynser dinglende ned for 
ansigtet. Scenograferne på Moesgaard mimer fænomenet med hængende, sorte 
tråde mellem særudstillingens tableauer. 
</p><h3>
Syrefrit papir og dildoer 
</h3><p>
Kina låner kun udvalgte figurer ud, fortæller Pauline Asingh. 
</p><p>
»Man kan ønske«, siger hun, men Qin's efterkommere vælger, hvad der sendes ud 
af landet. Der har været møde på møde om tilladelser, sikkerhed og 
opbevaringsforhold, og Moesgaard har haft inspektører i Xi’an-provinsen, 
hvor otte kinesiske pakmestre har emballeret de skrøbelige lerfigurer i 
syrefrit papir og flamingo. 
</p><div class="art-quote article-box">
<p class="quote"/>
<blockquote>
<p class="quote-txt">
Det her er sådan en udstilling, ethvert museumsmenneske drømmer om
</p>
<p class="sender">
Pauline Asingh, udstillingschef 
</p>
</blockquote>
</div><p>
Herefter er lerfigurerne enkeltvis anbragt i stivere i en kasse, som igen er 
anbragt i en endnu større kasse, som – flankeret af en underhær af kinesiske 
og danske museumsfolk – er bugseret op i et fragtfly med kurs mod 
Moesgaard.</p><p>
Museet ved Aarhus har fået tildelt en general, en embedsmand, to bueskytter, 
en menig soldat, en vognstyrer, en stalddreng, to musikanter og en hest. 
</p><p>
Hertil kommer over 100 genstande fra Qin-dynastiet og det efterfølgende 
Han-dynasti som for eksempel en brynje af limsten, smykker af jade og guld, 
mønter og miniaturefigurer samt sågar sexlegetøj i form af en bronzedildo, 
omkranset med perler, så den ifølge museumspersonalet skulle kunne kilde 
pikant. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/ibyenprisen/ECE2594304/tillykke-med-prisen-smk-er-aarets-kunstoplevelse/">Tillykke med prisen: SMK er 
årets kunstoplevelse</a></p><p>
Meget passende for et dynasti, hvis kejser ifølge legenden havde et 
livsforbrug på over 10.000 konkubiner. 
</p><p>
»Det her er sådan en udstilling, ethvert museumsmenneske drømmer om«, siger 
Pauline Asingh, som også kan fortælle, at museet er det eneste sted ud over 
Kina, hvor krigerne kan ses i år. 
</p><p>
Terrakotta-hæren er ankommet. Nu gør Moesgaard klar til næste invasion. Hæren 
vil komme fra alle retninger og være væbnet til tænderne med 
digitalkameraer. 
</p><p class=" bl-elem">
Fremrykningen vil foregå i turistbus. 
</p>	
</div>

</div></body></html>
