---
layout:     post
title: 	    "Fødselsdagsportræt af Henrik Nordbrandt - vagabonden er landet"
post_author:	    
post_date:	    Fri, 20 Mar 2015 15:54:23 +0100
post_site:	    politiken.dk 
post_link:	    http://politiken.dk/kultur/boger/ECE2596155/foedselsdagsportraet-af-henrik-nordbrandt---vagabonden-er-landet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Emnerne er kærligheden, døden </p><p>og lyset. </p><p>Ikke ligefrem noget, </p><p>man kan </p><p>sikre sig </p><p class=" bl-elem">patent på</p>

</blockquote>
</div><p>
Henrik Nordbrandt, der normalt er en fredsommelig mand, kan af og til blive så 
vred, at sproget sprutter. Senest er det hans landsmænds hang til overdreven 
danskhed, der har hidset ham op. 
</p><p>
»Det er så typisk dansk ved danskheden/ at den er så sjov«, vrængede han. Når 
han så på fædrelandet med de øjne, måtte han give en tidligere statsminister 
ret. I det land er der virkelig »ikke noget at komme efter«. 
</p><p>
I de unge år havde han det på samme måde, dog af en anden grund. Dengang var 
det ikke nationalismen, men studentermarxismen, der gjorde ham utilpas. 
</p><h3 class="tvheader">Henrik Nordbrandt læser uudgivet digt op</h3>
<div class="tvplayer">
<p class="tvplayer-container" data-tvarticle-id="2595278">
</p>
<p class="art-imgdesc clip-source">
Kilde: politiken.tv / Foto: Miriam Dalsgaard. Klip: Henrik Haupt
</p>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1067115/nordbrandt-er-baade-gnaven-og-gavmild/">Nordbrandt er både gnaven og 
gavmild</a></p><p>
I en alder af 25 år forlod han fædrelandet for i de næste 25 år at bo i 
Grækenland, Spanien, Tyrkiet. Det var nu mere novembermørket end al den snak 
om senkapitalismen, der fik ham til at søge mod lyset ved Middelhavet. 
</p><p>
Fornemmelsen har han givet sit prægnante udtryk i sit oftest citerede digt om 
året, der har 16 måneder, hvoraf de 5 er november. 
</p><h3>
Kærligheden, døden og lyset 
</h3><p>
Den vigtigste bagage, han tog med sig til de lune lande, ja, egentlig den 
eneste, var det danske sprog. Da han blev ompottet til græsk muld, havde han 
en overbevisende debut bag sig med den krævende og prætentiøse titel 
’Digte’. 
</p><p>
I den strøm af digtsamlinger, der fulgte efter, har han uanset opholdssted 
videreudviklet det poetiske sprog, der har givet ham hans særlige plads i 
moderne dansk litteratur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1744475/der-er-knald-paa-nordbrandts-nye-sortkantede-digte/">Der er knald på Nordbrandts 
nye sortkantede digte</a></p><p>
Emnerne er kærligheden, døden og lyset. Ikke ligefrem noget, man kan sikre sig 
patent på. Men måden, han skriver om dem på, er ikke som nogen andens. 
</p><p>
»I går gik der igen tolv år/ hvor jeg ikke så dig« ligner en almindelig dansk 
sætning, men er lige akkurat så forkert, at den bliver til rigtig poesi. Der 
kan jo ikke gå 12 år på en dag, det ved enhver – undtagen lige akkurat den 
dag, hvor savnet er så stort, som kun den elskedes fravær kan gøre det. Så 
enkel og dog så svær kan den poetiske version af <i>showing</i> i 
stedet for <i>telling</i> være. 
</p><h3>
Mellem teologi, kinesisk og kunst 
</h3><p>
Henrik Nordbrandt var vist ikke særlig glad som ung. Han har i hvert fald 
berettet om en opvækst som utilpasset. I folkeskolen bevæbnede han sig med 
kniv for at holde angribere på afstand. 
</p><p>
I gymnasiet blev han mobbet så meget af sin fransklærer, at han slyngede en 
stol op mod katederet og forlod skolen. 
</p><p>
Kun en overbærende rektor sikrede, at han fik lov at vende tilbage efter 
selvstudier og tage, hvad han selv har kaldt den laveste studentereksamen, 
der nogensinde er blevet givet i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE40319/socialdemokrater-og-andre-dyr/">Socialdemokrater og andre dyr</a></p><p>
På universitetet lod han sig immatrikulere på det teologiske fakultet – efter 
at have meldt sig ud af folkekirken. Han nåede dog aldrig frem til 
forelæsningerne, men studerede i stedet for en smule kinesisk, inden han 
helt forlod de hellige haller. 
</p><p>
Først et ophold på kunsthøjskolen i Holbæk med lærere som Poul Borum og Inger 
Christensen gav hans professionelle liv retning. 
</p><p><b><i class=" bl-elem">Full house</i></b></p><p>
Med årene voksede hans status stille og støt. I 1980 fik han Det Danske 
Akademis litterære pris, 10 år senere Det Svenske Akademis nordiske pris, 
også kaldet ’den lille nobelpris’, og yderligere ti år senere Nordisk Råds 
litteraturpris. 
</p><p>
Når dertil kommer Boghandlernes Gyldne Laurbær, må man sige, at han har det, 
der i yatzy hedder <i>full house</i>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1127662/nordbrandt-har-begaaet-en-bittersoed-krimimandelgave/">Nordbrandt har begået en 
bittersød krimimandelgave</a></p><p>
Et par udflugter til andre genrer er det blevet til indimellem. Med 
’Finkelsteins blodige bazar’ gav han en humoristisk forestilling som 
krimiforfatter. 
</p><p>
Der er også blevet tid til en børnebog, en tyrkisk kogebog og en dagbog for et 
år. Men det er poesien, der er og bliver hans bedrift. 
</p><h3>
Den landflygtige boheme 
</h3><p>
Man ser det for eksempel af den nævnte bog med hans udfald mod den danske 
selvgodhed. Titlen på bogen er den ironiske ’Vi danskere’. Men det varer 
ikke mange digte, før poesien vinder over polemikken. 
</p><p>
I et digt fra Udkantsdanmark står poeten ved kolonialhandelens mønttelefon og 
kimer ikke en person, men et hus ned, som man siger. 
</p><p>
Ned i jorden faktisk, så det er blevet helt væk og nu kun lever i erindringen 
som et sted, hvor manden pløjede den samme mark igen og igen, mens konen gik 
frem og tilbage mellem brønden og huset, uden at der nogensinde kom vasketøj 
på tørresnoren. Digtet begynder i landskabet, men ender i sære, smukke og 
fortvivlende sindbilleder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/signatur/ECE1442842/hvorfor-skal-det-gaa-ud-over-november/">Hvorfor skal det gå ud over 
november?</a></p><p>
Hvor er den landflygtige boheme bag digtene selv endt? Såmænd i Danmark, hvor 
han går til møder i Det Danske Akademi, som han blev medlem af i fjor. 
Engang betragtede han Kina gennem græsk regnvejr på en tyrkisk café. 
</p><p>
Nu kan han beskue Sortedams Sø fra en tredjesalslejlighed på Østerbro, som han 
deler med hustruen, den højt anskrevne kræftforsker Marja Jäättelä, og 
datteren Anna Helena på 8 år. 
</p><p class=" bl-elem">
Vagabonden har fundet blivende sted i Danmark, hvor han kan ses smile – selv i 
november. 
</p>	
</div>
</div></body></html>
