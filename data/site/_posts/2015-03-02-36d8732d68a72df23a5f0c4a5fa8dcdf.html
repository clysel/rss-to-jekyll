---
layout:     post
title: 	    "Palæstinensere klar med krigsforbryderanklager mod Israel"
post_author:	    
post_date:	    Mon, 02 Mar 2015 20:36:17 +0100
post_site:	    politiken.dk 
post_link:	    http://politiken.dk/udland/ECE2570642/palaestinensere-klar-med-krigsforbryderanklager-mod-israel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Om en måned vil palæstinenserne fremlægge de første anklager mod Israel for 
krigsforbrydelser ved Den Internationale Straffedomstol (ICC).
</p><p>
Det oplyser en højtstående repræsentant for Den Palæstinensiske 
Befrielsesorganisation, PLO.
</p><p>
» Et af de første vigtige skridt vil blive at indgive en klage mod Israel ved 
ICC 1. april angående krigen i Gaza og bosættelsesaktivitet«, siger Mohammed 
Shtayyeh, der er medlem af PLO's eksekutivkomité.
</p><p>
Netop den 1. april bliver det palæstinensiske selvstyre formelt medlem af ICC.
</p><p>
Israel har reageret med vrede på optagelsen af palæstinenserne som medlemmer 
ved straffedomstolen i Haag.
</p><p>
Vreden har blandt andet resulteret i, at den israelske regering nu 
tilbageholder skat for mange millioner dollar, som den opkræver på vegne af 
det palæstinensiske selvstyre i Ramallah, og som skulle have været udbetalt.
</p><p>
I januar meddelte ICC, at domstolen ville tage hul på en indledende 
undersøgelse af Israels handlinger siden juni sidste år. Det vil også 
omfatte krigen i Gaza, hvor omkring 2200 palæstinensere blev dræbt, heraf 
størstedelen civile.
</p><p class=" bl-elem">
På israelsk side blev 73 dræbt, hvoraf de fleste var soldater.
</p>	
</div>
</div></body></html>
