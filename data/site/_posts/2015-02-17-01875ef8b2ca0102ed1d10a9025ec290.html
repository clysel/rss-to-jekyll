---
layout:     post
title: 	    "Søren Ryge: Sådan bliver himmelblåt regnvand til skriveblæk"
post_author:	    
post_date:	    Tue, 17 Feb 2015 07:38:13 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2535737/soeren-ryge-saadan-bliver-himmelblaat-regnvand-til-skriveblaek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00780/S_ren_Ryge_Petersen_780501u.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. Han har også lavet blandt andet haveprogrammer for DR siden 1978. Han 
er forfatter til adskillige bøger om haver, natur og dyr. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk" target="_blank">soren.ryge@pol.dk</a></p>
</div>
</div><p><b>René Larsen, konservator, fhv. rektor på Kunstakademiets Konservatorskole:</b></p><p>
24. januar efterlyser du en ’klog mand’, som kender en anden sandhed om det 
himmelblå regnvand i trillebøren end den, Bent Løschenkohl tilbyder, og som 
du vælger at tro på. Jeg er ikke den efterlyste ’kloge mand’, men jeg vil 
derimod opfordre dig til at blive i troen på Bent Løschenkohls kloge svar. 
</p><p>
Jeg vil fortsætte i Løschenkohls spor og oplyse, at hvis spørgeren Jette 
Lorich Andersen tilsætter en tilstrækkelig mængde bindemiddel, f.eks. i form 
af gummi arabicum, til den blå væske, har hun en trillebør fuld af ganske 
vist noget fortyndet (derfor den himmelblå farve) gammeldags skriveblæk, 
også kaldet jerngallusblæk. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2519391/soeren-ryge-hvorfor-er-der-himmelblaat-vand-i-trilleboeren/">Søren Ryge: Hvorfor er der 
himmelblåt vand i trillebøren?</a></p><p>
I bogen ’Inks their composition and manufacture’ (findes på 
https://archive.org) kan man f.eks. finde følgende opskrift efter 
Canneparius fra 1660: 
</p><p><i>3 dele galnødder</i> (typisk anvendtes egegaller, som er meget rig på 
garvestoffer) 
</p><p><i class=" bl-elem">2 dele gummi arabicum</i></p><p><i class=" bl-elem">1 del jernsulfat</i></p><p><i>30 dele hvidvin</i> (kan erstattes af f. eks. eddike, eller saltsyre som i 
modernearkivblæk)
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2386270/soeren-ryge-opklarer-havens-mysterier/">Søren Ryge opklarer havens 
mysterier</a></p><p>
Egegaller knuses og tilsættes hvidvin. Blandingen henstår i seks dage, 
hvorefter den tilsættes jernsulfat og gummi arabicum. Den færdige 
blækblanding henstår i fire dage før anvendelse. 
</p><p>
Hvis vi, som Jette Lorich Andersen, lader træ af kastanje eller andre træer, 
buske og planter stå tilstrækkeligt længe i regnvand, vil tanninerne trækkes 
ud af barken og vedet og reagere med jernionerne, der er opløst fra 
trillebøren og befinder sig i regnvandet. En af de tanniner, som 
sandsynligvis vil være at finde i et vandigt udtræk af kastanjetræ, er 
Castalagin, som i kompleksreaktionen med Fe3+ (jernion, red.) vil give en 
blå farve, hvis intensitet vil være afhængig af mængden af de to reaktanter. 
</p><p><b>Søren Ryge Petersen:</b></p><p>
Hvor fint! For en gangs skyld gættede vi helt rigtigt, og så kom der oven i 
købet en bonusoplysning af de hyggelige: at sådan laver man blæk! Godt, 
gammeldags blæk, som nogle af os kan huske. Jeg mindes i hvert fald min 
første fyldepen, der blev fyldt op med blæk fra en lille flaske. Og den 
næste, der var moderne og forsynet med blækpatroner, som bare skulle skiftes 
ud, når de var tomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2355354/ryge-de-her-raad-er-baade-giftige-og-fjollede/">Ryge: De her råd er både 
giftige og fjollede</a></p><p>
Desuden havde jeg det store problem, at jeg er venstrehåndet – eller 
kejthåndet, som man sagde dengang. Det var noget rod, når man skulle lave 
blækregning eller skrive pænt i stilehefterne med fyldepennen. Man tværede 
hånden hen over det våde blæk, og det var den vigtigste grund til, at jeg og 
alle ligesindede blev tvunget til at skrive med højre hånd.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2498030/soeren-ryge-termoruderne-blev-isblomsternes-endeligt/">Søren Ryge: Termoruderne blev 
isblomsternes endeligt</a></p><p class=" bl-elem">
Skal dog tilføje, at jeg ikke tog skade, tværtimod. Det betød, at jeg har 
kunnet skrive lige godt med begge hænder. Da jeg i de unge dage var vikar på 
diverse skoler, begyndte jeg altid timen med en ny klasse med at gå op til 
tavlen og skrive mit navn med begge hænder på én gang, smukt og synkront. Så 
havde jeg eleverne i min hule hånd. 
</p>	
</div>
</div></body></html>
