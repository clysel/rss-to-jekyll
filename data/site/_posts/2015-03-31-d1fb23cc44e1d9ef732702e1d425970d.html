---
layout:     post
title: 	    "Millioner af helbredsoplysninger udleveres til firmaer"
post_author:	    
post_date:	    Tue, 31 Mar 2015 06:57:19 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2611188/millioner-af-helbredsoplysninger-udleveres-til-firmaer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Du lever ifølge Landspatientregistret med en kræftsygdom. Vil du deltage i en 
spørgeskemaundersøgelse?«
</p><p>
Sådan lød budskabet i et personligt brev, som den 29-årige Katharina Stendys 
modtog fra Kræftens Bekæmpelse i februar i år, skriver Jyllands-Posten.
</p><p>
Men selv om Katharina Stendys har fået fjernet en svulst i ryggen, har hun 
aldrig fået en kræftdiagnose.
</p><p>
Hun blev derfor vred over fejlen og undrede sig over, hvorfor en privat 
organisation kender hendes behandlingsforløb, navn og adresse.
</p><p>
Svaret er, at de personlige oplysninger er blevet trukket ud af 
sundhedsregistrene via Statens Serum Institut (SSI) og videregivet til den 
private patientorganisation - helt uden at Katharina Stendys blev spurgt 
eller informeret.
</p><h3>
Ikke en enlig svale
</h3><p>
Sagen er langtfra enestående. Hvert år udleverer SSI millioner af 
personfølsomme helbredsoplysninger om danskerne til forskningsinstitutioner, 
men også til private firmaer, patientorganisationer og analysebureauer.
</p><p>
Ifølge tal fra SSI udleverede man i fjor 299 dataudtræk med personfølsomme og 
ikke-anonymiserede oplysninger om tilsammen flere millioner patienter, og 
dertil kommer udtræk fra Psykiatrisk Centralregister og Familiedatabasen.
</p><p>
De seneste to år er der kun givet ét afslag, oplyser SSI til Jyllands-Posten.
</p><p>
Sektionschef hos SSI Marianne Gjerstorff afviser, at man udleverer for mange 
data, mens sundhedsminister Nick Hækkerup (S) erkender, at der er en række 
dilemmaer, når det gælder brugen af sundhedsdata.
</p><p class=" bl-elem">
»Derfor er vi også i fuld gang med at skrue en national strategi sammen for 
adgang til sundhedsdata, og i den forbindelse kommer vi også til at forholde 
os til, om der eventuelt skal strammes op«, siger han til avisen.
</p>	
</div>

</div></body></html>
