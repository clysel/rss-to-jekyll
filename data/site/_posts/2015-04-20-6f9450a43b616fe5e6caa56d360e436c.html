---
layout:     post
title: 	    "Europas topledere kaldes til krisemøde om bådflygtninge"
post_author:	    
post_date:	    Mon, 20 Apr 2015 18:00:24 +0200
post_site:	    politiken.dk 
post_link:	    http://politiken.dk/udland/int_europa/ECE2635899/europas-topledere-kaldes-til-krisemoede-om-baadflygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De seneste døgns tragedie i Middelhavet betyder nu, at den danske 
statsminister kaldes til hastemøde med Europas andre topledere. 
</p><p>
Allerede på torsdag skal Helle Thorning-Schmidt (S) mødes med EU's andre 
øverste ledere for at finde løsninger på situationen med hundredvis af 
bådflygtninge, der dør i forsøget på at komme fra Afrika til Europa. 
</p><p>
»Situationen i Middelhavet er dramatisk. Det kan ikke fortsætte sådan. Vi kan 
ikke acceptere, at hundreder af mennesker dør, når de forsøger at krydse 
havet til Europa«, siger EU-præsident Donald Tusk. 
</p><h3>
Tragedie kræver løsning på højeste niveai 
</h3><p>
Møder mellem EU's øverste ledere indkaldes normalt med måneders varsel, men 
situationen er så alvorlig, at der kræves handling fra højeste niveau, 
fortæller Donald Tusk. 
</p><p>
»Jeg forventer ingen snuptagsløsninger på migrationsproblemerne her og nu. 
Hvis de fandtes, havde vi allerede anvendt for længst. Men jeg forventer, at 
Kommissionen og EU's udenrigstjeneste vil præsentere muligheder for 
øjeblikkelig handling, og jeg forventer, at medlemslandene vil bidrage med 
det samme«, siger Donald Tusk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2635147/det-er-kun-begyndelsen-paa-saesonen/">»Det er kun begyndelsen på 
sæsonen«</a></p><p>
På topmødet skal stats- og regeringscheferne tale om, hvordan EU kan stoppe 
menneskehandlerne, hjælpe mennesker i nød og hjælpe de EU-medlemslande, der 
er mest påvirket. Sidstnævnte er især Italien, som er mål for langt de 
fleste skibe med flygtninge, der kommer over Middelhavet fra Libyen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2635116/asylsystemet-der-splitter-europa/">Asylsystemet, der splitter 
Europa </a></p><h3>
Tusk: Det handler om hele Europa 
</h3><p>
Men topmødet skal også handle om en mere langsigtet løsning på, hvordan EU 
styrker samarbejde med de lande, hvor flygtningene kommer fra og rejser 
igennem, før de forsøger den farlige færd til Europa. 
</p><p>
»Situationen i Middelhavet handler ikke kun om vores sydlige naboer. Det 
handler om os alle. Hele Europa. Derfor må vi handle og handle sammen. Nu«, 
siger Donald Tusk. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2635563/sf-formand-efter-tragedie-i-middelhavet-vi-skal-koebe-appelsiner-fra-nordafrika/">SF-formand efter tragedie i 
Middelhavet: Vi skal købe appelsiner fra Nordafrika</a></p>	
</div>

</div></body></html>
