---
layout:     post
title: 	    "Hvad sker der nu med bosættelserne, Vestbredden, tostatsløsningen...?"
post_author:	    
post_date:	    Wed, 18 Mar 2015 13:46:14 +0100
post_site:	    politiken.dk 
post_link:	    http://politiken.dk/udland/ECE2592860/hvad-sker-der-nu-med-bosaettelserne-vestbredden-tostatsloesningen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det konservative parti Likud med Benjamin Netanyahu i spidsen har vundet 
parlamentsvalget i Israel. Nu skal Netanyahu i gang med forhandlingerne om 
en ny regering. 
</p><p>
Om Netanyahu laver en samlingsregering ind over midten eller søger mod de mere 
højreorienterede partier er endnu uvist. Men hvad kan vi forvente os af et 
Israel med Benjamin Netathyahu i spidsen? 
</p><ul><li class=" bl-elem"><b>Hvad sker der nu med bosættelserne?</b></li></ul><p>
Netanyahu vil fortsætte udvidelsen af de israelske bosættelser i de besatte 
palæstinensiske områder, dvs. på Vestbredden og i Østjerusalem. USA kræver 
generelt et stop for nye bosættelser. Samtidig har USA konkret lagt vægt på 
at undgå, at Israel bygger øst for Jerusalem, så Vestbredden bliver delt i 
to områder nord og syd for et stærkt udvidet Jerusalem-område. Netanyahus 
allierede i blandt bosætterne og hans nærmeste koalitionspartner vil have 
flere og større bosættelser. Både det republikanske og det demokratiske 
parti i USA har i årevis været imod bosættelsernes knopskydning. 
</p><ul><li class=" bl-elem"><b>Hvad sker der med Vestbredden?</b></li></ul><p>
Netanyahu insisterer på, at Israel af hensyn til sin egen sikkerhed ikke kan 
opgive den militære kontrol med Jordan-dalen op til Jordan. En israelsk 
avis, Yedioth Aharonot, har under den netop afsluttede valgkamp afsløret, at 
han alligevel har ført hemmelige forhandlinger om opgivelse af dele af 
Vestbredden til palæstinenserne. USA opfordrer ligesom EU-kredsen til, at 
Israel opgiver sin besættelse af Vestbredden - eller bytter nogle 
landområder med palæstinenserne, så de får et sammenhængende landområde, der 
svarer til hele Vestbreddens størrelse. 
</p><p><b class="ext-link">GRAFIK </b><a class="embeddedlink" href="http://politiken.dk/udland/internationalt940px/ECE2353113/grafik-laer-mere-om-konflikten-mellem-israel-og-palaestina/">Lær mere om konflikten mellem Israel og 
Palæstina</a></p><ul><li class=" bl-elem"><b>Hvad sker der med Jerusalem?</b></li></ul><p>
Netanyahu lover sine vælgere, at hele Jerusalem - både det israelske 
Vestjerusalem og det besatte palæstinensiske Østjerusalem vil forblive 
»forenet« og under israelsk kontrol. Hans rådgiver har under hemmelige 
forhandlinger alligevel stillet palæstinensere i udsigt, at deres historiske 
tilknytning til byen skal respekteres - det er i israelsk presse blevet 
fortolket som, at han åbner for en eller anden slags politisk deling af den 
østlige del af byen med et palæstinensisk styre. USA har under hemmelige 
forhandlinger talt for, at byen ikke fysisk skal deles, men politisk give 
plads til, at både Israel og en palæstinensisk stat skal have hovedsæde i 
Jerusalem. Officielt nægter Netanyahu enhver forhandling om Jerusalem. 
</p><ul><li class=" bl-elem"><b>Hvordan ser udsigten ud for etableringen af en palæstinensisk stat?</b></li></ul><p>
Netanyahu har både før det forrige valg og det netop afholdte valg lovet sine 
vælgere, at han ikke vil acceptere en palæstinensisk stat på Vestbredden. 
Men efter sidste valg forpligtede han sig alligevel til at arbejde for en 
tostatsløsning, og under de afslørede hemmelige forhandlinger mellem valgene 
har han anerkendt, at der skal etableres en palæstinensisk stat på 
Vestbredden med med ukendt løsning i Østjerusalem. USA, som er Israels 
vigtigste allierede, står fast på denne såkaldte tostatsløsning. Netanyahus 
nærmeste allierede i det israelske nationalreligiøse bosætterparti, Det 
Jødiske Hjem, nægter at opgive bosættelser og nægter at acceptere en 
palæstinensisk stat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2592549/netanyahu-triumferer-ved-valget-i-israel/">Netanyahu triumferer ved 
valget i Israel</a></p><ul><li class=" bl-elem"><b>Hvad med forholdet til Iran?</b></li></ul><p>
Netanyahu har stærkt kritiseret, at USA og de andre faste medlemmer af FN’s 
sikkerhedsråd plus Tyskland forhandler med Iran om en aftale om det 
atomprogram. Netanyahu mener, at Iran er ved at udvikle et atomvåben, hvad 
Iran benægter. Netanyahu har også under en tale til USA's kongres netop 
forbeholdt sig ret til selv at træffe sine modforanstaltninger, hvilket 
fortolkes som en mulig militær aktion mod Irans atomanlæg. Barack Obama 
siger, at Netanyahu ikke har et reelt alternativ til den aftale, der 
forhandles med Iran. Netanyahu søger et samarbejde med især Saudi-Arabien om 
at forpurre det iranske atomprojekt. 
</p><p><b class="ext-link">LÆS ANALYSE </b><a class="embeddedlink" href="http://politiken.dk/udland/ECE2592476/israel-et-splittet-land-bekender-kuloer/">Israel: Et splittet land 
bekender kulør</a></p><ul><li class=" bl-elem"><b>Hvad sker der med forholdet til USA?</b></li></ul><p>
Israel er, også under en Netanyahu-regering, stærkt afhængig af USA, som giver 
Israel en værdifuld økonomisk støtte til militære indkøb og sørger for, at 
Israel stadig har et militærteknologisk forspring i forhold til sine 
arabiske naboer. Men den amerikanske præsident, Barack Obama, har ikke lagt 
skjul på, at USA forventer, at Israel er parat til et politisk og geografisk 
kompromis med palæstinenserne. Ikke kun det demokratiske parti, men også 
republikanerne, har modsat sig udbygning af de israelske bosættelser og et 
kompromis om Jerusalem. Netanyahus forsvarsminister har alligevel kritiseret 
den amerikanske udenrigsminister, John Kerry, for ikke at forstå den 
israelsk-palæstinensiske konflikt. Kerry har tidligere bebudet sit eget 
forslag til en israelsk-palæstinensisk fredsslutning. 
</p><h3 class="tvheader">Netanyahu jublede før tid</h3>
<p class=" bl-elem"/>	
</div>
</div></body></html>
