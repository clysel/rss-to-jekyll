---
layout:     post
title: 	    "Britisk valg: Syv ud af ti stemmer spildt"
post_author:	    
post_date:	    Mon, 30 Mar 2015 09:22:17 +0200
post_site:	    politiken.dk 
post_link:	    http://politiken.dk/udland/ECE2609646/britisk-valg-syv-ud-af-ti-stemmer-spildt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>I 2006 stemte 52 procent af vælgerne på en</p><p class=" bl-elem"> kandidat, der ikke vandt. Yderligere 18 procent af stemmerne var i overskud. Det er 70 procent tabte stemmer </p>

</blockquote>
</div><p>
Når Storbritanniens vælgere 7. maj beslutter sig for, hvem der skal styre 
landet, risikerer op mod 70 procent af stemmerne at blive aldeles spildt. 
Ikke fordi vælgerne skriver forkert eller glemmer at sætte kryds, men som 
følge af den måde, det britiske valgsystem er skruet sammen på.
</p><p>
Der skal vælges 650 parlamentsmedlemmer, hvilket vil sige, at enten de 
konservative eller Labour ville kunne regere med et rent flertal på 326 
mandater.
</p><p>
Sådan har det været i de fleste parlamentsvalg i nyere tid, men ved det 
seneste valg, i 2010, kunne de konservative kun mønstre 306 mandater, mens 
Labour stod for 257. Det betød, at det lille midterparti Liberaldemokraterne 
med sine 56 mandater blev afgørende for, at David Cameron blev 
premierminister.
</p><h3>
Chok med koalitioner
</h3><p>
For danske vælgere er det logisk at indgå koalitioner, men for de fleste 
briter var det et chok at se to partier i regeringssamarbejde. Internt i det 
konservative parti har det svækket David Cameron umådeligt, at han ikke 
kunne levere en ren sejr.
</p><p>
Det britiske valgsystem er på alle måder skruet sammen, så det er de to 
stærkeste partier, der altid står til at løbe med magten. 
</p><p>
Det er et system, der ser bort fra proportionel repræsentation, som vi kender 
det i Danmark, og i stedet opererer med, at den, der kommer først over 
målstregen, <i>first past the post</i>, og altså får flest stemmer, 
vinder valgkredsen.
</p><p>
Det tvinger ofte briterne til at stemme taktisk: Hvis man er fristet til at 
stemme på eksempelvis De Grønne, risikerer man at svække Labour-segmentet så 
meget, at det bliver en konservativ kandidat, der får valgkredsens mandat. 
</p><p>
Derfor stemmer man så hellere på Labour ud fra devisen om, at det er bedst at 
stemme på den kandidat, man »hader mindst«. 
</p><h3>
Spildte stemmer
</h3><p>
Stemmer man ikke strategisk, risikerer man reelt, at ens stemme er spildt.
</p><p>
Under valget i 2005 stemte eksempelvis 52 procent af de britiske vælgere på en 
kandidat, der ikke vandt. Yderligere 18 procent var ekstrastemmer, altså 
stemmer, der ikke var nødvendige, for at den pågældende kandidat vandt 
kredsen. En samlet spildprocent på 70. 
</p><p class=" bl-elem">
Systemet gør det svært at forudse valgresultat på baggrund af det antal 
procent af vælgere, der stemmer på et parti, fordi tilslutningen i procent 
på landsplan kan blive forrykket i de enkelte valgkredse.
</p>	
</div>

</div></body></html>
