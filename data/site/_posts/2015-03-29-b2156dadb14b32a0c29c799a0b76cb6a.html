---
layout:     post
title: 	    "Påskeferie for børn: Her kan I slippe kreativiteten løs"
post_author:	    
post_date:	    Sun, 29 Mar 2015 06:00:06 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2604806/paaskeferie-for-boern-her-kan-i-slippe-kreativiteten-loes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Actionpainting på Statens Museum for Kunst</h4>
<div class="fakta-body" data-buildingblock="embedded_factboxlink">
<p><b>Hvad? </b>Gå amok med farver til actionpainting i børnenes værksted på 
Statens Museum for Kunst. Skab kunstværker ved hjælp af plastiktuber, 
forstøvere og sæbebobler. SMK’s huskunstner står klar, hvis fantasien går i 
stå. Der er også børneomvisning i museets samling med jagt på kunstværker, 
der har brudt med reglementet. Børneomvisningen foregår 29. marts og 5. 
april kl. 13 og er gratis. 
</p><p><b>Hvor?</b> Statens Museum for Kunst, Sølvgade 48-50, 1307 København K 
</p><p><b>Hvornår?</b> 31. marts-5. april kl. 10.30-16.30 
</p><p class=" bl-elem"><b>Pris?</b> Et besøg i værkstedet koster 45 kr. per deltager. Billetter købes 
i Informationen
</p>
</div>
</div><div class="art-fakta article-box">
<h4 class="">
Fem andre kreative aktiviteter </h4>
<div class="fakta-body" data-buildingblock="embedded_factboxlink">
<p><b>1. Abstrakt påskeferie på ARoS </b></p><p>
Eksperimentér med tryk på ARoS i påsken, når værkstedet med temaet ’Tryk på 
tryk’ åbner. Her kan du afprøve forskellige trykketeknikker og lave flotte 
billeder, mens du lærer om former og farver. Hver dag kl. 12.30-13.00 er der 
miniomvisning i den nye udstilling ’Formen Farven Fladen’, hvor du kan lære 
mere om, hvordan de tre elementer kan fortælle historier, og om, hvordan 
abstrakt kunst påvirker os. 
</p><p><i><a class=" bl-elem" href="http://www.aros.dk" target="_blank">ARoS</a></i><br/><i class=" bl-elem">Aros Allé 2, Aarhus C <br/>
Tirsdag kl. 10-17, onsdag kl. 10-22, torsdag 2. april-mandag 6. april kl. 
10-17 <br/>
Entré: voksne 110 kr., børn under 18 gratis. Værkstedsbillet: 25 kr. per barn</i></p><p><b>2. Design dit eget påskeæg </b></p><p>
Savner du inspiration til flotte, kreative påskeæg, inviterer Designmuseum 
Danmark på påskeworkshop. Her er et væld af materialer til rådighed, og du 
kan finde inspiration i forskellige genrer, f.eks. rokoko, art nouveau og 
popdesign, og blive klogere på, hvordan farver, mønstre, linjer og motiver 
er brugt i de forskellige perioder. Det kræver ingen tilmelding at deltage. 
</p><p><i><a href="http://www.designmuseum.dk" target="_blank">Designmuseum Danmark</a><br/>
Bredgade 68, København K <br/>
1. april kl. 13-16 <br/>
Entré: 20 kr. Omvisning i udstillingen ’Design i det 20. århundrede’ er gratis 
efter betalt entré</i>. 
</p><p><b>3. Stenhuggeri i Kongernes Lapidarium </b></p><p>
Her kan du møde en stenhugger og se, hvordan en skulptur bliver skabt af 
store, rå stenblokke. Prøv selv kræfter med at hugge en figur i marmor eller 
sandsten. Desuden omvisning i Kongernes Lapidarium, hvor man kan lære mere 
om Frederik V’s skulpturer. 
</p><p><i><a href="http://www.kongerneslapidarium.dk" target="_blank">Kongernes 
Lapidarium</a><br/>
Christian IV’s Bryghus, Frederiksholms Kanal 29, København K <br/>
2.-5. april kl. 12 og 13 <br/>
Aldersgruppe: 6-12 år <br/>
Entré: voksne 50 kr., børn 45 kr</i>. 
</p><p><b>4. Lav film om ’Ækle eventyr’ </b></p><p>
På Storm P. Museet på Frederiksberg kan du producere stop- motion 
animationsfilm inspireret af Rune T. Kiddes ’Ækle eventyr’-univers. Her 
skaber du dine egne modellervoksfigurer og giver dem liv i en 
animationsfilm. Den mest originale og kreative film præmieres. 
</p><p><i class=" bl-elem"><a href="http://www.stormp.dk" target="_blank">Storm P Museet</a><br/>
Frederiksberg Runddel, Frederiksberg <br/>
Aldersgruppe: 6-12 år <br/>
31. marts og 1. april kl. 11-15 <br/>
Entré: voksne 45 kr., børn u. 18 gratis</i></p><p><b>5. Påskeæg på nye måder </b></p><p>
Kan man bo i et æg? Det spørger Dansk Arkitektur Center sine gæster om i 
påsken og slipper kreativiteten løs i workshoppen, hvor de kan bygge små 
hjem i påskeæg. Æggets form og fantastiske konstruktion bliver udforsket, 
når der bygges modeller, enten af ens eget medbragte æg eller et fra 
workshoppen. Man får naturligvis sin arkitekturmodel med hjem. Aktiviteten 
starter kl. 11, men deltagere kan støde til løbende, og det slutter kl. 14. 
</p><p class=" bl-elem"><i class=" bl-elem"><a href="http://www.dac.dk" target="_blank">Dansk Arkitektur Center</a><br/>
Strandgade 27 B, København K <br/>
28. marts-6. april kl. 11-14 <br/>
Voksne og børn: 100 kr.</i></p>
</div>
</div><p>
Politiken har talt med værkstedsleder Michael Hansen om, hvad børn kan opleve 
på Statens Museum for Kunst (SMK) i påsken. 
</p><p>
»I vores forhal har vi et stort paptårn stående i forbindelse med en ny 
udstilling, og 5. april afholder vi et gratis arrangement, hvor børnene kan 
komme og være med til at bygge endnu et stort paptårn. Det skal beklædes med 
farver, så det bliver flot og farverigt. Det bliver et stort fællesprojekt, 
hvor børnene er sammen om at skabe noget«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/kultur/kunst/ECE2293970/kulturministeren-alle-boern-har-ret-til-den-dannelse-som-kunst-giver/">Kulturministeren: »Alle børn har 
ret til den dannelse, som kunst giver«</a></p><p>
»Så har vi actionpainting i vores to værksteder. Actionpainting kan jo godt 
svine meget, det er noget, børnene enormt godt kan lide, for man kan jo 
altid få lov at sidde og tegne med en farveblyant og male med en pensel, men 
det her går ud at prøve at påføre maling på en anden måde. Børnene får lov 
til at bruge nogle nye redskaber som f.eks. plastikinjektionssprøjter i 
forskellige størrelser, vandpistoler, sæbebobler med farve i, og alle mulige 
ting, der kan dryppe og sprøjte med farver. I princippet bruger de hele 
kroppen til at male. 
</p><p>
»Når man laver actionpainting, er man i bevægelse, hvor man normalt står 
stille med en pensel. Det bliver lidt mere leg end en styret maleproces, for 
man kan ikke sige, ’nu skal vi male et hus’. Det er sådan en måde at lege 
med farverne og forskellige påføringsmetoder på«. 
</p><p><b>Fremmer denne måde at lave kunst børnenes interesse for at kigge på kunst?</b></p><p>
»Ja, det håber vi jo, at det gør. Når man får lov til at arbejde med den 
proces, der måske ligger bag ved et maleri, får man en større forståelse 
for, hvordan det er blevet til. Det fremmer forståelsen, hvis man selv får 
lov til at prøve det af, om det så er skulpturer eller malerier. Den glæde 
det er at putte noget maling på et stykke papir, kan godt overføres til en 
glæde ved at kigge på kunst. Vi tror meget på, at den praktiske, kreative 
proces er med til at fremme glæden ved at kigge på kunst«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/testdigitalt/ECE1864067/stor-test-her-er-otte-suveraene-kreative-apps-til-boern/">Stor test: Her er otte 
suveræne, kreative apps til børn</a></p><p><b>Hvilken aldersgruppe henvender arrangementet sig til?</b></p><p class=" bl-elem">
»Man skal nok mindst være 2-3 år og have sine forældre med, hvis man er så 
lille, og jeg vil tro, at det kan være enormt sjovt for den aldersgruppe 
også, men jo ældre man er, jo mere selvhjulpen er man også. Det er dybest 
set også for voksne, og mange voksne har også lyst, de tør bare ikke sige 
det, men de er altså også velkomne«. 
</p>	
</div>
</div></body></html>
