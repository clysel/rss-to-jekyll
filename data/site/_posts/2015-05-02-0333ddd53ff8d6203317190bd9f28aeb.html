---
layout:     post
title: 	    "Enhedslisten efterlyser omlægning af bilafgifter: Minister er en kylling"
post_author:	    
post_date:	    Sat, 02 May 2015 11:44:39 +0200
post_site:	    politiken.dk 
post_link:	    http://politiken.dk/indland/politik/ECE2652004/enhedslisten-efterlyser-omlaegning-af-bilafgifter-minister-er-en-kylling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var lovet i regeringsgrundlaget, men tidligere på ugen udtalte 
skatteminister Benny Engelbrecht (S), at regeringen opgiver en reform af 
bilafgifterne inden det kommende folketingsvalg.
</p><p>
Han tror ikke, at der kan laves en bred aftale.
</p><p>
»Det politiske klima omkring bilafgifter tyder ganske klart på, at der ikke er 
en mulighed for at manøvrere det politisk. Men det er bare heller ikke nogen 
let opgave, som vi gerne vil løse. Det er bestemt kompliceret«, udtalte 
Engelbrecht til Altinget.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2441009/bilejere-maa-se-langt-efter-nye-klimavenlige-bilafgifter/">Bilejere må se langt efter nye 
klimavenlige bilafgifter</a></p><p>
Den udmelding holder ikke«, mener Henning Hyllested, transportordfører for 
Enhedslisten.
</p><p>
»Det er for uambitiøst, og det kan han ikke vide på forhånd. Det er han nødt 
til at afprøve først ved faktisk at komme med et udspil eller gå i 
forhandlinger om det.
</p><p>
»Måske fornemmer han, at det ikke kan blive en bred aftale, men så må han lave 
en smallere aftale med dem, som vil være med til det«, siger Hyllested til 
Ritzau og fortsætter:
</p><p>
»Måske mener skatteministeren ikke, at han kan få de borgerlige med på en grøn 
omlægning, men så må han gøre det med os andre. Efter min mening er der 
stadig et flertal for at lave en omlægning«.
</p><p>
»Det er i bund og grund kyllingeagtigt. Regeringen er bange for at begive sig 
ud i det her«.
</p><h3>
Bange for vælgerne?
</h3><p>
Engelbrecht har ifølge Hyllested ikke spurgt Enhedslisten om partiets syn på 
en reform af bilafgifterne.
</p><p>
Regeringens mål var at lave en grøn og provenuneutral reform af bilafgifterne, 
hvis formål var at få bilkøberne til i højere grad at vælge de mest miljø- 
og klimavenlige biler.
</p><p>
Afgifterne skulle i højere grad opkræves ud fra bilens tekniske egenskaber 
såsom støj og forurening end bilens værdi.
</p><p>
»En omlægning, når den skal være provenuneutral, betyder, at der er nogle 
andre, som skal betale, og det er det, regeringen er bange for«.
</p><p>
»At han end ikke vil forhandle om det, anser jeg som om, at regeringen er 
bange for vælgerne«, siger Hyllested.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/mortendahlin/ECE2425406/el-forslag-om-hoejere-bilafgifter-rammer-de-smaa-indkomster-i-provinsen/">EL-forslag om højere 
bilafgifter rammer de små indkomster i provinsen</a></p>	
</div>

</div></body></html>
