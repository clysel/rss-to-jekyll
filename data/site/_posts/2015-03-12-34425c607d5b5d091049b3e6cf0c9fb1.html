---
layout:     post
title: 	    "Teknik- og miljøborgmester river byen ned: Ud med grå og lukket arkitektur"
post_author:	    
post_date:	    Thu, 12 Mar 2015 15:38:18 +0100
post_site:	    politiken.dk 
post_link:	    http://politiken.dk/ibyen/byliv/ECE2581511/teknik--og-miljoeborgmester-river-byen-ned-ud-med-graa-og-lukket-arkitektur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gråt betonbyggeri, der suger al livskraft ud af omgivelserne. Lukkede 
bygninger, der hverken bidrager eller forholder sig til deres omgivelser. 
Imposante højhuse, der efterlader gaderne øde og vindblæste. 
</p><div class="art-fakta article-box">
<h4 class="">
Ny Ibyen-serie: Vi river byen ned</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/ViiRiverByenNed_LOG_918473w.jpg" alt="" border="0"/></span></p><ul class=" bl-elem"><li>Hvilke tre bygninger ville du få revet ned i København, hvis du selv kunne 
bestemme?</li><li>I dag og de kommende uger sætter Ibyen kritisk fokus på hovedstadens 
arkitektur. Hvad fungerer ikke, og hvorfor ikke.</li><li>Vi spørger en række personer med sans for byliv og æstetik om, hvilke 
bygninger eller særlige områder, der generer dem mest i København. </li><li>Sidste fredag åbnede Politikens arkitekturanmelder Karsten R.S.Ifversen serien 
med at rive Unicef’s nye verdenslager, Rigshospitalet og Tuborg Havn 
ned, mens vores første gæst, kunstneren Per Arnoldi, fjernede 
tilbygningen til Østerport, Langelinie Pavillonen og tilbygningen til 
Ordrupgaard-samlingen.</li><li>Senere smadrede tidligere byplanborgmester Gunna Starck DI's hus på 
Rådhuspladsen, udvidelsen af Zahles Skole og de to bygninger, der 
huser/har huset Station 1 og Station 2 i hhv. St. Kongensgade og på 
Halmtorvet.</li><li>Og digteren Søren Ulrik Thomsen gjorde kort proces med hele Stengade på 
strækningen Baggesensgade-Korsgade, de to sider med nye treetagers huse 
på Blågårds Plads og alle de åbne gårdmiljøer med grillbænke og forkølet 
beplantning. </li><li class=" bl-elem">I går sagde Københavns kultur- og fritidsborgmester Carl Christian Ebbesen 
(DF) et ikke udpræget tårevædet farvel til Bispeengbuen, 
Grønjordskollegiet og indkøbscentret Metro. </li></ul></div>
</div><p/><p>
Københavns teknik- og miljøborgmester Morten Kabell (EL) sender 
nedrivningskuglen efter tre arkitektoniske yndlingsaversioner i det 
københavnske gadebillede. 
</p><p>
Bygninger, der repræsenterer alt det, han ikke bryder sig om i bybilledet:
</p><h3>
Field´s 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Luftfoto__K_benhavn_919552y.jpg" alt="" border="0"/><span class="caption"><span class="f-img-caption">Fields 
</span>shoppingcenter på Ørestaden, Amager. Foto: Mathias Christensen (arkiv).</span></span></p><p>
»Når jeg er ude med smadrekuglen, så lad os starte på Amager. Her vil jeg rive 
Field´s ned, fordi bygningen ikke giver noget til resten af byen. Det er et 
stort indkøbscenter, som lukker sig om sig selv - en stor betonbygning, som 
suger al købekraft væk fra resten af Amager. Det bidrager til lukningen af 
en ellers så levende handelsgade som Amagerbrogade. Field´s smadrer alt 
lokalt handelsliv og samler det i en stor betonklods, hvorfra intet kommer 
ud. Det samme gælder Fisketorvet og lignende ’malls’, som vi kender dem fra 
Sverige og USA«, siger Morten Kabell. 
</p><div class="art-fakta article-box">
<h4 class="">
Morten Kabell</h4>
<div class="fakta-body" data-buildingblock="embedded_factboxlink">
<p>
Politiker. Født 28. april 1970 i København. Blandt andet opvokset på Nørrebro 
og i Vanløse. Har studeret jura og historie og læst til lærer. 
</p><p>
Medlem af SF's ungdom SFU, inden han meldte sig ind i Enhedslisten i 1996. 
Organisationssekretær i Enhedslisten København fra 2006 til 2013. Medlem af 
Københavns Borgerrepræsentation i 1997-2001 og igen fra 2006, hvor han var 
Enhedslistens ordfører for trafik, klima og byudvikling. 
</p><p>
Sidder i Økonomiudvalget og Teknik- og Miljøudvalget. Fik 3774 personlige 
stemmer ved valget 19. november 2013 og er fra 1. januar 2014 teknik- og 
miljøborgmester i København.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2572971/tidligere-borgmester-river-byen-ned-det-man-elsker-elsker-man-ihjel/">Tidligere borgmester river 
byen ned: Det, man elsker, elsker man ihjel</a></p><p>
»Arkitekturen i sig selv er heller ikke indbydende for nogen som helst. Der 
kan godt være venligt og folk, der smiler til dig, når du træder ind i 
centret – men ude i byen bidrager Field´s med intet. Den gør Kaj Fiskers 
Plads øde og vindblæst. Field´s er med sin arkitektur og sit indhold en 
skændsel for sin by, og den skal have med smadrekuglen. Jo før, jo bedre«. 
</p><h3>
Radisson Blu Royal Hotel (SAS-hotellet) 
</h3><p>
»Her ved jeg godt, at jeg lægger mig ud med horder af rullekraveklædte 
arkitekter i hele landet, men står det til mig, siger vi farvel til 
SAS-hotellet. Der er selvfølgelig kommet positive ting – såsom 
designermøblerne ’Ægget’ og ’Svanen’ – ud derfra, men hotellet i sig selv 
bidrager ikke med noget. Jeg er ikke højhusforskrækket, men jeg er 
forskrækket over, at man kan være så ligeglad med omgivelserne, som man har 
været, da man opførte SAS-hotellet. Det giver ikke noget til sine 
omgivelser, det er gråt, klodset og bygget på en måde, så det for hele 
lokalmiljøet kun indvirker negativt«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/_____Intet_navn_____919606y.jpg" alt="" border="0"/><span class="caption"><span class="f-img-caption">DESIGNHOTEL. 
</span>SAS-hotellet tæt ved Hovedbanegården er opført af Arne Jacobsen for SAS årene 1955-60 og oprindeligt indrettet med Arne Jacobsen-møbler. Foto: Jacob Ehrbahn.</span></span></p><p>
»Hotellet er sammensat af to blokke, der er stablet oven på hinanden uden 
elementer, der kan lade øjet vandre og fæstnes ved noget interessant. Så det 
er modernisme sikkert i sin reneste form, men i hvert fald også i sin værste 
form. Vi må gerne have hoteller, der tiltrækker et købedygtigt publikum. Men 
som minimum må man kræve, at hotellerne også bidrager med noget positivt til 
deres omgivelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2575206/riv-byen-ned-soeren-ulrik-thomsen-blaeser-til-kamp-mod-lys-og-luft/">Riv byen ned: Søren Ulrik 
Thomsen blæser til kamp mod lys og luft</a></p><p>
»Langt størstedelen af moderne hoteller er om ikke andet en skulptur i deres 
bydel. Se på Bella Sky-hotellet eller D’Angleterre, der giver et spil for 
øjet. Admiral-hotellet indføjer sig rigtigt flot i sine maritime omgivelser 
med pakhusstilen. Det er hoteller, der spiller sammen med omgivelser – og 
ikke bare er kasser af beton og glas. SAS-hotellet har sikkert en god 
restaurant på toppen – men det er ikke nok til at opveje for alt det andet. 
Derfor skal det have med smadrekuglen«. 
</p><h3>
Udenrigsministeriet 
</h3><p>
»Historieeksperter har længe diskuteret, om DDR havde agenter i Det Danske 
Udenrigsministerium. DDR må i hvert fald have haft en finger med i opførslen 
af Udenrigsministeriets bygning – for magen til DDR-brutalitet skal man lede 
længe efter. Det er en skændsel, at et land som Danmark, der gør sit bedste 
for at brande sig på design og arkitektur, ikke også gør det udadtil. 
Udenrigsministeriet er en bygning, der gør en dyd ud af at lukke sig for 
omverdenen. Og de tre forkølede træer, man har forsøgt at plante udenfor i 
gården, er næsten kun en hån«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Udenrigsministeriet_919555y.jpg" alt="" border="0"/><span class="caption"><span class="f-img-caption">HAVNEFRONT. 
</span>Det danske Udenrigsministerium på Asiatisk Plads ud til københavns havnefront. Foto: Thomas Borberg (arkiv).</span></span></p><p>
»Med sit massive udtryk og minimale vinduer sender Udenrigsministeriets 
bygning et signal til folk udefra om, at det er dejligt, hvis I bliver væk. 
Det afspejler muligvis intentionerne i dansk udenrigspolitik de seneste 30 
år, men det har næppe været tilfældet, da man opførte bygningen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2563187/ned-vaek-dur-ikke-per-arnoldi-er-ude-med-riven/">Ned, væk, dur ikke: Per 
Arnoldi er ude med riven </a></p><p class=" bl-elem">
»Man møder Udenrigsministeriet, når man kommer cyklende over Knippelsbro, den 
fine gamle bro med de smukke kobbertårne, og cykler mod Indre By, som stadig 
har gamle stræder og små huse, som er pittoreske og idylliske. Men midt i 
det billede er Udenrigsministeriet placeret med sine signaler om lukkethed. 
Bygningen har intet samspil med gadeplanet eller omgivelserne og afspejler 
en forældet tankegang, hvor ’Vi i staten ved bedst, og alle andre må gerne 
holde sig væk’«. 
</p>	
</div>
</div></body></html>
