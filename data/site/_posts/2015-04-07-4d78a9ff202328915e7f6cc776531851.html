---
layout:     post
title: 	    "Superliberalistisk øjenlæge retter blikket mod Det Hvide Hus"
post_author:	    
post_date:	    Tue, 07 Apr 2015 19:54:22 +0200
post_site:	    politiken.dk 
post_link:	    http://politiken.dk/udland/int_usa/ECE2618897/superliberalistisk-oejenlaege-retter-blikket-mod-det-hvide-hus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg foreslår noget helt ekstraordinært: Lad os nøjes med at bruge det, der 
kommer ind
</p>
<p class="sender">
Rand Paul 
</p>
</blockquote>
</div><p>
Senator Rand Paul gjorde det på hjemmebanen i Louisville, Kentucky i dag 
officielt: Han stiller op til at blive republikanerns præsidentkandidat i 
2016. 
</p><p>
»Vi er kommet for at tage vores land tilbage«, sagde Paul til sine supportere, 
da hans valgkamp blev indledt. 
</p><p>
»Jeg har en vision for Amerika. En vision om at vende tilbage til en politik 
begrænset af vores forfatning«. 
</p><p>
Rand Paul er den fremmeste udgave af partiets <i>liberitarians</i> - en slags 
hårdkogt amerikansk variant af Liberal Alliance. 
</p><p>
Hvor de religiøst konservative har biblen, har Paul og hans folk den 
amerikanske forfatning som det hellige dokument. Med intellektuel støtte i 
tænketanke som Heritage Foundation og Cato institute, har denne fløjs 
program om lavere skat og mindre stat fået vind i sejlene i de senere år. 
</p><p>
For halvandet år siden beskrev Washington Post ham som den tidlige favorit til 
præsidentposten: »Paul er den eneste kandidat, der opfylder tre betingelser: 
a) kan samle de nødvendige penge ind b) har et klart og spændende budskab og 
c) har en åbenlys fordel i Iowa. Han bør ikke undervurderes«. 
</p><p>
Men siden dengang er to store hurdler trillet ind foran Paul på hans vej mod 
Det Hvide Hus, der betyder at Paul ikke længere er blandt de absolutte 
favoritter: Islamisk Stat og modkandidaten Ted Cruz. 
</p><p><b class="ext-link">LÆS OGSÅ</b>:<a class="embeddedlink" href="http://politiken.dk/udland/int_usa/ECE2599765/portraet-wacko-fra-texas-vil-lede-usa-ifoert-cowboystoevler/">Portræt: »Wacko« fra Texas vil 
lede USA iført cowboystøvler</a></p><p>
Efter Islamisk Stats fremvækst har det republikanske bagland igen fået appetit 
på militære interventioner i mellemøsten, og det gør Rand Pauls 
tilbageholdende kurs i spørgsmål om krig til en politisk belastning. 
Republikanske konkurrenter har hånet ham for at ligge til venstre for Barack 
Obama i udenrigspolitikken. 
</p><p>
Samtidigt er Paul blevet presset af den texanske senator, Ted Cruz, der 
forleden sprang ud som den første seriøse republikanske præsidentkandidat. 
Cruz og Paul appellerer i høj grad til de samme vælgere, og den veltalende, 
polerede Cruz kan give den lidt indelukkede Paul med de viltre krøller kam 
til sit hår. 
</p><h3>
Barn af Tea Party bevægelsen 
</h3><p>
Det er kun få år siden, at den nu 52-årige øjenkirurg fløj ind i politik på 
vingerne af et græsrodsoprør. I 2010, hvor Tea Party-bevægelsen stod i 
zenit, smadrede Paul det republikanske establishments udvalgte kandidat ved 
primærvalget om at blive senatskandidat i Kentucky, og vandt også let over 
sin demokratiske modstander. 
</p><p>
»Jeg elskede mit liv som læge i en lille by«, sagde Paul til sine tilhængere. 
</p><p>
»Men jeg blev bekymret over den kurs, vores land var på. Gælden blev fordoblet 
under en republikansk præsident og tredoblet under Barack Obama«. 
</p><p>
Han blev et af de markante symboler på ny udgave af det republikanske parti, 
der står for et skarpt ideologisk opgør med Barack Obamas sundhedsreform og 
økonomiske politik. En kontant økonomisk liberalisme med mindre offentlig 
sektor, dramatiske skattelettelser og en inddæmning af nationalbankens 
seddelpresse, som Paul mener styrer landet mod national gæld og 
hyperinflation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2490166/tea-party-kaeledaegge-stoetter-obamas-cuba-linje/">Tea Party-kæledægge støtter 
Obamas Cuba-linje</a></p><p>
»Vi kan ikke låne os til rigdom«, sagde Paul i sin tale. »Jeg foreslår noget 
helt ekstraordinært: Lad os nøjes med at bruge det, der kommer ind«. 
</p><p>
Men Paul står også for en række kontroversielle synspunkter om personlig 
frihed og retssikkerhed, der ikke altid har harmoneret med højrefløjens 
kendte melodier, og en vilje til at række ud mod unge vælgere og 
minoriteter, der traditionelt har stemt på demokraterne.
</p><p>
Han mødte op hos den sorte borgerrettighedsorganisation NAACP og talte for 
mildere fængselsstraffe for mindre forbrydelser, og var en stærk kritiker af 
politiet efter urolighederne i Ferguson, hvor en sort teenager blev skudt af 
en betjent. I sin tale i dag citerede Paul blandt andre Martin Luther King. 
</p><p>
Rand Paul har også talt om frihed på Internettet til den store South by 
Southwest-konference, der er hi tech nørdernes Mekka, og han blev sågar 
hyldet på det amerikanske ungdomsoprørs arnested, Berkely Universitetet i 
Californien, der er så langt fra republikanske kernevælgere, som man næsten 
kan komme. 
</p><h3>
Talte i 13 timer mod droner 
</h3><p>
Rand Paul er kritisk overfor USA’s involvering i militære konflikter i blandt 
andet Libyen og Irak, som han opfatter som både et syndigt spild af penge og 
værdiløse som udenrigspolitisk strategi. Det har bragt ham på 
konfrontationskurs med partiets neo-konservative, og han har på visse 
områder mere til fælles med Obamas udenrigspolitik end med høgene i hans 
eget parti. Han har som en af de få republikanere udtalt sig positivt om 
atomforhandlingerne med Iran, der skal inddæmme landets atomprogram. 
</p><p>
Paul har desuden været en kontant kritiker af det amerikanske 
efterretningsvæsen NSA’s overvågning i kølvandet på Edward Snowdens lækage 
af USA’s aflytning af egne statsborgere. 
</p><p>
»Staten skal overhovedet ikke skal blande sig i, hvad du foretager dig på din 
mobil. Jeg vil med det samme afskaffe denne forfatningsstridige 
overvågning«, sagde Paul til rungende klapsalver. 
</p><p>
I 2012 stod han og talte i næsten 13 timer i senatet i et forgæves forsøg på 
at afspore udnævnelsen af John Brennan til CIA-direktør i protest mod, at 
Brennan er hovedarkitekt bag USA’s droneprogram. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/udland/ECE2617386/droner-draeber-i-flaeng-for-at-beskytte-os/">Droner dræber i flæng for at 
beskytte os </a></p><p>
Men manøvren gjorde Paul til en national figur, da både politiske kolleger og 
tusinder af aktivister støttede ham på Twitter under hashtagget 'Stand with 
Rand', indtil han måtte løbe ud af salen for at træde af på naturens vegne. 
</p><p>
Rand Paul har ikke sine holdninger fra fremmede. Hans far, Ron Paul, var 
mangeårigt medlem af kongressen fra Texas, og stillede op som 
præsidentkandidat i både 2008 og 2012. Ron Pauls holdninger var så ekstreme 
i det republikanske parti, at han ofte blev latterliggjort. Alligevel 
samlede han millioner af dollars ind hos ideologiske sympatisører, og Paul 
seniors unge aktivister var her, der og alle vegne i Iowa og New Hampshire 
under primærvalgene. 
</p><p>
I 2012 fik Ron Paul over 20 procent af stemmerne i Iowa og i New Hampshire, 
der stemmer som de første, og hans støtter har kuppet store dele af 
partiapparatet i de to delstater. 
</p><h3>
Udenrigspolitik er akilleshælen 
</h3><p>
Rand Pauls strategi har været givet fra begyndelsen: At holde fast i sin fars 
brændende liberalistiske kernetropper, samt gøre indhug hos både et mere 
moderat vælgersegment og hos de religiøst konservative. 
</p><p>
Han har modereret nogle af sine mest kontroversielle synspunkter i både 
økonomi og udenrigspolitik, og har indgået et politisk fornuftsægteskab med 
sin establishmentkollega fra Kentucky, republikanernes gruppeformand i 
senatet Mitch McConnell. Rand Paul støttede McConnells usikre genvalg, og nu 
støtter McConnell så hans præsidentkampagne. 
</p><p>
Alligevel har Paul haft svært ved helt at slippe ud af sin fars skygge og nå 
ud over sine kernevælgere. I øjeblikket ligger Paul nummer to i 
meningsmålingerne i Iowa efter Wisconsins guvernør Scott Walker. 
</p><p>
Det er specielt den tilbageholdende udenrigspolitik, der ligner en akilleshæl 
for Paul. Samtidigt med at Paul offentliggør sit kandidatur, indrykker en 
konservativ gruppe nu tv-reklamer for en million dollars, der advarer mod 
Pauls støtte til Obamas forhandliger med Iran. 
</p><p>
I sin kandidattale forsøgte Paul at polstere det svage punkt ved at skærpe 
tonen. 
</p><p>
»Jeg vil sig rent ud, hvem der er modstanderen: Radikal islam. Jeg vil gøre, 
hvad der skal til for at bekæmpe disse fjender af menneskeheden«, sagde 
Paul. 
</p><p>
Selvom han får svært ved at vinde den republikanske nominering, vil Rand Paul 
være en stærk faktor i det republikanske primærvalg. Han kan udnytte sin 
fars netværk af aktivister til at føre sin valgkamp og kan samle 
rigeligt med millioner dollar sammen til, at han kan være med i kampen til 
den bitre ende. Og hans budskaber om økonomisk politik og overvågning har 
klangbund hos store dele af det republikanske bagland. 
</p><p class=" bl-elem">
»Hvis vi bare nominerer en kandidat, der er ligesom demokraternes, hvad skal 
det så nytte?« spurgte Rand Paul sine tilhængere. »I dag begynder rejsen, 
hvor vi tager USA tilbage«, sagde Rand Paul. 
</p>	
</div>

</div></body></html>
