---
layout:     post
title: 	    "Senatet godkender USA's nye kvindelige justitsminister"
post_author:	    
post_date:	    Thu, 23 Apr 2015 20:57:08 +0200
post_site:	    politiken.dk 
post_link:	    http://politiken.dk/udland/ECE2640874/senatet-godkender-usas-nye-kvindelige-justitsminister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Loretta Lynch er bekræftet som ny justitsminister i USA. Det står klart efter 
en afstemning i Senatet, der har trukket ud i adskillige måneder.
</p><p>
Hun bliver den første sorte kvinde i embedet.
</p><p>
166 dage gik der, før det lykkedes at godkende hende som afløser for Eric 
Holder.
</p><p>
Det skete med 56 stemmer mod 43.
</p><p>
10 republikanere stemte for Lynch, heriblandt den republikanske flertalsleder 
i Senatet, Mitch McConnell
</p><p><b>Ventes at tiltræde mandag</b></p><p>
Undervejs i forløbet havde republikanerne forhalet afstemningen, og det er 
først i de seneste dage, at det er lykkedes at aftale en hurtig procedure.
</p><p>
Det har taget lige så lang tid at bekræfte Lynch, som det tog at bekræfte de 
syv tidligere justitsministre tilsammen.
</p><p>
Et af de kritikpunkter, der har været fra republikanerne, er, at Lynch har 
støttet et dekret fra præsident Barack Obama fra november, som ville værne 
millioner af illegale indvandrere fra Latinamerika mod at blive deporteret.
</p><p>
Men kritikerne siger, at det ville være utænkeligt, at præsidenten skulle 
nominerer en justitsminister, som er lodret imod hans politik.
</p><p class=" bl-elem">
Den 55-årige Lynch, der som Obama er uddannet som jurist på universitetet 
Harvard, ventes mandag at tiltræde i sin nye stilling som justitsminister.
</p>	
</div>

</div></body></html>
