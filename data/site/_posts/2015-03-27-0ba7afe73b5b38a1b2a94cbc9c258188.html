---
layout:     post
title: 	    "Sex, humor og manisk hårbørste kaster nyt lys på ti provokerende år i dansk kunst"
post_author:	    
post_date:	    Fri, 27 Mar 2015 16:51:26 +0100
post_site:	    politiken.dk 
post_link:	    http://politiken.dk/kultur/kunst/ECE2607375/sex-humor-og-manisk-haarboerste-kaster-nyt-lys-paa-ti-provokerende-aar-i-dansk-kunst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
What's happening</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Statens Museum for Kunst, Sølvgade 48-50, Kbh. K. Ti.-sø. kl. 10-17, on. kl. 
10-20. Entré: 55 kr. Til 2. aug. <a class=" bl-elem" href="http://www.smk.dk/besoeg-museet/udstillinger/whats-happening/">www.smk.dk </a></p><p>
What's Happening er en udstilling af dén danske samtidskunst 1965-1975, der 
lægger sig i traditionen fra tresseravantgarden medsamt nogle af de især 
amerikanske inspirationskilder. 
</p><p class=" bl-elem">
Kunstnere: Paul Gernes, Stig Brøgger, John Davidsen, Peter Louis-Jensen, 
Robert Morris, Andy Warhol, Jørgen Leth, Per Kirkeby, Kirsten Justesen, 
Bjørn Nørgaard, Lene Adler Petersen, Jytte Rex, Ursula Reuter Christiansen, 
Susanne Ussing, Marina Abramovic, Martha Rosler og kollektivet Kanonklubben. 
</p>
</div>
</div><p>
Den verdensberømte performancekunstner Marina Abramovic deltog i 1975 i 
'Kvindeudstillingen XX' på Charlottenborg, hvor hun opførte happeningen 'Art 
must be beautiful / Artist must be beautiful'. 
</p><p>
Her børstede hun manisk sit hår med en stålkam i den ene hånd og en stålbørste 
i den anden igen og igen, voldsommere og voldsommere under tydelige smerter, 
mens hun gentog titlens mantra. Ingen burde kunne være i tvivl om pointen: 
Ikke kun den borgerlige kunst, men også den kvindelige kunstner lider under 
et skønhedsideal, som hun påfører sig selv for at tilfredsstille det 
mandlige blik i en patriarkalsk kultur. Værket blev filmet og kan ses på 
udstillingen 'What's happening'. 
</p><p>
Ikke desto mindre tog et stort flertal af de deltagende kunstnere på 
udstillingen afstand fra Abramovic. <span class="img-contimg-fl-right"><img class="image inlineLightBox" src="http://multimedia.pol.dk/archive/00924/Abramovic_924482y.jpg" alt="" border="0"/><span class="caption"><span class="f-img-caption">Hårbørsten. 
</span>Et stillbillede fra værket 'Art Must Be Beautiful, Artis Must Be Beautiful' af Marina Abramovic - et værk, der blev stærkt upopulært blandt feministerne. Foto: Pressefoto fra SMK</span></span></p><h3>
Performancekunst var et nyt begreb 
</h3><p>
Det skal siges, at hun forinden havde opført 'Whip piece' - hvor hun piskede 
sig selv - som en ekstraordinær opvarmningsøvelse, og at man derfor godt 
kunne læse et masochistisk budskab ind i hendes kunst, hvis man var 
kunstnerisk tonedøv. Det var der åbenbart mange, der var, for 20 ud af de 26 
danske kunstnere på Kvindeudstillingen tog offentligt afstand fra Abramovic 
og i Dagbladet Information hed det sig, at hun foretog »et vanvittigt 
angreb« på kvindernes frigørelsesproces. 
</p><p/><div class="art-fakta article-box">
<h4 class="">
HESTEOFRINGEN</h4>
<div class="fakta-body" data-buildingblock="embedded_factboxlink">
<p>
De husker alle kulden og sneen. Bjørn Nørgaard husker, at hesten frøs, og at 
han måtte låne en båndsav. Det er 45 år siden, Danmark oplevede sin mest 
betydningsfulde kunstskandale, da den 22-årige kunstner parterede en hoppe 
på en mark. Læs en <a class="embeddedlink" href="http://politiken.dk/magasinet/fortaelling/ECE2602152/rekonstruktion-af-en-hesteofring/">rekonstruktion af 
hesteofringen i Magasinet på politiken.dk.
</a></p><p class=" bl-elem">
Vi har desuden samlet en række <a class="embeddedlink" href="http://politiken.dk/kultur/ECE2594809/hundehvalpe-heste-grise-en-due-og-otte-fisk-er-slagtet-paa-kunsten-alter/">andre dyr, der har 
ladet livet på kunsten alter</a> - fra en due til grise og 
guldfisk.
</p>
</div>
</div><p>
Nu er det også let at være bagklog og pege fingre 40 år senere ad noget, der 
ligner provinsialisme og dårlig dømmekraft; men man skal huske på, at 
performancekunst var et ret nyt fænomen for mange. </p><p>
I stedet kan man benytte misèren til at skitsere en konflikt i den progressive 
kunst i de år – en konflikt mellem politisk handling og kunstnerisk 
stilisering. Hvis man tager Abramovics happening bogstaveligt som 
handlingsanvisning eller ideal, så var det naturligvis ikke vejen frem for 
kvindebevægelsen at pine sig selv. Men som stiliseret udtryk i kropskunst- 
og happening-traditionen var det et præcist, stærkt og polemisk billede på 
kvinderollen. Og et værk, der stadig holder i dag. 
</p><h3>
Den upersonlige krop som fladmast kød 
</h3><p>
Udstillingen 'What's happening' handler om mange forskellige ting, ikke mindst 
om køn. Om både mænds og kvinders fremstilling af både mænd og kvinder i den 
opbrudstid, som 1965-75 var. 
</p><p>
I periodens begyndelse så det lidt anderledes ud: Per Kirkeby skildrede 
kritisk sin fascination af Brigitte Bardot som sexobjekt og som medieperson. 
Jørgen Leth skildrede 'Det perfekte menneske', som var en mand. Stig Brøgger 
fusionerede Warhols popkunst med konceptkunsten og lod det anonyme 
kvindeansigt 'Pamela' trykke igen og igen med mere eller mindre absurde 
beretninger om hendes tanker: »Pamela thinks of lightning a cigarette«; 
»Pamela thinks of loosing her head«; »Pamela thinks of a history og 
nothing«. 
</p><div class="art-quote article-box">
<p class="quote"/>
<blockquote>
<p class="quote-txt">
Der er også en frisk overraskelse, nemlig Lene Adler Petersens 'Portræt af 
Rita' fra 1976, der af hensyn til de pårørende ikke har været udstillet 
siden 1980. (...) Jeg må endnu en gang melde mig som fan af Lene Adler 
Petersen.
</p>
</blockquote>
</div><p>
Paul Gernes stilisererde menneskekroppen i sine 'Bagsider', hvor mænd og 
kvinder sidder nøgne på en glasplade og fotograferes nedefra. Det som kunne 
lyde erotisk er lige så uerotisk som de 'kussomat'-billeder, der blev taget 
for et par år siden i København. Det er den upersonlige krop som fladmast 
kød. </p><p>
I udstillingens første rum, der handler om den første del af perioden, 
dominerer mændene, men Kirsten Justesen planter et hovedværk midt i rummet, 
nemlig 'Skulptur II' fra 1968, som mange vil kende. Det er en papkasse med 
en sammenkrøbet kvinde i – eller rettere: hun er ikke dernede rigtigt, det 
er en fotoillusion, men den virker, og Justesen forener i et præcist greb 
minimalisme, fotokunst og feminisme. 
</p><p>
Anden del af udstillingen (som handler om 1970-75) domineres så af kvinderne, 
og der er et tydeligt behov for at fremstille kvinder i anderledes roller, 
end de traditionelt er blevet set i kunsten: Som mytologiske skikkelser, som 
smukke objekter eller som sexobjekter. I stedet ser vi kvinden som 
hverdagslig, som realistisk kødelig og som seksuelt aktiv. Og ikke at 
forglemme: Med humor. 
</p><h3>
Mange velkendte klassikere - og en overraskelse 
</h3><p>
Mange af værkerne på udstillingen er gode, velkendte klassikere fra perioden, 
men der er også en frisk overraskelse, nemlig Lene Adler Petersens 'Portræt 
af Rita' fra 1976, der af hensyn til de pårørende ikke har været udstillet 
siden 1980. Rita var en prostitueret, der blev myrdet i 1974, men værket 
handler ikke så meget om mordet som det handler om, hvordan pressen – ikke 
uden en vis nekrofil fascination – bragte hendes billede igen og igen. 
Værket fylder en hel væg og består af både portrættet og af mere eller 
mindre abstrakte billeder med avisudklip og silhuetter af avislayout. Det er 
ikke blot fremsynet i sin tematik, men også ualmindeligt funky i sin 
æstetik. Jeg må endnu en gang melde mig som fan af Lene Adler Petersen. 
</p><p class=" bl-elem">
Udstillingen lægger et særligt snit og gør det kyndigt, velformidlet og 
velinstalleret. Særligt de lækre filmskærme er en smuk løsning i 
udstillingsdesignet. At nogle af værkerne kun er med som relikvier – således 
er der en særlig ironi i at Bjørn Nørgaard &amp; Lene Adler 
Petersens 'kneppemaskiner' ikke må berøres – kan man tilgive i en så 
veltilrettelagt udstilling, der giver os nye vinkler på en underbelyst 
periode af dansk kunsthistorie. 
</p>	
</div>
</div></body></html>
