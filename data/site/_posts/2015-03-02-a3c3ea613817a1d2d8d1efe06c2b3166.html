---
layout:     post
title: 	    "Mistænkt anholdt efter brutalt drab på blogger"
post_author:	    
post_date:	    Mon, 02 Mar 2015 11:35:47 +0100
post_site:	    politiken.dk 
post_link:	    http://politiken.dk/udland/ECE2569632/mistaenkt-anholdt-efter-brutalt-drab-paa-blogger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politi har anholdt en mistænkt efter mordet på en prominent amerikansk 
blogger, der blev hakket ihjel i sidste uge i hovedstaden Dhaka.
</p><p>
Det er det seneste i en række angreb på kritikere af religiøs ekstremisme i 
Bangladesh. Styrker fra en anti-terrorenhed anholdte Farabi Shafiur Rahman, 
der tidligere har været anholdt for sin forbindelse til Hizb-ut-Tahrir.
</p><p>
En talsmand siger, at Farabi har tilstået at true med at dræbe bloggeren 
Avijit Roy. På Facebook skrev han, at »det er en hellig pligt for 
bangladeshiske muslimer at dræbe Avijit«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2566720/ateistisk-blogger-hakket-ihjel-af-formodede-islamister/">Ateistisk blogger hakket ihjel 
af formodede islamister</a></p><h3>
Demonstrationer mod drab
</h3><p>
Fredag gik hundredvis af mennesker på gaden for at fordømme mordet på den 
prominente blogger af bangladeshisk oprindelse.
</p><p>
Demonstranterne, der blandt andre talte forfattere, lærere og forlæggere, 
mødtes nær det sted, hvor formodede islamister angreb Roy med macheter og 
hakkede ham til døde.
</p><p>
Den 44-årige Roy var grundlægger af en blog, der kalder sig Mukto-Mona (åbent 
sind). Han var erklæret ateist.
</p><p>
Han var lige vendt hjem fra en bogmesse sammen med sin kone, da han blev 
angrebet.
</p><p>
Ingen har taget skylden for drabet, der har chokeret mange i Bangladesh. Ved 
angrebet blev Roys kone alvorligt såret, og hun er stadig indlagt på 
hospitalet.
</p><h3>
Modtog flere trusler
</h3><p>
Den 44-årige blogger var amerikansk statsborger. Han er den anden ateistiske 
blogger i Bangladesh, der de seneste to år er blevet myrdet, og han er den 
fjerde forfatter, som er blevet angrebet siden 2004.
</p><p>
Hans far, Ajay Roy, siger, at han havde advaret sønnen om, at han kunne få 
problemer i det overvejende muslimske Bangladesh, hvor sekulære aktivister i 
lang tid har udtrykt bekymring over den stigende islamisering.
</p><p class=" bl-elem">
Faderen fortæller, at sønnen modtog adskillige trusler fra islamister, inden 
han landede i Bangladesh 16. februar.
</p>	
</div>
</div></body></html>
