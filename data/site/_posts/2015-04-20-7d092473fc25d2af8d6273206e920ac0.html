---
layout:     post
title: 	    "VIDEO: Leder af ekspedition præsenterer 'Slæbefisk' der afslørede havstrømmene"
post_author:	    Anne Marie Lykkegaard
post_date:	    Mon, 20 Apr 2015 11:48:00 +0000
post_site:	    ing.dk 
post_link:	    http://ing.dk/video/video-leder-af-ekspedition-praesenterer-slaebefisk-der-afsloerede-havstroemmene-175549
---
<html><body><div><section class="body">
			<p>Forskerne havde 7. april ladet forskningsskibet Aurora med masser af udstyr, der tilsammen skulle afsløre, hvor der findes flaskehalse også kendt som hydraulisk kontrol i Storebælt. Fænomenet er ifølge forskerne vigtigt at kortlægge, fordi det kan regulere, om et område vil blomstre med liv eller være en biologisk ørken, hvor det meste er blevet kvalt af iltsvind. Problemet med fænomenet er blot, at det ikke umiddelbart kan ses, fordi det foregår på flere meters dybde.</p>
			
			<p>Derfor havde forskerne ombord på Aurora medbragt en Scanfish III også kaldet en slæbefisk, der var det vigtigste element i detektivarbejdet. Scanfish III blev i en stor del af tiden slæbt bag Aurora, mens den kontant indsendte syndfloder af data om havets saltindhold, temperatur og hastighed, der tilsammen kunne give forskerne et billede af, hvor flaskehalsene var.</p>
			<p>Mens Ingeniøren var ombord på Aurora fandt forskerne ved hjælp af Scanfish III to sikre flaskehalse og tre mulige, som blev undersøgt nærmere i de sidste dage af togtet.</p>
		</section>
		  </div></body></html>
