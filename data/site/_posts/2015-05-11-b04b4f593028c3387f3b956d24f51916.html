---
layout:     post
title: 	    "Stjernespækket Netflix-komedie har både dybde og vid"
post_author:	    
post_date:	    Mon, 11 May 2015 21:06:50 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2665442/stjernespaekket-netflix-komedie-har-baade-dybde-og-vid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Grace and Frankie</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Situationskomedie. USA 2015. 
</p><p>
Skabt af: Marta Kauffman og Howard J. Morris. 
</p><p>
Med bl.a. Lily Tomlin, Jane Fonda, Martin Sheen, Sam Waterston og June Diane 
Raphael. 
</p><p class=" bl-elem">
Første sæson ligger på Netflix.
</p>
</div>
</div><p>
Situationskomedien har altid været et spejl af tiden. 
</p><p>
Og derfor kan det heller ikke overraske nogen, at andre samlivsformer end den 
klassiske kernefamilie præger billedet i disse år, og at når kernefamilien 
så endelig er på tapetet, problematiseres den som begrænsende, 
traumatiserende og konservativ. 
</p><p>
Men det er der ingen grund til at klage over. Aktuelle serier som ’Modern 
Family’ og ’Togetherness’ samt den helt eminente ’Transparent’ har givet <i>honey, 
I’m home</i>-komikken et tiltrængt skud saltvand i armen. 
</p><p>
Og Netflix’ nyeste påfund, ’Grace and Frankie’, ligger umiddelbart i 
forlængelse. 
</p><p>
Den handler om to familier. Den ene lidt hippieagtig. Den anden tilhørende den 
mere strikte øvre middelklasse. Med det til fælles, at fædrene er 
advokatpartnere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2650799/hemmelige-netflix-tal-halvt-afdaekket/">Hemmelige Netflix-tal halvt 
afdækket</a></p><p>
Og som udgangspunkt for serien afslører de, at partnerskabet igennem et par 
årtier også har været amourøst. Fordi lovgivningen omsider er blevet så 
liberal, at mænd kan gifte sig med hinanden, opsiger de huld og troskab med 
deres hidtidige hustruer for at leve sammen som mand og mand i idel 
tosomhed. 
</p><p>
Men det er imidlertid lettere sagt end gjort. Deres hustruer bliver mildest 
talt forbandede og føler sig forståeligt forrådt. 
</p><p>
De har ellers været på meget lidt venskabelig fod, men på grund af de ændrede 
omstændigheder flytter de sammen i deres fælles sommerhus ved vandet og 
bliver veninder og støtter, mens mændene kissemisser i den ene af de 
tidligere ægtesenge. 
</p><p>
Stjernebesat rolleliste 
</p><p>
Det lyder måske umiddelbart en smule tø-hø-politisk korrekt med sådan et par 
aldrende bøsser – og ditto forsmåede aldrende kvinder. 
</p><p>
Men på grund af en virkelig seriøs rolleliste med Jane Fonda, Lily Tomlin, 
Martin Sheen og Sam Waterston går det faktisk ganske godt. Og med 
’Friends’-skaberen Marta Kauffman som showrunner er der hånd i hanke med 
tingene. 
</p><p>
Præmissen minder lidt om Neil Simons gamle skuespil ’Hvem støver af’, som de 
fleste kender i film- og tv-versionerne med Walther Matthau og Jack Lemmon 
samt Tony Randall og Jack (Quincy) Klugman, altså at to forskellige gemytter 
på grund af pludselige ændringer i deres private liv tvinges til at bo 
sammen. For Grace og Frank er vitterlig sort og hvidt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2650228/vi-bruger-flere-penge-paa-tv-pakker-end-nogensinde-foer/">Vi bruger flere penge på 
tv-pakker end nogensinde før</a></p><p>
Grace – Jane Fonda – er overfladisk, pengefikseret og aldeles ikke til føleri 
og halløj, og hun er i virkeligheden mest stødt over sin eksmands 
homoseksualitet på grund af, hvordan det påvirker hendes image og 
selvbillede. 
</p><p>
Frankie – Lily Tomlin – derimod hører til hippiegenerationen med hud og hår, 
og hun bearbejder sin skuffelse over sin mand med peyote-trip, meditation og 
diverse former for kunstnerisk aktivitet. 
</p><p>
Fælles for dem er imidlertid den erfaring, at hele verden finder det åh så 
flot, at deres mænd omsider er sprunget ud og har fundet lykken, mens de 
blot står tilbage som ældre kvinder uden den store markedsværdi, hverken 
erhvervsmæssigt eller seksuelt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2655096/dr-dramachef-naar-dramaboblen-brister-skal-hbo-bbc-og-dr-staa-tilbage/">DR-dramachef: Når dramaboblen 
brister, skal HBO, BBC og DR stå tilbage</a></p><p>
Helt konkret kommer dette til udtryk i en scene, hvor de står i en 7-Eleven og 
vil købe smøger, men overses af en mandlig ekspedient, som hellere vil sætte 
ting på hylder eller servicere en barmsvær blondine, der skal have 
skrabelodder. 
</p><p>
Frankie udnytter usynligheden og scorer en pakke cigaretter. De to kvinder har 
set lyset. Muligvis er de usynlige for verden, men så kan de til gengæld 
gøre, hvad de vil. 
</p><h3>
Dysfunktionelle børn skaber troværdighed 
</h3><p>
Skuespillet er ikke uden problemer. Man tror ikke for alvor på relationen 
mellem Martin Sheen og Sam Waterston, og Jane Fonda har efterhånden fået så 
meget botox i ansigtet, at hun kun har ét udtryk: stramhudet. 
</p><p>
Til gengæld er Lily Tomlin sjov og elskelig som godhjertet flipper med et 
voksende nag til eksmanden. Hendes figur er god. Og det er også bifigurerne, 
der primært består af hovedpersonernes børn, som alle døjer med et eller 
flere af den øvre middelklasses problemer. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Humoren er replik- og jokebåret, men ikke af den lårklaskende slags</p>

</blockquote>
</div><p/><p>
Deres dysfunktionalitet yder troværdighed til præmissen: Det har været lidt 
til en side hele tiden. 
</p><p>
Humoren er replik- og jokebåret, men ikke af den lårklaskende slags. Her 
fusionerer den klassiske optrinsbaserede tv-komik med den moderne knap så 
pointebaserede form for grinagtighed. Og det er dygtigt skrevet med dybde og 
vid. 
</p><p>
Først og fremmest lever serien i kraft af de medvirkende, deres indsatser til 
trods. Det er en fornøjelse at se fire så store stjerner i en komedie – selv 
om det er en bagatel. Men måske skal man også lige vænne sig til universet 
og stemningen. 
</p><p class=" bl-elem">
Derfor ville i alle fald endnu en sæson være en god idé. 
</p>	
</div>

</div></body></html>
