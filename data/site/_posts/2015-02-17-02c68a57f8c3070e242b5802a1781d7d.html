---
layout:     post
title: 	    "Lars Vilks' hus er afspærret af svensk politi"
post_author:	    
post_date:	    Tue, 17 Feb 2015 16:13:16 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550672/lars-vilks-hus-er-afspaerret-af-svensk-politi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det svenske politi har afspærret området omkring et hus i Helsingborg, der 
ejes af den svenske kunstner Lars Vilks, som menes at have været målet for 
lørdagens angreb mod Krudttønden i København. 
</p><p>
Det skriver svenske Helsingborgs Dagblad til eftermiddag. 
</p><p>
Politiet har samtidig afspærret vejen mellem Brunnby og Nyhamnsläge i begge 
retninger, skriver det svenske medie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548146/vilks-attentatforsoeg-var-ikke-uventet-og-ikke-sidste-gang/">Vilks: Attentatforsøg var ikke 
uventet og ikke sidste gang</a></p><p>
Fem politifolk skal befinde sig omkring huset, fortæller Helsingborgs Dagblads 
udsendte på stedet, Maria Berkmo. 
</p><p>
»Politiet har været inde i huset og hentet ting ud, men vi har ikke kunnet se, 
hvad der er tale om«, siger hun. 
</p><h3>
Hemmeligt opholdssted 
</h3><p>
Tidligere i dag skal Maria Berkmo have talt med Muhammedtegneren Lars Vilks, 
der i den anledning ikke ønskede at fortælle, hvor han nu befinder sig. 
</p><p>
Ifølge en talsperson for svensk politi er Lars Vilks flyttet til et hemmeligt 
sted. 
</p><p>
Ud over overvågningen af Lars Vilks' hus har det svenske politi også generelt 
styrket sikkerheden omkring religiøse bygninger efter weekendens angreb mod 
Krudttønden og synagogen i Krystalgade i København. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2547818/efter-terror-forhoejes-politiets-beredskab-i-hele-landet/">Efter terror forhøjes 
politiets beredskab i hele landet</a></p><p>
Angrebene kostede to livet og sårede fem betjente. 
</p><p>
»Vi ser naturligvis meget alvorligt på, hvad der er sket. Vi sender vores 
tanker til familierne til de dræbte og de politifolk, der er blevet såret«, 
siger Mats Löfving, chef for politiets nationale operative afdeling (NOA), i 
en meddelelse. 
</p><h3>
Fast politiovervågning 
</h3><p>
Ifølge Mats Löfving har det svenske politi besluttet, at politiet bør styrke 
overvågningen af religiøse bygninger og sammenkomster samt mediehuse. 
</p><p class=" bl-elem">
Derfor vil der fremadrettet være fast politiovervågning af for eksempel 
synagoger og jødiske skoler. 
</p>	
</div>
</div></body></html>
