---
layout:     post
title: 	    "21 integrationspakker senere: Tre store problemer stopper fremgangen"
post_author:	    
post_date:	    Wed, 18 Mar 2015 22:10:52 +0100
post_site:	    politiken.dk 
post_link:	    http://politiken.dk/indland/politik/ECE2593363/21-integrationspakker-senere-tre-store-problemer-stopper-fremgangen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En let forståelig tommelfingerregel illustrerer omfanget af den store 
udfordring, som ligger i at sluse flygtninge og indvandrere ind på det 
danske arbejdsmarked: 
</p><p>
For hver gang, man har fire danskere i den arbejdsdygtige alder, er de tre i 
beskæftigelse. 
</p><p>
For hver gang, man modtager fire flygtninge og indvandrere, ender kun de to 
med at komme i beskæftigelse. 
</p><p>
Ganger man den statistik op på hundredtusindvis af mennesker, er der tale om 
et reelt samfundsproblem. Og det er det problem, regeringen med dagens 
integrationsudspil ’Alle skal bidrage – flygtninge og indvandrere hurtigere 
i beskæftigelse’ har sat sig for endegyldigt at gøre op med. 
</p><p>
Hvis de seneste 15 års historie er nogen rettesnor, er oddsene imidlertid 
dårlige. 
</p><h3>
21 politiske planer 
</h3><p>
Kristelig Dagblad præsenterede i sidste uge en interessant opgørelse. Nemlig, 
at skiftende regeringer siden den første integrationslov i 1999 er kommet 
med hele 21 politiske planer, der har haft til formål at integrere 
indvandrere fra ikke-vestlige lande. 
</p><p>
Ghettoudspil, integrationsplaner, antiradikaliseringstiltag, 
kvindeinitiativer. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/politik/ECE2592951/overblik-her-er-regeringens-integrationsudspil/">Overblik: Her er regeringens 
integrationsudspil</a></p><p>
Der findes ikke nogen samlede evalueringer for, hvor godt de enkelte pakker 
har virket. Formentlig har de også samlet set bidraget til fremgang, 
vurderer Torben Tranæs, forskningschef ved Rockwool Fondens Forskningsenhed. 
Men det kan konstateres, at problemerne i hvert fald ikke er elimineret.
</p><p>
»To ud af fire i arbejde er simpelthen for lidt. Hvis en for stor del af 
befolkningen er nede på den andel, kan vi ikke på sigt holde det 
skattefinansierede velfærdssystem kørende på samme måde«, siger Torben 
Tranæs. 
</p><h3>
Tre barrierer for fremgang 
</h3><p>
Statsminister Helle Thorning-Schmidt sagde det ligeud på dagens pressemøde: 
</p><p>
»Vi ønsker at tage ordentligt imod dem, der kommer til Danmark. Men det giver 
også anledning til at spørge, hvordan vi har gjort det for dem, der er 
kommet før. Og svaret er nej, vi har ikke gjort det godt nok«. 
</p><p>
Hovedproblemet er imidlertid ifølge Torben Tranæs mere grundlæggende, end 
nogen enkeltstående integrationspakker overhovedet kan løse. 
</p><p>
Det består af tre store barrierer for fremgang. 
</p><p>
For det første kommer flygtninge generelt hertil med markant ringere 
kvalifikationer. Der findes højtuddannede imellem de nytilkomne, men 
generelt set er der et stort gab til den danske arbejdsstyrke. Danmark et af 
de sværeste steder i verden at komme til, fordi det faglige niveau for selv 
de laveste danske lønninger er højt. 
</p><p>
»Vi har ingen job til 50 kroner i timen, som man har i andre lande. For at man 
kan blive ansat på markedsvilkår, skal man rubbe neglene og være kvik i 
pæren på en helt anden måde, end man skal som flygtning i andre dele af 
verden. Det er virkelig her, at skoen trykker«, siger Torben Tranæs. 
</p><p>
For det andet kommer mange flygtninge hertil med traumer og andre fysiske og 
psykiske sygdomme, der måske endda hænger sammen med deres flugt. Det gør 
overgangen til en stabil hverdag i Danmark yderst vanskelig. 
</p><p>
Og for det tredje har ikke-vestlige familier typisk nogle kønsroller, som 
matcher det danske arbejdsmarked dårlig. Voksne kvinder har ofte ikke en 
uddannelse, og de har heller ikke tradition til at gå til hånde ude på 
arbejdsmarkedet. 
</p><p>
Torben Tranæs summerer op: 
</p><p>
»Det er tre hårde barrierer. Vi taler om midaldrende mennesker, hvor man skal 
lave om på deres kvalifikationer, deres helbredsmæssige bagage og deres 
kønsroller. Hvis man sigter efter at komme op på de 75 procent i 
beskæftigelse (3 ud af 4, red.), er man sikker på ikke at få succes. Men det 
kan bestemt blive bedre, end det er i dag«. 
</p><h3>
Jobforløb og økonomisk pres 
</h3><p>
Hvad kan man så gøre? 
</p><p>
De to politiske hovedmodstandere – regeringen og Venstre – tegner i dag 
forskellige løsningsmodeller op. 
</p><p>
Regeringens integrationspakke handler om at styrke den såkaldt 
virksomhedsrettede indsats. Flygtninge skal i nyttejob, løntilskud, 
virksomhedspraktik og andre ordninger, der kan bringe 30.000 tættere på 
arbejdsmarkedet. Der er dog ikke tale om job i traditionel forstand – kun 
jobforløb, understreger statsminister Helle Thorning-Schmidt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2592595/venstre-om-integrationsudspil-en-stor-tiger-der-falder-ned-som-en-lille-mis/">Venstre om integrationsudspil: 
»En stor tiger, der falder ned som en lille mis«</a></p><p>
Derudover vil regeringen give en økonomisk gulerod til landets kommuner, når 
de lykkes med at få indvandrere aktiveret. 
</p><p>
Ifølge Venstre er den tankegang forfejlet. Partiet vil i langt højere grad 
presse indvandrere på pengepungen gennem den såkaldt moderne starthjælp. Her 
bliver de sat markant ned i ydelse og kan herefter gradvist optjene ret til 
kontanthjælp. På den måde skal økonomiske incitamenter give folk en naturlig 
tilskyndelse til at give den en skalle. 
</p><h3>
Noget virker faktisk 
</h3><p>
Torben Tranæs vil ikke gøre sig til dommer over de politiske initiativer. 
Rockwool Fondens opgave er at analysere – ikke komme med løsninger. 
</p><p>
Men han fremhæver, at virksomhedsrettede ordninger har vist sig at have en 
dokumenteret effekt. Det er en fordel, hvis indvandrere kan blive en del af 
den såkaldt aktive beskæftigelsespolitik. 
</p><p>
»Målet er selvfølgelig rigtige job, og midlet kan så være andre former for 
virksomhedskontakt. Og det har jeg sådan set stor forståelse for. Det er en 
oplagt tanke, fordi det er med til at få flygtningene i cirkulation, hvilket 
kan udbrede kendskabet til deres kvalifikationer«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2592310/thorning-vil-beloenne-kommuner-for-at-faa-30000-flygtninge-i-job/">Thorning vil belønne kommuner 
for at få 30.000 flygtninge i job</a></p><p>
Også økonomiske incitamenter har en effekt, mener han, men det er ikke muligt 
at fastslå, præcis hvilke redskaber, der virker bedst. 
</p><p class=" bl-elem">
»Der er ikke nogen af disse ting, der alene kan løse problemerne. Men der er 
elementer, som har vist sig at have en effekt«. 
</p>	
</div>
</div></body></html>
