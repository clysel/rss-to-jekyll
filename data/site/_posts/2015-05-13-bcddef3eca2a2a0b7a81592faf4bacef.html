---
layout:     post
title: 	    "Nato-møde: Finland og Sverige skal hjælpe mod Rusland"
post_author:	    
post_date:	    Wed, 13 May 2015 21:09:40 +0200
post_site:	    politiken.dk 
post_link:	    http://politiken.dk/udland/ECE2668878/nato-moede-finland-og-sverige-skal-hjaelpe-mod-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi skal sende et robust signal om, at vi er solidariske med hinanden, når vi 
oplever russisk aggression
</p>
<p class="sender">
Martin Lidegaard (R) 
</p>
</blockquote>
</div><p>
Ingen af de to lande holder formelt med nogen i den igangværende konflikt 
mellem Rusland og Nato, og hverken Finland eller Sverige er medlemmer af den 
vestlige forsvarsalliance. 
</p><p>
Alligevel indgår både Sverige og Finland nu i Nato’s planer om sikkerhed ved 
Østersø-området. 
</p><p>
Det blev i dag besluttet på et møde mellem Nato-landenes udenrigsministre, som 
finder sted i Tyrkiet i dag og i morgen. Beslutningen sker med stærk 
opbakning fra Danmark, fortæller udenrigsminister Martin Lidegaard (R). 
</p><p>
»Det har været en mærkesag for Danmark i et stykke tid at forsøge at få 
Sverige og Finland tættere på Nato, især når det handler om vores egen 
region – ikke mindst i lyset af den nye situation i Ukraine«, siger Martin 
Lidegaard. Han henviser dermed til, at Rusland har besat dele af det østlige 
Ukraine. 
</p><h3>
Nordiske lande skal hjælpe i propagandakrig 
</h3><p>
Konkret vil Nato iværksætte en analyse af sikkerheden i området med input fra 
Sverige og Finland. De to nordiske lande skal inddrages i Nato’s overvågning 
af området, og øvelser og træning skal fremover koordineres mellem Nato og 
de to lande. Og endelig skal Nato udveksle information om hybrid 
krigsførelse med de to lande. Det fremgår af et Nato-dokument, Politiken er 
i besiddelse af. 
</p><p>
Rusland er ikke direkte nævnt, men hybrid krigsførelse er et begreb, der ofte 
bruges om russisk propaganda og støtte til oprørere i denne tid. Desuden er 
talrige eksempler på nærgående russiske jagerfly og muligvis også ubåde højt 
på dagsordenen ved det igangværende Nato-møde. 
</p><p>
Finland og Sverige er interesserede, men Lidegaard understreger, at de ikke 
har udtrykt ønske om at blive medlemmer af Nato. 
</p><h3>
Irsk fisker udsat for ’Dødens Gab’
</h3><p>
Russiske jagerfly har i det seneste år i talrige tilfælde fløjet i 
Østersø-området, uden at Rusland har orienteret landene i området eller 
advaret den civile flytrafik. Mistanke om en russisk ubåde tæt på den 
svenske kyst har Rusland selv afvist. 
</p><p>
Ved kysten til Nordirland fik en lokal rejefisker i sidste uge et chok, da 
hans trawler pludselig blev trukket med høj fart gennem vandet, før den lige 
så pludselig lå stille igen. Det var »som i en scene fra ’Dødens Gab’«, 
siger fiskeren Paul Murphy til New York Times med henvisning til den 
amerikanske gyserfilm om en haj så stor, at den kan trække hele skibe. 
</p><p>
Da ingen virkelige hajarter menes at kunne trække en 80 tons tung trawler, 
mistænkes en ubåd for at være sejlet i fiskerens net. Og da ingen vestlige 
militærmagter anerkender at have ubåde i området, er mistanken faldet på 
Rusland, som igen benægter ethvert kendskab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2667556/lidegaard-nu-virker-sanktionerne-mod-rusland/">Lidegaard: Nu virker 
sanktionerne mod Rusland </a></p><p><i class=" bl-elem">Martin Lidegaard, ved vi, om der ligger russiske ubåde omkring Danmark? </i></p><p>
»Det forventer vi bestemt ikke, der gør. Men det er rigtigt, at russerne har 
været mere nærgående i deres øvelser«. 
</p><p><i class=" bl-elem">Kan vi forsvare de danske farvande? </i></p><p>
»Nato kan forsvare de danske farvande, og det er også mit svar til alle, som 
mener, at situationen skulle få os til at opruste dramatisk. Det er mange år 
siden, vi forlod den verdensorden, hvor man som selvstændigt land skal kunne 
forsvare sig selv på alle tænkelige måder. Det er derfor, vi er medlem af 
Nato. Nogle gange rykker vi ud og beskytter andre, og vi har så omvendt krav 
på hjælp, hvis vi bliver truet«, siger Martin Lidegaard. 
</p><p>
Russisk angreb på et Natoland tror Lidegaard ikke på. 
</p><p><i class=" bl-elem">Hvad er det så, vi skal samarbejde med Finland og Sverige om i Østersøen? </i></p><p>
»Vi skal sende et robust signal om, at vi er solidariske med hinanden, når vi 
oplever russisk aggression. Men vi skal gøre det, så det ikke opfattes som 
aggressivt«. 
</p><p><i class=" bl-elem">Hvad vurderer du, at Ruslands hensigt er med aktionerne i Østersø-området? </i></p><p>
»For mig at se er det et spørgsmål om at styrke Putin frem mod præsidentvalget 
i Rusland i 2017«. 
</p><p class=" bl-elem">
»Der nogle strenge at spille på i det russiske samfund – især, når man fylder 
russerne med forkerte påstande. Det er stærkt bekymrende«, siger Lidegaard. 
</p>	
</div>

</div></body></html>
