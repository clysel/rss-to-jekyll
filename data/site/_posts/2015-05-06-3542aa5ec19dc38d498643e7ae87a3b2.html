---
layout:     post
title: 	    "Analyse: Skal vi spille britisk domino? Derfor må Thorning håbe, at Cameron taber valget"
post_author:	    
post_date:	    Wed, 06 May 2015 17:17:46 +0200
post_site:	    politiken.dk 
post_link:	    http://politiken.dk/udland/int_europa/ECE2657866/analyse-skal-vi-spille-britisk-domino-derfor-maa-thorning-haabe-at-cameron-taber-valget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Farvel og tak, David. 
</p><p>
Sådan håber mange europæiske ledere at kunne sige, når det en gang natten til 
fredag står klart, om Storbritanniens konservative leder, David Cameron, 
bliver genvalgt eller ej. 
</p><div class="art-quote article-box">
<p class="quote"/>
<blockquote>
<p class="quote-txt">
Thorning og andre politiske ledere i Danmark har en større grund til at frygte 
for, hvad David Cameron uafvidende kan komme til at gøre ved dansk politik 
næste år
</p>
</blockquote>
</div><p/><p>
I København sidder en statsminister, der kan have sin egen personlige grund 
til at håbe på, at de konservative briter taber. Ikke så meget fordi, at 
HelleThorning-Schmidt selv er socialdemokrat. Såmænd heller ikke engang 
fordi, at hendes mand, Stephen Kinnock, stiller op for Labour i Wales. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er det britiske valgs hovedpersoner</a></p><p>
Thorning og andre politiske ledere i Danmark har en større grund til at frygte 
for, hvad David Cameron uafvidende kan komme til at gøre ved dansk politik 
næste år. 
</p><p>
Men det vender vi tilbage til. Lad os først lige se på, hvorfor mange andre af 
EU-partnerne på kontinentet hellere ser socialdemokraten Ed Miliband 
installere sig i Downing Street Nr. 10. 
</p><h3>
Andre ledere skeptiske overfor britiske krav 
</h3><p>
I modsætning til Miliband har Cameron lovet en folkeafstemning om 
tilbagerulning af det britiske unionsmedlemskab – og hvis Cameron vinder, 
ventes han derfor at møde op i Bruxelles med en række krav, som mange af de 
andre ledere ikke vil byde velkommen. 
</p><p>
For eksempel bryder den tyske forbundskansler sig ikke om den grundlæggende 
tanke, at et medlemsland kan løbe fra dele af samarbejdet, det allerede har 
skrevet under på for længst. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg ønsker ikke at se Storbritannien forlade unionen, men jeg nægter at lade 
briterne gennemtrumfe en dagsorden, som ikke kan godkendes af de andre 
medlemslande
</p>
<p class="sender">
Jean-Claude Juncker, formand for EU-kommissionen 
</p>
</blockquote>
</div><p/><p>
Den franske præsident er dødtræt af at høre på briternes kritik af hans 
økonomiske politik. De central- og østeuropæiske ledere vil på deres side 
ikke finde sig i britiske tanker om at begrænse deres borgeres ret til at 
flytte til andre EU-lande for at finde arbejde. 
</p><p>
Og så videre. 
</p><p>
»Jeg ønsker ikke at se Storbritannien forlade unionen, men jeg nægter at lade 
briterne gennemtrumfe en dagsorden, som ikke kan godkendes af de andre 
medlemslande«, sagde EU-kommissionens formand, Jean-Claude Juncker, i sidste 
uge til den franske avis Le Monde. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2652155/analyse-europa-frygter-sejr-til-toryerne---cameron-er-fanget-af-sine-loefter/">Europa frygter sejr til toryerne - 
Cameron er fanget af sine løfter</a></p><p>
Der er også en udbredt frygt for, at David Cameron vil forsøge at udløse nye 
og langvarige traktatforhandlinger, samt at hans ønsker om mere britisk 
selvstændighed i samarbejdet kan puste til nationalistiske strømninger i 
andre medlemslande. 
</p><p>
Men der er en af de andre europæiske ledere, der har sin helt egen grund til 
at ønske Cameron hen hvor peberet gror. 
</p><h3>
Danmark frygter at Cameron fremskynder afstemning 
</h3><p>
Det er den danske statsminister, Helle Thorning-Schmidt – eller for den sags 
skyld venstreformand Lars Løkke Rasmussen, hvis det lykkes ham at vriste 
magten fra Thorning i år. 
</p><p>
Både Thorning og Løkke har nemlig sammen med lederne fra SF, Konservative og 
Det Radikale Venstre lovet danskerne en folkeafstemning om det danske 
retsforbehold kort tid efter det kommende folketingsvalg. 
</p><p>
Blandt danske diplomater er der bekymring for, at en genvalgt David Cameron 
kan få så travlt med at gennemføre sin folkeafstemning, at den næsten falder 
sammen med den danske. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis vi kunne gøre det tidligere, ville det være mig en glæde. Jo før, jo 
bedre. Jeg udelukker ikke noget
</p>
<p class="sender">
David Cameron i januar - om muligheden for at holde folkeafstemning om EU 
allerede i 2016 
</p>
</blockquote>
</div><p/><p>
Folketingets EU-venlige aftalepartier <a href="http://www.statsministeriet.dk/multimedia/Aftale_om_tilvalg_af_retsakter.pdf" target="_blank">har 
lovet hinanden</a>, at danskerne skal spørges om retsforbeholdet senest i 
første kvartal næste år. David Cameron har ganske vist givet sig selv indtil 
udgangen af 2017, men der har været en del tegn på, at han overvejer at 
fremskynde den britiske afstemning til sommeren 2016. 
</p><p><b class="ext-link">DANMARK </b><a class="embeddedlink" href="http://politiken.dk/udland/hjertetafeuropa/hjertet_analyse/ECE2591859/analyse-vil-du-give-politikerne-noeglen-til-eu-doeren/">Vil du give politikerne nøglen til 
EU-døren?</a></p><p>
»Hvis vi kunne gøre det tidligere, ville det være mig en glæde. Jo før, jo 
bedre. Jeg udelukker ikke noget«, sagde Cameron i januar. Siden har andre 
udtalelser tydet på, at han måske alligevel vil vente til 2017. Men det er 
slet ikke umuligt, at premierministeren trods alt vil skynde sig at indfri 
sit valgløfte for at vise handlekraft, ikke mindst over for sit eget ret 
EU-skeptiske partibagland. 
</p><h3>
2017 er valgår i Frankrig og Tyskland 
</h3><p>
En anden grund er, at 2017 måske ikke er det bedste år til at forhandle den 
endelige aftale på plads og udskrive folkeafstemning. Det år er der fransk 
præsidentvalg om foråret og tysk parlamentsvalg om efteråret – hvilket 
betyder, at lederne af de to andre afgørende EU-lande er i valgkamp i 2017, 
hvilket begrænser deres vilje til forhandling og kompromis med London. 
</p><p>
Derfor er det en overvejelse værd for David Cameron, om ikke han burde se at 
få forhandlet en ny aftale for Storbritannien inden udgangen af dette år, så 
han kan afholde folkeafstemning midt i 2016. 
</p><p><b class="ext-link">ADVARSEL</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2607798/analyse-cameron-er-paa-mission-impossible-i-europa/">Cameron er på 'Mission Impossible' i 
Europa</a></p><p>
»Vi ved ikke, hvornår Cameron vil præsentere sine krav til EU, hvis han vinder 
valget. Men vi er opmærksomme på, at der vil være stort pres på ham for at 
tage de første skridt hurtigt, måske allerede på næste topmøde 25.-26. 
juni«, siger en kilde i EU’s ministerråd. 
</p><p>
Hvis en sejrende David Cameron satser på en aftale i år, så vil briternes 
forhandling og afstemning om nye undtagelser finde sted samtidig med, at 
Danmark stemmer om at gå mere med i EU. 
</p><h3>
Danmark vil mere EU, mens Storbritannien vil mindre 
</h3><p>
De danske aftalepartiers strategi er at forklare vælgerne, at forbeholdet for 
overstatsligt rets- og politisamarbejde skal laves om til en 
tilvalgsordning, hvor vi kan gå med i Europol men stadig stå uden for 
udlændingesamarbejdet og andre ting. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis en sejrende David Cameron satser på en aftale i år, så vil briternes 
forhandling og afstemning om nye undtagelser finde sted samtidig med, at 
Danmark stemmer om at gå mere med i EU
</p>
</blockquote>
</div><p/><p>
Grundholdningen udtrykt af regeringen og de andre EU-venlige aftalepartier vil 
være, at Danmark er nødt til i et eller andet omfang at følge med, når 
unionen udvikler sig til et stadig tættere samarbejde. 
</p><p>
Argumentet vil altså være, at vi er nødt til at blive mere fuldgyldige 
medlemmer for at forvalte Danmarks interesser bedst muligt. 
</p><p>
På den anden side af Den Engelske Kanal vil argumentet være det modsatte: At 
det er i borgernes interesse at rulle EU-medlemskabet baglæns og få mere 
magt tilbage til London. 
</p><h3>
Dansk Folkeparti kan udnytte paradokset 
</h3><p>
Det paradoks vil Dansk Folkeparti og andre skeptikere vide at udnytte til det 
yderste. Hvorfor er danskerne nødt til at give EU mere magt, når vores 
historiske venner i Storbritannien netop er ved at tage magten tilbage, vil 
de spørge. 
</p><p><b class="ext-link">SÅDAN FOREGÅR DET </b><a class="embeddedlink" href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det 
britiske valg</a></p><p>
Danmark gik med i det europæiske fællesskab i 1973 for at følge briterne ind i 
et handelssamarbejde. Hvis briterne nu vil helt eller delvist ud, bør vi så 
ikke følge med igen? 
</p><p>
Det spørgsmål kan Folketingets flertal svare rungende nej til anno 2015, hvor 
Danmark på næsten alle måder – måske lige med undtagelse af 
sikkerhedspolitikken – er mere afhængig af eurozonen og mere enig med 
Tyskland i det meste. 
</p><p><b class="ext-link">POLITIKEN MENER </b><a class="embeddedlink" href="http://politiken.dk/debat/profiler/lidegaard/ECE2652439/briternes-valg---om-storbritanniens-fremtid/">Briternes valg - om 
Storbritanniens fremtid</a></p><p>
Men det er ikke sikkert, at flertallet af de danske vælgere anlægger samme 
kølige analyse. 
</p><p>
Et britisk skridt mod exit risikerer at skabe forvirring i næste års debat om, 
hvilke skridt Danmark skal tage i EU. 
</p><p class=" bl-elem">
Den forvirring kan få det danske ja til at vakle. Derfor må både både Thorning 
og Løkke håbe på, at David Cameron taber dette valg. 
</p>	
</div>

</div></body></html>
