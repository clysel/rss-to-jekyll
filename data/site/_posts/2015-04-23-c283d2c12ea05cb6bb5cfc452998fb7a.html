---
layout:     post
title: 	    "38-årig anholdt: Tilstår røverier i København"
post_author:	    
post_date:	    Thu, 23 Apr 2015 18:08:08 +0200
post_site:	    politiken.dk 
post_link:	    http://politiken.dk/indland/ECE2640710/38-aarig-anholdt-tilstaar-roeverier-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Københavns Politi har anholdt en 38-årig mand, der har tilstået et røveri 
torsdag eftermiddag mod en Matas på Østerbrogade samt et røveri og et 
røveriforsøg, som blev begået onsdag andre steder i København. 
</p><p>
Det oplyser den centrale efterforskningsleder Sune Christensen, Københavns 
Politi. 
</p><p>
Røveriet mod Matas-forretningen på Østerbrogade 104 skete torsdag lige før 
klokken 16.30, da manden med den nederste del af ansigtet dækket af et 
tørklæde kom ind i butikken og truede med en pistollignende genstand. 
</p><p>
»Han fik udleveret nogle pengesedler, men vi ved endnu ikke hvor mange«, siger 
Sune Christensen. 
</p><h3>
Blev opdaget af patruljevogn
</h3><p>
Efter røveriet forsvandt manden til fods, men blev 20 minutter efter opdaget 
af en politipatrulje ved Nordhavn Station og anholdt. 
</p><p>
Ifølge efterforskningslederen har den 38-årige erkendt, at det var ham, der 
røvede Matas-forretningen. 
</p><p>
Desuden har han tilstået et røveri onsdag mod en 7-Eleven-kiosk på 
Christianshavn og et røveriforsøg mod en Fakta Q-butik ved Nørreport 
Station. Der er ikke oplysninger om udbyttet det første sted, men fra 
Fakta-butikken gik han tomhændet. 
</p><p class=" bl-elem">
Den 38-årige vil i morgen blive fremstillet i grundlovsforhør. 
</p>	
</div>

</div></body></html>
