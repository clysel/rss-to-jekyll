---
layout:     post
title: 	    "Professor kortlægger sit ufødte barns arvemasse"
post_author:	    
post_date:	    Tue, 03 Mar 2015 14:45:01 +0100
post_site:	    politiken.dk 
post_link:	    http://politiken.dk/viden/ECE2559216/professor-kortlaegger-sit-ufoedte-barns-arvemasse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 39-årige professor Jun Wang vidste godt, at han ville få en kernesund 
dreng 2. september sidste år. For da hans kone var i den 8. graviditetsuge, 
fik han testet en blodprøve efter alle kunstens regler. 
</p><p>
Fra hustruens blod lykkedes det ham i samarbejde med sine medarbejdere på 
verdens største gensekventeringscenter, BGI-Shenzen, at høste fosterceller 
fra sit ufødte barn og dernæst at kortlægge, hvordan det kommende barns 
arvemasse var skruet sammen ned til mindste detalje. Det vil sige den 
præcise rækkefølge af de tre milliarder byggesten, som sønnens dna bestod 
af. De fire byggesten A, G, T og C. 
</p><p>
Fra disse data kunne Jun Wang analysere, hvilke anlæg det lille foster havde 
arvet fra sin mor og far, og tjekke, om alt var, som det skulle være. Den 
genetiske information var opmuntrende. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2559190/saadan-staver-man-til-dansker-med-det-genetiske-alfabet/">Sådan staver man til dansker 
med det genetiske alfabet</a></p><div class="art-quote article-box">
<p class="quote"/>
<blockquote>
<p class="quote-txt">
Vi kan se, at vores søn har arvet min genetiske risiko for at udvikle diabetes 
senere i livet. Med den information ved vi nu, at vi skal gøre os umage med 
at leve sundt
</p>
<p class="sender">
Jun Wang, professor 
</p>
</blockquote>
</div><p>
Han kunne blandt andet se, at han ville få en dreng med knaldsort hår, som 
måske ikke er så overraskende, når man tænker på familiens kinesiske 
baggrund. Jun Wang kunne også se fra de mange data, at hans søn ikke ville 
lide af genetiske sygdomme. Til gengæld havde det nye skud på stammen arvet 
faderens lettere øgede risiko for at udvikle sukkersyge senere i 
livet.</p><p>
»Min kone og jeg har også fået kortlagt vores komplette arvemasse, og vi kan 
se, at vores søn har arvet min genetiske risiko for at udvikle diabetes 
senere i livet. Med den information ved vi nu, at vi skal gøre os umage med 
at leve sundt med sund mad, masser af motion og så få testet vores 
blodsukker en gang imellem. Så skal vi nok holde diabetes stangen, selv om 
vi har en anelse større risiko for at udvikle sygdommen. Så vi bruger den 
genetiske information til at passe på os selv og forebygge eventuel sygdom. 
For jo mere du ved om dig selv, jo mere kan du handle for at tage vare på 
dig selv og din familie«, siger Jun Wang i en telefon fra Shenzhen i Kina, 
hvor familien nu bor. 
</p><p>
Han har været professor ved Aarhus Universitet og Syddansk Universitet og er 
stadig professor ved Biologisk Institut på Københavns Universitet. 
</p><h3>
Indflydelsesrige forskere 
</h3><p>
Jun Wang er leder af verdens største gensekventeringsfabrik, BGI-Shenzen, hvor 
de dag ud og dag ind tygger sig igennem arvemassen på alverdens dyr, 
inklusive mennesker, og kortlægger den genetiske kode til mindste detalje i 
samarbejdsprojekter med forskere fra hele verden og ikke mindst Danmark. 
</p><p>
I 2012 blev han af i et af verdens førende tidsskrifter, Nature, udnævnt til 
at være blandt de ti mest indflydelsesrige forskere i verden det år. Og nu 
gør han sig bemærket igen ved måske at være den første i verden, der er 
lykkedes med at kortlægge et ufødt barns arveanlæg på en elegant og ikke 
invasiv måde. Alene ud fra 10 milliliter blod fra den gravide mor. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2559189/dna-analyser-hjalp-to-familier-med-uhelbredeligt-syge-boern/">Dna-analyser hjalp to familier 
med uhelbredeigt syge børn</a></p><p>
Fra den genetiske information kunne de nybagte forældre også se, at deres søn 
er laktoseintolerant og har en mutation i det gen, der koder for alkohol- 
dehydrogenase, som vil gøre det svært for hans krop at omsætte alkohol. 
</p><p>
»Så vi vil med garanti få en dreng, der vil holde sig fra mælk og alkohol, 
fordi han ikke vil kunne tåle det. Så på det plan vil han ikke komme til at 
ligne danske drenge, der har en spidskompetence, når det gælder om at drikke 
mælk og alkohol, fordi danske drenges genetik er indrettet til at kunne tåle 
begge dele«, siger Jun Wang. 
</p><h3>
Kortlægning af genomer 
</h3><p>
Med kortlægningen af sit ufødte barns genom har Jun Wang forsigtigt taget hul 
på en ny æra, som måske vil blive hverdagskost i en nær eller fjern fremtid, 
hvor man i fostertilstanden eller fra det nyfødte barns navlestrengsblod får 
kortlagt hele arvemassen ved livets begyndelse, og den store mængde data kan 
så blive lagret som en naturlig del af det nyfødte barns lægejournal, hvor 
oplysningerne vil blive behandlet fortroligt og med tavshedspligt. 
</p><p><b class="ext-link">LÆS OGSÅ </b><a class="embeddedlink">Usynlig 3D-kunst kan kun ses 
gennem et elektronmikroskop</a></p><p>
»Det er svært at sige, hvornår den tid kommer, og det vil sikkert variere fra 
kultur til kultur og fra land til land, hvordan og hvornår man vil lade 
borgernes genomer kortlægge. I Kina har vi en tradition for at tage ansvar 
for vores egen sundhed. For eksempel drikker kineserne mange former for 
urtete, fordi de tror, at det er godt for deres helbred, og at teen kan 
forebygge forskellige slags sygdomme. Så når prisen for en sekventering 
falder ned til et acceptabelt niveau – og det gør den snart – tror jeg, at 
der er mange kinesere, der vil få kortlagt deres fulde genom af egen fri 
vilje. For så har de et mere rationelt grundlag, de kan handle på, og en 
chance for passe endnu bedre på sig selv og deres kære«, siger Jun Wang. 
</p><h3>
Digitalisering og netværk 
</h3><p>
Den kinesiske professor har en drøm. Han håber, at man på verdensplan vil 
kunne lave genomernes svar på et internet. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kinesere burde egentlig have mere til fælles både geografisk og åndeligt 
med vores naboer i Japan. Men vi har set med mine øjne meget mere tilfælles 
med danskerne
</p>
<p class="sender">
Jun Wang, professor 
</p>
</blockquote>
</div><p>
»Hvis der kun var få computere, der var koblet til internettet, ville 
internettet ikke være meget værd. Det samme gælder kortlægningen af vores 
genomer, der i bund og grund er menneskets digitale information. Hvis vi kan 
koble verdens genomer sammen i et stort netværk – som et genom-internet – 
vil vi blive klogere på menneskets natur og få en bedre forståelse for, 
hvorfor sygdomme opstår, og hvordan vi skal behandle dem.</p><p>
Og jo større netværket bliver, og jo større mængden af data bliver, desto mere 
slagkraftig vil fortolkningen kunne blive. Så når man får kortlagt sit 
genom, gør man det ikke kun for sin egen skyld, men også for samfundets 
skyld, og i håb om at menneskeheden kan overleve i en verden, der er under 
konstant forandring«, siger Jun Wang. 
</p><p>
Jun Wang erkender, at man skal finde metoder til at beskytte borgernes 
personfølsomme data og sikre, at de bliver behandlet fortroligt, så 
informationen ikke bliver misbrugt og kommer i de forkerte hænder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2559212/spytproeve-gav-radiovaert-inspiration-til-ny-helbredsstrategi/">Spytprøve gav ham noget at 
tænke over</a></p><p>
»De personlige genomdata skal behandles lige så fortroligt som dine 
sundhedsoplysninger i øvrigt og være lige så beskyttet som dine 
bankinformationer. Det bliver en stor opgave for verdens politikere at finde 
ud af, hvordan området skal reguleres. En ting er sikker: Der vil blive 
lavet flere og flere genomanalyser, og de er kommet for at blive«, siger Jun 
Wang. 
</p><p>
I øjeblikket er Jun Wang i samarbejde med danske kolleger – som blandt andet 
tæller professor Karsten Kristiansen fra Københavns Universitet – ved at 
lægge planer for at etablere et elitegenomcenter i Shenzen, som vil blive et 
samarbejde mellem et kinesisk universitet, BGI og Københavns Universitet. 
Her vil man uddanne både kinesiske og danske ph.d.-studerende til at blive 
genom-eksperter. 
</p><p>
Jun Wang glæder sig over samarbejdet, hvor planlægningen er kommet ind i den 
sidste fase. 
</p><p class=" bl-elem">
»Jeg har altid været glad for at samarbejde med danske forskere, fordi de er 
så glade og åbne, og så deler vi den samme sans for humor. Vi kinesere burde 
egentlig have mere til fælles både geografisk og åndeligt med vores naboer i 
Japan. Men vi har set med mine øjne meget mere tilfælles med danskerne«, 
siger Jun Wang. 
</p>	
</div>
</div></body></html>
