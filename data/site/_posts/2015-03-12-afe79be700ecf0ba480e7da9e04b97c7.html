---
layout:     post
title: 	    "Byret redder rockerborg fra at blive jævnet med jorden"
post_author:	    
post_date:	    Thu, 12 Mar 2015 22:39:22 +0100
post_site:	    politiken.dk 
post_link:	    http://politiken.dk/indland/ECE2585411/byret-redder-rockerborg-fra-at-blive-jaevnet-med-jorden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi føler helt klart, at det er vores ret at være her
</p>
<p class="sender">
Kenneth, Satudarah 
</p>
</blockquote>
</div><p>
»Det er klart, at jeg er lettet«, siger 34-årige Nadim Khan med solbrillerne, 
som er ejer af den røde murstensvilla med tilhørende bygning, som udgør 
Satudarah MC-gruppens klubhus på Laurentsvej 34 i Bagsværd ved København. 
</p><p>
Bag ham er et af medlemmerne med rygmærkevest i gang med at gøre en motorcykel 
forårsklar. 
</p><p>
Retten i Glostrup har netop afsagt kendelse om, at Gladsaxe Kommune ikke kan 
gennemføre en beslutning fra juni 2014 om at ekspropriere ejendommen her og 
nu med henvisning til, at kommunen i forbindelse med en trafiksanering vil 
etablere en vendeplads på ejerens grund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2143332/satudarah-klubhus-paa-vej-paa-tvangsauktion/">Satudarah-klubhus på vej på 
tvangsauktion</a></p><p>
Og den afvejning er fuldstændig efter lærebogen, siger professor Peter Pagh, 
der er ekspert i miljøret, og som har skrevet lærebøger om regulering af 
fast ejendom. 
</p><p>
»Der er jo ikke det store hekseri i sagen. Man prøver at bruge vejlovens 
regler til at lave en vejændring og gennemføre en ekspropriation ligeledes 
efter vejloven og ikke efter planloven. Det er klart, at det kan man ikke«, 
siger han. 
</p><p>
Gladsaxe Kommune meddelte i december sidste år Nadim Khan, at kommunen agtede 
at overtage hans ejendom, som ligger i et blandet industri- og boligkvarter, 
mandag 19. januar klokken 12, hvor ejendommen ifølge meddelelsen skulle være 
»ryddet og fraflyttet«. 
</p><h3>
Professor: Oplagt afgørelse 
</h3><p>
Det fik ejeren til at lægge sag an mod kommunen for at få kendt beslutningen 
om ekspropriation ugyldig. Nadim Khan mener, at kommunens plan om at 
overtage huset 19. januar reelt er begrundet i hans tilknytning til 
Satudarah MC, og han påpeger, at hvis ekspropriationen gennemføres, vil 
ejendommen blive revet ned, før den sag, han har anlagt, er afgjort. Derfor 
stiller han krav om, at kommunernes planer om at rive huset ned udskydes. 
</p><p>
Det krav har retten i Glostrup fulgt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2180539/politiet-vi-har-registreret-40-medlemmer-af-satudarah/">Politiet: Vi har registreret 
40 medlemmer af Satudarah</a></p><p>
»Det er jo oplagt, at sådan en klage har opsættende virkning. Havde man 
anvendt planloven, skulle det have været indbragt for Natur- og 
Miljøklagenævnet, og det ville have medført opsættende virkning«, siger 
Peter Pagh, som også sidder i Justitsministeriets rockerudvalg, men som i 
den her sag udtaler sig som ekspert i miljøret, understreger han. 
</p><p>
»Ejendomsretten er ukrænkelig, og du kan ikke afstå din ejendom, uden at der 
er meget tungtvejende grunde, som taler for det. Lige præcis når vi taler om 
ekspropriation, så er der et nødvendighedskrav i grundloven. Man kan ikke 
bare tage folks ejendom. Derfor har man en udvidet beskyttelse, der gælder 
både for Per og for Poul, og det har retten altså også fundet i det her 
tilfælde«, siger han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Rockerborg_mindre_920335y.jpg" alt="" border="0"/><span class="caption"><span class="f-img-caption">KLUBHUS. 
</span>Rockergruppen Satudarah MC får indtil videre lov til at beholde sit klubhus i Bagsværd. Foto: Finn Frandsen</span></span></p><p>
Satudarah-medlemmerne havde ellers pakket deres store mødebord væk og kørt det 
til opbevaring sammen med andre ejendele af frygt for, at kommunen 
gennemførte rydningen af huset, fortæller Kenneth, som viser rundt i 
klubhuset. 
</p><p>
»Vi havde gjort klar til at bygge et køkken, men det ville vi jo ikke gå i 
gang med, hvis afgørelsen gik os imod. Vi føler klart, at det er vores ret 
at være her«, siger han. 
</p><h3>
Ingen rockere i Gladsaxe 
</h3><p>
I kendelsen fra retten i Glostrup konstaterer dommeren, at der er et vist 
sammenfald mellem nogle udtalelser fra Gladsaxe Kommunes borgmester, Karin 
Søjberg Holst (S), om, at »vi ikke vil have rockere i Gladsaxe Kommune«, og 
at man »finder måder at slippe af med dem på«, samt at kommunen »har mere i 
posen«, og en lokalpolitisk opmærksomhed på Nadim Khans ejendom, 
personkredsen omkring ham og Gladsaxe Kommunes beslutning om at ekspropriere 
netop denne ejendom. 
</p><p>
Ifølge advokat og partner Anders Schønnemann Olesen fra firmaet Tommy V. 
Christiansen, som repræsenterer husets ejer, kan det kun tolkes som en 
antydning af en mulig usaglig myndighedsudøvelse og dermed en mulig 
magtfordrejning i grundlaget for beslutningen om ekspropriationen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2223486/medie-hells-angels-og-satudarah-har-sluttet-fred/">Medie: Hells Angels og 
Satudarah har sluttet fred</a></p><p>
»Det er derfor, vi har anlagt sagen mod kommunen. Vi stiller jo meget høje 
krav til myndighedernes udøvelse af deres magt, og hvis det viser sig, at 
myndighederne har handlet ulovligt her ved at lade nogle usaglige hensyn 
være dem, der har ført til deres beslutning, i stedet for nogle saglige og 
lovlige hensyn om trafiksanering, jamen, så har de handlet ulovligt, og det 
kan man vel ikke acceptere i Gladsaxe Kommune«, siger han. 
</p><p><i class=" bl-elem">Men er det ikke okay, hvis en kommune forsøger at skaffe sig af med en 
rockerborg?</i></p><p>
»Det er muligt, at nogle finder det uhensigtsmæssigt, men sådan som loven er 
skruet sammen lige nu, er der foreningsfrihed. Den er sikret i grundloven. 
Der er ikke noget forbud mod at have en klub og et hus. Hvis man vil af med 
en klub i sin kommune, så må man bede Folketinget om at lave en ny lov, så 
man kan få has på den. Som det er nu, har min klient et katalog af 
grundlovssikrede rettigheder, som gælder for ham som for alle mulige andre 
danskere også«, siger han. 
</p><p>
I Gladsaxe Kommune afviser formanden for trafik- og teknikudvalget, Ole Skrald 
(S), at ekspropriationen skal ses som et forsøg på at ramme en rockerborg. 
</p><p>
»Beslutningen hviler på en vedtagelse om en trafiksanering helt tilbage fra 
2010. Om der så havde ligget en vvs-mester eller hr. og fru Jensen, så have 
det været præcis den samme afgørelse, vi havde truffet«. 
</p><p><i class=" bl-elem">Det er vel en kendsgerning, at kommunen gerne vil af med Satudarah-gruppen?</i></p><p>
»Jeg vil ikke af med nogen. Sådan har jeg aldrig haft det. Borgmesteren 
udtaler sig generelt om rockerproblemstillinger i kommunen, og så sker der 
det, at Satudarah får hovedsæde dernede på vejen, og det falder sammen med, 
at hun siger, at vi ikke vil have dem. Men jeg kan godt se, at det kan være 
forvirrende«, siger han. 
</p><p>
Bag klubhuset drikker Satudarah-medlemmerne cola ved et havebord. 
</p><p>
»Vi tager det stille og roligt. Vi kan godt lide det her sted, og vi har ikke 
planer om at flytte«, siger Nadim Khan. 
</p><p class=" bl-elem">
Satudarah-gruppen har også en afdeling på Københavns Vestegn. 
</p>	
</div>
</div></body></html>
