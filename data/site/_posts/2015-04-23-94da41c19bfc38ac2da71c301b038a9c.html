---
layout:     post
title: 	    "Italiensk fodbold smiler igen efter hårde år med nedtur"
post_author:	    
post_date:	    Thu, 23 Apr 2015 23:00:25 +0200
post_site:	    politiken.dk 
post_link:	    http://politiken.dk/sport/fodbold/europaleague/ECE2640956/italiensk-fodbold-smiler-igen-efter-haarde-aar-med-nedtur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Europa League</p>
<p class="last-res">Seneste kampe</p>






</div>
<p>
Torsdag aften kunne både Napoli og Fiorentina følge op på succes for Juventus 
i Champions League, da holdene spillede returkampe i Europa Leagues 
kvartfinaler. 
</p><p>
Begge mandskaber spillede på hjemmebane, og med resultatet 2-2 og samlet 6-3 
over Wolfsburg med Nicklas Bendtner i startopstillingen var der fest på San 
Paolo i Napoli. Målscorere torsdag var først Jose Maria Callejon og dernæst 
Dries Mertens, mens Huguaín blev klappet fra banen, da han blev skiftet ud 
midt i 2. halvleg. 
</p><p>
Men Timm Klose og Ivan Perisic scorede for gæsterne, der endte med at vise god 
moral i en umulig situation. Bendtner spillede hele opgøret og havde et par 
godkendte afslutninger. 
</p><p><b class="ext-link">OPTUR:</b><a class="embeddedlink" href="http://politiken.dk/sport/fodbold/championsleague/ECE2639028/juventus-forsvarer-sig-til-en-stor-semifinale/">Juventus forsvarer sig til en stor 
semifinale</a></p><p>
Argentineren havde spillet en flot kamp, ligesom han var dominerende i den 
første duel i Tyskland, som italienerne vandt 4-1. 
</p><p>
Lidt længere mod nord tog Fiorentina imod Dynamo Kijev, og efter 1-1 i første 
møde havde hjemmeholdet det bedste udgangspunkt. Det blev endnu bedre, da 
Mario Gomez bragte sit hold foran 1-0 hen mod slutningen af 1. halvleg. Det 
doblede Juan Vargas i slutfasen til 2-0, og jublen kunne bryde ud på Artemio 
Franchi. 
</p><p>
Sammenlagt en usædvanlig fin sæson hidtil i europæisk klubfodbold for Italien, 
der måske endda kan erobre en titel. Mest sandsynligt naturligvis i Europa 
League. 
</p><p><b>'Dansk-dræberen' sendt ud</b></p><p>
I Ukraine fandt Club Brugge, der sammenlagt besejrede Brøndby, FCK og AaB 16-2 
i turneringen, sin endestation, da hjemmeholdet Dnipros Yevhen Shaktov ti 
minutter før tid scorede det eneste mål i de to opgørs 180 minutters 
spilletid. 
</p><p class=" bl-elem">
Den sidste kvartfinale Zenit-Sevilla endte med spansk gevinst, da Kevin 
Gameiro i 85. minut udlignede den føring, Hulk havde givet Zenit. Dermed 
vandt Sevilla sammenlagt 4-3. 
</p>	
</div>

</div></body></html>
