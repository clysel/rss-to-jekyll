---
layout:     post
title: 	    "Amazon-grundlæggers rumraket til turister fløj over Texas"
post_author:	    Thomas Djursing
post_date:	    Tue, 05 May 2015 03:00:10 +0000
post_site:	    ing.dk 
post_link:	    http://ing.dk/artikel/amazon-grundlaeggers-rumraket-til-turister-floej-over-texas-175860
---
<html><body><div><section class="body">
			<p>Tavsheden hos Amazon-grundlægger Jeff Bezos firma Blue Origin blev for alvor brudt, da rumkapslen New Shepard - opkaldt efter Allan Shepard - for nylig gennemførte en fejlfri flyvning kun 6,5 kilometer fra rummets begyndelse.</p>
			<p>Blue Origin blev egentlig grundlagt i år 2000, to år før SpaceX og fire år før Virgin Galactic, men de første opsendelser var ikke værd at prale med. I 2005 fløj de deres testkapsel til 97 meter og året efter fløj den til 87 meter. Siden har Blue Origin været stille, indtil i sidste uge, hvor separationen af kapsel og raket forløb perfekt, og New Sheppard dalede roligt ned i sine tre faldskærme.</p>
			<p>»Enhver astronaut ombord ville have haft en virkelig fin rejse ud i rummet og en rolig hjemkomst,« lød det efterfølgende fra Blue Origin i en pressemeddelelse.</p>
			<p>En seks minutters video viser opsendelsen og separationen højt over den texanske ørken, men hvad den ikke afslører er omfanget af skaderne på Blue Origins BE-3 motor, der kører på flydende ilt og flydende brint.</p>
			<p>Læs flere tekniske detaljer <a href="https://www.blueorigin.com/technology">her.</a></p>
			<p><section class="video plugin"/></p>
			
			<p/></section>
			<p>Centralt i Blue Origins koncept om at flyve turister ud i rummet er nemlig genbrug af raketten på præcis samme måde som SpaceX planlægger at genbruge sin Falcon9, nemlig ved at lande den vertikalt på jorden.</p>
			<p>Ifølge Blue Origin, så lykkedes det ikke at lande raketten - kaldet fremdrivningsmodulet - fordi trykket i det hydrauliske system forsvandt under nedstigningen. Faktisk har SpaceX haft lignende problemer med deres hydrauliske system, som øjensynligt løb tør under første forsøg på at lande Falcon 9.</p>
			<p>Hvornår en ny opsendelse af New Sheppard er mulig er uvist, men ved annonceringen af testflyvningen den 7. april lød det fra firmaet, at man i princippet kunne foretage flyvninger og test hver måned.</p>
			<p>Blue Origin planlægger turistflyvninger med mellem tre og seks mennesker ombord, men er også i gang med byggeriet af den såkaldte Very Big Brother, der som navnet antyder bliver større end New Sheppard. Den skal flyve med firmaets kraftigste motor, BE-4.</p>
		
		  </div></body></html>
