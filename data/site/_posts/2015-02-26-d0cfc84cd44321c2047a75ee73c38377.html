---
layout:     post
title: 	    "Israel og Jordan er enige om redningsplan for Det Døde Hav"
post_author:	    
post_date:	    Thu, 26 Feb 2015 22:19:51 +0100
post_site:	    politiken.dk 
post_link:	    http://politiken.dk/udland/ECE2565693/israel-og-jordan-er-enige-om-redningsplan-for-det-doede-hav/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter at have forhandlet om en løsning i årtier har repræsentanter fra Israel 
og Jordan underskrevet en aftale om at pumpe vand fra Det Røde Hav til Det 
Døde Hav. Aftalen følger en hensigtserklæring, som parterne indgik ved en 
ceremoni i Washington i 2013, skriver Ritzau. 
</p><div class="art-fakta article-box">
<h4 class="">
Det Døde Hav</h4>
<div class="fakta-body" data-buildingblock="embedded_factboxlink">
<p>
Det Døde Hav er en mættet saltsø, som ligger cirka 400 meter under havets 
overflade. 
</p><p>
Det er cirka 400 meter dybt og det lavest liggende sted på jorden.
</p><p class=" bl-elem">
På grund af det høje saltindhold er vandet uden liv bortset fra nogle sjælne 
mikroorganismer.
</p>
</div>
</div><p/><p>
Vandstanden i Det Døde Hav, der er en saltsø på grænsen mellem Jordan, Israel 
og den palæstinensiske Vestbred, har været faldende siden 1935. Eksperter 
vurderer, at det ekstremt salte hav vil være udtørret i 2050, hvis der ikke 
sættes ind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE1690068/det-doede-hav-er-ved-at-doe/">Det Døde Hav er ved at dø</a></p><p>
Aftalen sætter derfor gang i et længe ventet projekt, og første fase består i 
at bygge en rørledning, der forbinder Det Røde Hav med Det Døde Hav, og som 
årligt kan pumpe 300 millioner kubikmeter vand. 
</p><p>
På sigt skal der ifølge Ritzau bygges fire rørledninger, og ambitionen er, at 
der ved projektets afslutning kan pumpes to milliarder kubikmeter vand til 
Det Døde Hav. En del af vandet skal afsaltes og bruges af israelere og de 
palæstinensiske selvstyremyndigheder. Palæstinenserne ventes således at få 
tilført 30 millioner kubikmeter drikkevand årligt via projektet. 
</p><p class=" bl-elem">
Vandstanden i det salte hav begyndte for alvor at falde i 1960'erne. Frem til 
1960'erne blev havet tilført vand fra Jordanfloden, men på det tidspunkt 
opstod der også vandmangel andre steder, så Syrien, Israel og Jordan 
begyndte at lede vand væk fra Jordanfloden for at bruge det til andre formål 
end at fylde op i Det Døde Hav. 
</p>	
</div>
</div></body></html>
