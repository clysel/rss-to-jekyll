---
layout:     post
title: 	    "Jyllands-Posten viser Charlie Hebdo-forside ved en fejl"
post_author:	    
post_date:	    Thu, 19 Feb 2015 20:55:42 +0100
post_site:	    politiken.dk 
post_link:	    http://politiken.dk/kultur/medier/ECE2554599/jyllands-posten-viser-charlie-hebdo-forside-ved-en-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er en fejl, at Jyllands-Posten torsdag viser en kontroversiel forside på 
det franske satiremagasin Charlie Hebdo. 
</p><p>
Et foto af forsiden optræder som illustration til en analyse inde i 
debatsektionen. 
</p><p>
»Der er i dagens avis sket en skrækkelig fejl i den redaktionelle proces«, 
siger ansvarshavende chefredaktør Jørn Mikkelsen. 
</p><p>
»Jyllands-Posten trykker for tiden ikke Muhammedtegninger, hverken vores egne 
eller andres, af de grunde, som efterhånden er velkendte: Dels vores 
generelle sikkerhedssituation, dels et forsøg på fra vores side at få 
debatten lidt videre. Det, der er i dagens avis, baserer sig på en simpel 
skrækkelig redaktionel fejl«. 
</p><h3>
JP i en særlig situation 
</h3><p>
Efter at to terrorister myrdede 12 personer i angrebet på satiremagasinet 
Charlie Hebdo i Paris i januar, stod alverdens nyhedsmedier i et dilemma: 
Skulle man vise Charlie Hebdos satiriske portrætter af profeten i 
solidaritet med magasinet? Skulle man ved samme lejlighed genoptrykke 
Jyllands-Postens oprindelige Muhammedkarikaturer fra 2005? 
</p><p>
Jylllands-Posten var et af de medier, som lod være. Dengang udtalte Jørn 
Mikkelsen, at Jyllands-Posten befinder sig »i en helt særlig situation. Der 
gælder en særlig virkelighed for netop os«. 
</p><p class=" bl-elem">
Det gælder stadig. Der vil nu blive strammet op på nogle procedurer, så det 
ikke sker igen, meddeler chefredaktøren. 
</p>	
</div>
</div></body></html>
