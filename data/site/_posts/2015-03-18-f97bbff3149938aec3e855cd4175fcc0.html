---
layout:     post
title: 	    "Reaktioner: Det siger Fodbolddanmark om Morten Olsens farvel"
post_author:	    
post_date:	    Wed, 18 Mar 2015 08:43:51 +0100
post_site:	    politiken.dk 
post_link:	    http://politiken.dk/sport/fodbold/ECE2592063/reaktioner-det-siger-fodbolddanmark-om-morten-olsens-farvel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg har normalt en aftale med DBU, om at vi i efteråret taler fremtid. Jeg 
har taget min beslutning. Og jeg har en god følelse. Jeg er ikke i det her 
job efter 1. juli 2016«. 
</p><p>
Med de ord bekendtgjorde Morten Olsen i dag, at han stopper som landstræner 
efter EM næste sommer i Frankrig. 
</p><p><b class="ext-link">REPORTAGE:</b><a class="embeddedlink" href="http://politiken.dk/sport/fodbold/ECE2592020/paa-et-tidspunkt-skal-man-jo-trykke-paa-knappen/">»På et tidspunkt skal man jo trykke på 
knappen«</a></p><p>
Og med de ord satte han uforvarende gang i en mindre lavine af lovord rettet 
mod ham selv. 
</p><p>
Her er et udpluk af de lovprisninger og vurderinger, Morten Olsen indtil 
videre har fået med på vejen af diverse fodbold-pinger: 
</p><p><b>Sepp Piontek, tidligere dansk landstræner, <a href="http://www.bt.dk/fodbold/piontek-hylder-olsen-selv-elkjaer-respekterede-ham">til 
BT</a>: </b></p><p>
»Han var en anfører, som alle på holdet respekterede. Selv Preben Elkjær 
respekterede ham, hvis han sagde noget. Morten Olsen var en personlighed 
allerede dengang som spiller og siden også som træner«. 
</p><p>
»Jeg mener, at Morten Olsen var den dygtigste træner af os to. Jeg placerer 
mig som nummer tre af alle landstrænere. Richard Møller Nielsen blev 
Europamester - han må være nummer et eller to. Så bliver jeg frivilligt 
nummer tre. Det har jeg det godt med«. 
</p><p><b>Allan Simonsen, tidligere kollega på 80'ernes jubellandshold, <a href="http://politiken.dk/sport/fodbold/ECE2592114/allan-simonsen-hylder-olsen-hans-efterfoelger-faar-det-naeppe-helt-let/">til 
Politiken</a>: </b></p><p>
»Olsen har været en rigtig, rigtig god repræsentant for Danmark«. 
</p><p>
»Han har været en topmand for dansk fodbold på alle områder – dygtig som 
spiller, faglig, god træner, han er med til at udvikle unge mennesker, han 
ved, hvad det hele drejer sig om«. 
</p><p><b class="ext-link">KOMMENTAR:</b><a class="embeddedlink" href="http://politiken.dk/debat/profiler/soerenmikael/ECE2591607/endnu-en-staerk-taktisk-manoevre-fra-morten-olsen/">Endnu en stærk taktisk manøvre fra 
Morten Olsen</a></p><p>
»Det er en meget imponerende karriere, han har haft for Danmark – både som 
spiller og træner. Og jeg tror, at vi kommer til at savne ham på den lange 
bane«. 
</p><p>
»Hans efterfølger får det næppe helt let, fordi man nok vil begynde at 
sammenligne ham med Olsen – og det er altså svært at hamle op med«. 
</p><p><b>Simon Kjær, aktuel landsholdsforsvarer, til Ritzau: </b></p><p>
»Det er utroligt at tænke på, at han i så mange år – og for flere generationer 
– har været så stor en del af dansk fodbold, og det bliver man kun, hvis man 
virkelig brænder for sagen. Og det gør Morten. Han er en ægte ildsjæl«. 
</p><p>
»Hvis han altid – også i sin aktive karriere – har haft det engagement og den 
motivation, som jeg selv har set, så forstår jeg godt, at han har været på 
toppen af dansk fodbold så længe som spiller, træner og personlighed«. 
</p><p>
»Morten har skullet høre på utroligt meget unuanceret kritik, der indimellem 
er gået over stregen overfor ham, men han har altid stået foran truppen til 
hver eneste landsholdstræning som en helt upåvirket og topmotiveret træner, 
og det har jeg kun den dybeste respekt for«. 
</p><p><b>Martin Laursen, tidligere landsholdsforsvarer, <a href="http://www.bt.dk/fodbold/morten-olsen-reddede-martin-laursens-karriere-laes-den-roerende-historie">til 
BT</a>:</b></p><p>
»Han har været som en far for mig i fodboldmæssig forstand. Han har bakket mig 
op, da alle andre ikke brød sig om mig. Da jeg var alvorligt skadet og ikke 
vidste, om jeg kom tilbage, var han den eneste, som ringede til mig og 
støttede mig. Og med hånden på hjertet kan jeg sige, at det år, jeg havde, 
hvor det var 50-50, om jeg kom tilbage, var det meget på grund af ham, at 
jeg gav den en skalle og trænede hårdt for at komme tilbage på landsholdet«. 
</p><p>
»Gennem de ni år på landsholdet ringede han hvert eneste år og sagde tillykke 
med fødselsdagen. Det er ekstraordinært, synes jeg. Det er noget, man tænker 
over, når man selv vil være træner, at sådan noget er vigtigt - at få en 
spiller til at føle sig vigtig. Det gjorde han for mig og sikkert mange 
andre«. 
</p><p><b>Preben Elkjær, tidligere kollega på 80'ernes jubellandshold, <a href="http://ekstrabladet.dk/sport/fodbold/landsholdsfodbold/elkjaer-om-olsen-exit-ikke-saerlig-elegant-dbu/5485633">til 
Ekstra Bladet</a>: </b></p><p>
»Ingen er vist i tvivl om, hvad Morten har betydet for dansk fodbold som 
gennemgående figur i 30 år«. 
</p><p>
»Der er ingen tvivl om, at han er en af de helt store gennem tiderne, både som 
spiller og som træner. Han har gjort en forskel, også udadtil. Han har været 
en fantastisk repræsentant for dansk fodbold«. 
</p><p>
»Det første, der falder mig ind, er selvfølgelig hans seriøsitet. Alle, der 
kender Morten, ved, hvor seriøs han var og er. Hvordan han har lagt hele sit 
liv til rette efter fodbold. Det fortjener han enorm respekt for. Han skulle 
jo have været tysker. Han og Sepp (Piontek, red.) er skåret af det samme 
stykke træ. Hans mentalitet er jo ikke dansk«. 
</p><p><b>Jesper Møller, DBU-formand, <a href="http://www.dbu.dk/Nyheder/2015/Marts/Morten_olsen_dato">til 
forbundets hjemmeside</a>: </b></p><p>
»Det har været en fantastisk tid. Vi siger farvel med respekt og anerkendelse 
for den indsats, han har gjort«. 
</p><p>
»Jeg sagde til ham: ”Morten, er du sikker? Skal det være nu, eller skal vi to 
lige gå lidt med den?” Men sådan er han slet ikke som type. Jeg kan lide 
hans engagement og passion. Og jeg kan godt lide, at vi får nogle 
diskussioner«. 
</p><p><b>Jan Kalborg, fodboldkommentator, til Ritzau: </b></p><p>
»Han vil ikke blive husket for den store slutrunde. Han har foretaget et langt 
og sejt stykke arbejde og indført den røde tråd i DBU, men han mangler måske 
lige den sidste ting, som vi alle kan binde ham op på«. 
</p><p>
»Sepp Piontek havde sit hold i 1980'erne, Richard Møller Nielsen vandt EM i 
1992 og Bo Johansson har kvartfinalen mod Brasilien ved VM i 1998, men Olsen 
mangler det mega flotte resultat, vi alle vil huske ham for«. 
</p><p><b class="ext-link">OLSENS OP- OG NEDTURE:</b><a class="embeddedlink" href="http://politiken.dk/sport/fodbold/ECE2591590/olsens-op--og-nedture-fra-6-0-i-parken-til-thomas-soerensens-faele-drop/">Fra 6-0 i Parken til 
Thomas Sørensens fæle drop</a></p><p class=" bl-elem">
»Uanset hvad så bliver det svært at komme efter Olsen. Han har gjort et godt 
stykke arbejde for dansk fodbold«. 
</p>	
</div>
</div></body></html>
