---
layout:     post
title: 	    "Værsgo, 482 milliarder: Shell køber konkurrent"
post_author:	    
post_date:	    Wed, 08 Apr 2015 09:44:36 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2619323/vaersgo-482-milliarder-shell-koeber-konkurrent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Olie- og gasgiganten Shell har købt det britiske energiselskab BG Group, 
oplyser selskaberne i en fælles meddelelse. 
</p><p>
Købsprisen ligger på den nette sum af 482 milliarder kroner og afregnes i en 
blanding af kontanter og aktier. Helt specifikt betaler Shell godt 26 kroner 
samt 0,4454 Shell-aktier per BG-aktie. Dermed anlås det at blive den største 
fusion på energimarkedet i mere end et årti. 
</p><div class="art-quote article-box">
<p class="quote"/>
<blockquote>
<p class="quote-txt">
Det her bliver sandsynligvis startsignalet på en konsolidering i oliebranchen
</p>
<p class="sender">
Oddvar Bjørgan, senioraktieanalytiker, Nordea 
</p>
</blockquote>
</div><p>
Opkøbet kommer i kølvandet på godt et års nedskæringer i begge selskaber på 
grund af den lave markedspris på råolie. Således annoncerede BG Group i 
februar, at de måtte nedskrive værdien af deres oliereserver med godt og vel 
60 milliarder kroner, ligesom Shell i januar måtte annoncere nedskæringer 
til en værdi af knap 70 milliarder kroner over de næste tre år. </p><h3>
Billigere end selv at skulle bore efter olie og gas 
</h3><p>
Shell har i de seneste år solgt mere gas og olie, end selskabet har fundet i 
undergrunden. Det betyder, at det langsomt løber tør for reserver. Ifølge 
Wall Street Journal solgte selskabet sidste år fire gange så meget olie og 
gas, som det fik tilført af nye reserver i form af oliefund. 
</p><p>
Jagten på nye reserver har fået selskabet til blandt andet at være massivt til 
stede i Arktis. Missionen har kostet milliarder af kroner, og har indtil 
videre ikke ført noget af sig. Men mens andre selskaber har opgivet eller 
neddroslet deres olie- og gasaktiviteter i Arktis, har Shell fortsat jagten. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/dkoekonomi/ECE2510784/oliefirmaer-flygter-fra-groenland/">Oliefirmaer flygter fra Grønland</a></p><p>
Omvendt har BG Group masser af reserver og flere lovende olie- og 
naturgasprojekter ud for bl.a. Brasilien, Østafrika og Australien. Til 
gengæld har selskabet ikke særligt mange penge og har oplevet et fald i 
aktiekursen på hele 19 procent på blot et år. Netop derfor har analytikere i 
noget tid spekuleret i en fusion af de to selskaber, der umiddelbart er det 
perfekte match. 
</p><p>
De to selskaber meddeler, at med dagens handel forventer det fusionerede 
selskab at blive verdens største inden for naturgas. 
</p><p>
»Det her er en god handel for begge selskaber. Shell er presset inden for 
produktion og reserveudvikling, mens BG Bank har en masse reserver og mindre 
tilgang til funding. Det vil løse mange af Shells problemer«, siger Oddvar 
Bjørgan, der er senioraktieanalytiker inden for olie og gas i Nordea. 
</p><h3>
Udsigt til fusionsbølge 
</h3><p>
Når det gælder olie, vil de to selskaber sammenlagt have kapacitet til at 
producere 3,7 millioner tønder olie om dagen. Til sammenligning er den 
danske olieproduktion godt 146.000 tønder om dagen, mens verdens største 
vestlige olieselskab, Exxon Mobile, producerer omtrent 4 millioner tønder om 
dagen. 
</p><p>
Ifølge Oddvar Bjørgan fra Nordea kan megahandlen være med til at sætte gang i 
fusionsdiskussioner hos andre større selskaber. Det er den første store 
fusion af to olieselskaber, siden olieprisen begyndt at falde drastisk i 
løbet af sidste år. 
</p><p>
»Det her bliver sandsynligvis startsignalet på en konsolidering i 
oliebranchen«, siger aktieanalytikeren. 
</p><h3>
Løn på 150 millioner om året 
</h3><p>
For nordmanden Helge Lund, der er direktør for BG Group, betyder aftalen, at 
hans karriere som topchef har været turbulent og måske meget kort. 
</p><p>
I oktober skiftede han fra en anden global sværvægter, norske Statoil, til BG 
Group. Det skete med en gigantisk lønpakke, der vakte opstandelse blandt 
aktionærerne. Fra en løn på cirka 14 millioner kroner om året i Statoil, der 
var væsentligt større end BG Group, gik han til en lønpakke, der var mere 
end 10 gange højere. 
</p><p>
Den norske avis Dagens Næringsliv udregnede, at lønnen inklusive bonusser 
kunne løbe op i det, der svarede til 760 millioner danske kroner over fem 
år, altså omtrent 150 millioner om året. Efter hård kritik blev lønpakken i 
december skåret med omtrent 10 procent, og for en uge siden erkendte 
bestyrelsen i BG Group, at den havde lavet en fejl med den store lønpakke. 
</p><p class=" bl-elem">
Det er uvist, hvilke bonusordninger dagens kæmpehandel udløser til Helge Lund. 
</p>	
</div>

</div></body></html>
