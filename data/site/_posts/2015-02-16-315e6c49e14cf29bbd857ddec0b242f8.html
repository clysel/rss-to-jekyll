---
layout:     post
title: 	    " ?Alkoholikerens trøsteøl? skal være hot"
post_author:	    
post_date:	    Mon, 16 Feb 2015 13:23:48 +0100
post_site:	    politiken.dk 
post_link:	    http://politiken.dk/magasinet/feature/ECE2548795/alkoholikerens-troesteoel-skal-vaere-hot/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en kælder under Flæsketorvet i Københavns Kødby lægger brygmester Kyle Wolak 
en gummislange ned i hullet på en 136-liters mørk og skrammet trætønde, 
drejer på en hane og begynder at fylde den op med øl. 
</p><p>
»Det er en tønde, der har været ungarsk tokajvin i«, fortæller Mikkel Borg 
Bjergsø, bryggeren bag bryghuset Mikkeller, mens vi ser på. 
</p><p>
Vi befinder os under den endnu ikke åbnede pub og mikrobryggeri Warpigs, som 
er delvis ejet af Mikkeller sammen med det amerikanske bryghus Three Floyds. 
Mens håndværkerne arbejder ovenpå for at installere kedler, tanke, rør og 
køkken, er Bjergsø og Wolak i gang med et lille forsøg: Om man kan få et 
interessant resultat ud af at lagre en af Mikkellers nye alkoholfri øl – 
kaldet Drinkin’ the Snow – på fad. 
</p><p>
»Det har aldrig været prøvet med alkoholfri øl, så vidt jeg ved«, siger Mikkel 
Borg Bjergsø. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00913/Mikrobryggeriet_Mik_913852" data-id="913852" data-imgtype="jpg" data-caption="Mikkel Borg Bjergsø, bryggeren bag Mikkeller, forsøger sig med at lagre en alkoholfri øl på fad. Hvilket så vidt vides aldrig har været prøvet før. Foto: Mads Nissen"/><p>
Alkoholfri øl er ikke noget, man har beskæftiget sig med på den 
feinschmeckerorienterede del af brygscenen, hvor Mikkeller befinder sig. Her 
har de høje alkoholprocenter i omegnen af 10-15 pct. domineret. 
Alkoholgennemsnittet på de 10 bedst vurderede mikroøl på hjemmesiden 
Ratebeer er 11,5 procent. 
</p><p>
»Men jeg må sige, at jeg er træt af det. Jeg har altid gerne ville lave 
alkoholfri øl, og altid sagt, at den optimale øl var den øl, der havde 0 
procent alkohol, men smagte af øl, for så ville man kunne drikke den hele 
dagen. Problemet er bare, at alkoholfri øl smagte ad helvede til«, siger 
Borg Bjergsø, hvis bryghus for nylig blev bedømt af websitet Ratebeer som 
det tredjebedste i verden. 
</p><p>
»Det er skidenemt at lave en ekstrem-øl med masser af alkohol, fordi alkoholen 
maskerer mange af de fejl, der måtte være i øllet. Det er meget sværere at 
lave en god alkoholfri øl. Det her er noget af det mest spændende, jeg har 
lavet i min karriere som brygger«, siger han. 
</p><p>
Bjergsø har i flere år eksperimenteret med at sænke alkoholindholdet i en af 
sine øl og fandt ud af, at der var en nedre grænse på ca. 2 pct. Så begyndte 
manglen på alkohol for alvor at gå ud over smagen. Gennembruddet kom, da 
biotechvirksomheden Chr. Hansen tilbød ham at eksperimentere med en særlig 
vingær, <i>Pichia kluyveri</i>, der bruges til at forbedre smagen i 
vine. Gæren udvikler frugtige smagsstoffer, men producerer i modsætning til 
andre gærtyper ikke alkohol. 
</p><p>
»De foreslog gæren som smagsforstærker. Men jeg tænkte straks, at det kunne 
være en helt perfekt måde at lave alkoholfri øl på«, siger Borg Bjergsø, der 
gik i gang med at eksperimentere. 
</p><p>
Sidste år lancerede Mikkeller resultatet: to øl med en alkoholprocent omkring 
0,3 procent – den sommerlige Drinkin’ in the Sun og den førnævnte vinterøl, 
Drinkin’ the snow. 
</p><h3>
Salget forventes firedoblet 
</h3><p>
Øllene er langtfra den eneste nyskabelse på det alkoholfri område. Carlsbergs 
største sats i 2014 var den næsten alkoholfri Nordic-serie, som bryggeriet 
har haft stor succes med. Andre, som f.eks. det nystartede TeeDawn, har for 
nylig lanceret letøl med lave alkoholprocenter rettet mod barer og 
restauranter med en hel anden trendy markedsføring end tidligere tiders 
lavalkoholøl. Håbet og troen er, at danskerne er klar til at drikke 
lavalkoholisk øl i samme mængder, som man gør i nabolande som Tyskland og 
Norge. 
</p><div class="art-fakta article-box">
<header><h4 class="">
Stigning</h4>
</header><div class="fakta-body" data-buildingblock="embedded_factboxlink">
<p><b>På verdensplan</b> stiger salget af alkoholfri øl. I 2012 blev der 
drukket 2,2 milliarder liter – en stigning på 80 procent i forhold til fem 
år tidligere, ifølge The Economist. 
</p><p><b>Bryggerier som</b> Heineken, Carlsberg og Anheuser-Busch kæmper om at 
lancere alkoholfri øl på de globale markeder for at få fat i de nye 
helsebevidste kunder. 
</p><p><b>Markedslederen </b>er Spanien, hvor salget af alkoholfri øl er fordoblet 
siden år 2000 og udgør 12-13 procent. af markedet ifølge den spanske 
bryggeriforening. I Frankrig udgør alkoholfri øl 6 procent af markedet, mens 
de i Tyskland udgør 5 procent af markedet og i Norge 3,5 procent 
</p><p><b>I Danmark </b>er der også sket en lille stigning. I 2013 udgjorde 
alkoholfri øl 0,9 procent af markedet, et tal der har været stabilt i 
årtier. 
</p><p class=" bl-elem"><b>I 2014 steg</b> det med 55 procent til 1,4 procent. Stigningen skyldes 
primært lanceringen af Carlsbergs Nordic-serie. 
</p>
</div>
</div><p/><p/><p>
Noget tyder på, at bryggerierne har fat i noget. I 2014 steg salget af 
alkoholfri øl med 55 procent, svarende til 17 millioner solgte 33-cl-øl, og 
både branchen og detailhandlen forventer, at salget vil firedobles de næste 
5 år og ende med en markedsandel på 5-6 procent. 
</p><p>
Branchen mener, at det egentlig ikke er efterspørgslen, den er gal med, men 
udbuddet af produkter. Det er en kategori af drikkevarer, der simpelthen har 
været død. Noget af det har at gøre med smagen, men det lette øl har også 
haft et skidt image af andre årsager. 
</p><p>
»Det har altid været stigmatiseret som alkoholikerens trøsteøl. Det, han 
indtog, når han havde fået af vide af lægen, at han ikke måtte drikke mere. 
Den store forandring er, at man bredt i branchen forsøger at løfte øltypens 
image og smag til et mere interessant niveau«, siger specialkonsulent i 
Carlsberg Bjarke Bundgaard, der er bryggeriets hushistoriker. 
</p><h3>
Afstand til NAB’en 
</h3><p>
Den første ikkealkoholiske øl herhjemme var Wiibroes NAB, der står for non 
alcoholic beer, der blev lanceret i 1908 efter inspiration fra USA, der 
langsomt var på vej ind i forbudstiden. I 1993 kom Tuborg med den nuværende 
Super Light og senere lavede Royal øllen Royal Free. 
</p><p>
Kategorien letøl – altså øl op til 2,7 procent alkohol – har også ligget død 
med få nyskabelser, som den tre år gamle Fur Frokostøl, blandt de få 
lyspunkter ifølge ølkenderne. 
</p><p>
Nu har branchen fået øjnene op for potentialet, siger Carlsbergs 
marketingchef, Morten Boye. 
</p><p>
»Alkoholfri øl havde en em af antabus over sig. Men nu ser vi, at der er en 
sundhedsbølge, der gør, at vi alle bliver mere opmærksomme på, hvad vi 
indtager. Vi lever et hektisk liv, og når vi kommer hjem, skal vi nå til 
badminton eller at køre børnene til idræt. Vi vil så mange ting, og der kan 
indtaget af alkohol være en modsætning til det, vi vil. Men en del af os vil 
gerne have øloplevelsen alligevel«, siger han. 
</p><p>
Sidste år indførte regeringen – efter pres fra Bryggeriforeningen – en ændring 
af reglerne, så øl nu kan indeholde helt op til 0,5 procent alkohol og 
stadig kalde sig alkoholfri, hvor grænsen tidligere var 0,1 procent. Det har 
angivelig også en stor betydning for smagen. Samtidig har bryggerne ifølge 
Carlsberg fået teknologiske muligheder, der gør, at man kan lave bedre øl 
end tidligere. 
</p><p>
Carlsberg har forsøgt at lægge afstand til tidligere tiders NAB og Super Light 
i designet og markedsføringen af ’Nordic’. I tv-reklamen viser virksomheden, 
at øllen kan indtages til frokosten, på stranden, mens man laver noget i 
garagen, som belønning efter fysiske anstrengelser, til fodbold osv. 
</p><p>
Bryggeriet har ikke udført en egentlig markedsanalyse, men salgstallene tyder 
på, at den nye øl sælger i hele landet – i modsætning til f.eks. specialøl, 
der er slået stærkest igennem i de største byer. Håbet er, at Nordic og 
andre lavalkoholøl kan udvide det samlede marked, frem for at tage 
markedsandele fra andre øl. 
</p><p>
»Det er lidt svært at skille det kolde fra det varme vand, men vi kan se, at 
ølmarkedet i 2014 er steget for første gang i 25 år. Det er forkert at tage 
Nordic til fuld indtægt for det billede, for det har også været en rigtig 
god sommer, der har været et lille afgiftsfald på øl, og der er grøde i hele 
specialølsmarkedet, men Nordic har helt sikkert haft en betydning«, siger 
Morten Boye. 
</p><h3>
Letøl på cafeen 
</h3><p>
I Smallegade på Ydre Frederiksberg ligger bistroen Café Sokkelund, og her har 
restauratør Martin Hildebrandt taget ideen om at føre mere alkohollette 
alternativer til sig. 
</p><p>
»Vi har altid haft letøl i cafeen, men det solgte bare ikke noget som helst«, 
fortæller Hildebrandt. 
</p><p>
Sidste år tilføjede cafeen et selvstændig punkt på menuen kaldet lowcaholic 
øl, og fører nu både ale, lager og weissbeer i versioner på 2,6 pct. 
alkohol. Cafeen sælger 5-10 af de lette øl om dagen. 
</p><p>
»Så salget er ikke enormt, men det er til stede, og det stiger stille og 
roligt. Nogle køber det, fordi de skal køre, nogle køber det, fordi de er i 
en frokostsituation, hvor det ikke passer at drikke øl eller vin. Der er 
kommet en ny åbenhed omkring det at vælge alkoholfrit og lowcaholic, og jeg 
tror, det bliver stort«, siger han. 
</p><p>
Øllene er fra Holte-firmaet Teedawn, der blev stiftet sidste år, og i dag 
forhandles 70 steder i landet. Siden sommeren 2014 har firmaet solgt i 
omegnen af 60.000 flasker øl. 
</p><p>
»Vi har en salgsstyrke på 0,2 mand – nemlig 20 procent af min tid – så for mig 
beviser den store interesse, at der er et marked«, siger direktør Henrik Wiese. </p><p>
Teedawn specialiserer sig ikke i alkoholfri, men i øl med moderate procenter. 
</p><p>
»Jeg kan jo huske fra min barndom, hvordan mine bedsteforældre sad og nød en 
letøl. Det var meget almindeligt, men på et eller anden tidspunkt trak nogen 
stikket og nærmest nedlagde kategorien. Det svarer lidt til, at Arla 
beslutter sig for at fjerne letmælk fra supermarkedernes hylder fra den ene 
dag til den anden«, siger Wiese. 
</p><p>
I stedet er alkoholprocenterne skudt i vejret med specialøl langt over 
guldøl-styrke og vine med 14-16 procent alkohol. 
</p><p>
»Det er gået op for mig, at mængden af alkohol i øl og vin stiger, fordi det 
gør det nemmere for industrien at producere drikkevarer. Til skade for 
folkesundheden. Set fra et producentsynspunkt er alkohol et vidunderligt 
stof. For det første er det billigt. For det andet giver det masser af smag, 
fylde, og ikke mindst lang holdbarhed. Derimod er det – i modsætning til 
hvad de fleste tror – vanvittig svært og kostbart at brygge en velsmagende 
øl med moderate eller ingen alkoholprocenter«. Teedawn får brygget sine øl i 
Tyskland. 
</p><h3>
Firstmoverne gider ikke alkohol 
</h3><p>
Salgstallene for de nye ikke- eller lavalkoholiske øl er godt nok stigende, 
men de er stadig meget beskedne, og spørgsmålet er, om stigningen blot 
skyldes nyhedens interesse. Men ifølge eksperter har danskerne og vores 
alkoholkultur ændret sig. F.eks. viser tal fra Sundhedsstyrelsen, at især de 
unge drikker markant mindre nu end for blot fem år siden. 
</p><p>
»Mit bud er, at øllene rammer et marked, der er ved at være klar. Selv om der 
stadig er en meget høj grad af naturlighed over at drikke alkohol i Danmark, 
er der kommet en voksende gruppe, der ikke drikker. Det virker desuden, som 
om det er blevet enklere at sige nej tak til alkohol, om end der mangler 
forskning på området«, siger forsker i alkoholkultur fra Københavns 
Universitet, lektor Jakob Demant. 
</p><div class="art-fakta article-box">
<header><h4 class="">
Lette øltyper</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Mikrobryggeriet_Mik_913851w.jpg" alt="" border="0"/><span class="caption"><span class="f-img-caption">Foto: 
</span>Mads Nissen</span></span></p><p><b>En alkoholfri øl</b> er defineret som øl med mindre end 0,5 procent 
alkohol, efter at regeringen i april sidste år hævede bundgrænsen fra de 
oprindelige 0,1 procent Det betyder, at folk på antabus kun kan drikke et 
begrænset antal alkoholfri øl. 
</p><p><b>Den næste kategori</b> hedder letøl og er typisk på 2,6-2,7 procent 
alkohol. Stærkere øl er afgiftsbelagte. 
</p><p><b>Eksempler på alkoholfri øl: </b>Royal Free,Tuborg Super Light, 
Carlsberg Nordicm, Mikkeller Drinkin’ in the Sun og Drink'in The Snow 
</p><p class=" bl-elem"><b>Eksempler på letøl: </b>Grauballe Søhøjlandets Frokostøl, Fur 
Frokost, Teedawn Ale Cut, Lager Cut, Wheat Cut, Refsvindinge Skibsøl og 
Carlsberg 2,7 pct. 
</p>
</div>
</div><p/><p/><p>
Trendforsker Kirsten Poulsen fra trendbureauet Firstmove har længe været 
sikker på, at den udvikling måtte komme. Bureauet har specialiseret sig i 
markedsanalyser blandt firstmovers – dem, der definerer nye tendenser, og 
som andre følger over tid. 
</p><p>
»Allerede tilbage i 2006 var der et faldende alkoholforbrug blandt unge 
firstmovers, og den tendens har bredt sig. Grunden til, at det ikke har 
taget fart, er, at der ikke var noget ordentlig interessant udbud, sådan som 
der er på almindelige øl, hvor der er gået feinschmecker og microbrew i det. 
Så firstmoverne drak vand, smoothies, grøntssagsshots og mere kaffe«, siger 
Poulsen, der stadig ikke mener, at der er alkoholfri øl, der taler til 
firstmoverne og dem, der følger lige efter. 
</p><p>
Livsstilsekspert Henrik Byager er skeptisk over for, om det nogensinde kan 
blive mere end en niche. Der er alt for stærke sociale koder i det at drikke 
øl, der ikke lige kan ændres med et snuptag: 
</p><p>
»Rent rationelt set er det jo meget fornuftigt, for folk godt lide øl, og det 
er ikke smart at blive alt for fuld, så hvorfor ikke slå to fluer med et 
smæk og gøre ligesom Coca-Cola Light, hvor man har pillet ’det onde’ ud af 
sodavand. Men sådan tænker folk ikke«, siger han. 
</p><p>
»Øl, som det fungerer i dag, er et mandeunivers, hvor man enten dyrker 
specialøl eller får en sixpack til fodboldkampen. At komme med en sixpack 
med alkokholfriøl er bare ikke det samme i den forbrugssituation. Jeg tror 
ikke, det vil lykkes at ændre den mur af fordomme, ligesom det heller ikke 
er lykkedes for industrien at få kvinder til at drikke øl«, siger Henrik 
Byager, der dog tror, at de lette øl kan »krabbe sig frem « til at lille 
kernepublikum. 
</p><h3>
Grænser for alkoholfriheden 
</h3><p>
Der går nogle uger, måske en måned, før Mikkel Borg Bjergsø ved, om 
eksperimentet i kælderen hos Warpigs bliver til noget. Om lige præcis 
danskerne gider drikke hans alkoholfri øl, interesserer ham mindre. 
Mikkeller sælger mest til udlandet. Men han er ikke i tvivl om, at fænomenet 
er kommet for at blive. 
</p><p>
»Der er en sundhedsbølge, hvor der er et stort fokus på, hvad vi spiser, og 
hvor det f.eks. ikke er accepteret at ryge smøger på barerne længere. Og 
selv i ekstrem-øl-verdenen, hvor vi opererer, er fokusset skiftet. Nu skal 
alle have f.eks. en <i>berliner weisse</i>, der holder en procent på 2-3«, 
siger han. 
</p><p><i class=" bl-elem">Hvorfor laver du ikke alle dine øl alkoholfri?</i></p><p>
»Der er stadig lang vej til f.eks. den IPA, vi smagte på før«, siger han med 
henvisning til Warpigs’ første bryg, en såkaldt india pale ale, som vi 
prøvede, da vi ankom. 
</p><p>
»Uanset hvor avanceret brygningen bliver, tror jeg aldrig, vi ville kunne lave 
alkoholfri øl, der smager som almindelig øl. Vi kan arbejde en masse med det 
og komme meget tæt på, men for den trænede øldrikker vil der altid være en 
lille forskel. Desuden kan jeg godt li’ også at få en lille skid på en gang 
imellem«, siger han. 
</p><p class=" bl-elem"><i class=" bl-elem">Publiceret 16. februar 2015</i></p>	
</div>
</div></body></html>
