---
layout:     post
title: 	    "Eksperter om terrordebat: Den er helt ude af proportioner"
post_author:	    
post_date:	    Wed, 13 May 2015 15:14:03 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2667407/eksperter-om-terrordebat-den-er-helt-ude-af-proportioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Det var en fejl, at oplysninger om tidspunktet for, hvornår synagogen i 
København blev bevogtet i forbindelse med terrorangrebet i februar, aldrig 
nåede frem til statsministeren og justitsministeren. 
</p><p>
Men fejlen er i den lave ende af skalaen og fortjener slet ikke den store 
opmærksomhed, den lige nu får fra både oppositionen og pressen. Det fastslår 
fem eksperter i statslig forvaltning, som Politiken har talt med. 
</p><p>
»Jeg har lidt svært ved at se, at nogen i embedsværket har gjort sig skyldig i 
store fejl. Man kan altid sige, at det er kritisabelt, at man overser noget, 
der senere viser sig at være vigtigt. Men dengang blinkede signallamperne 
altså ikke særlig kraftigt«, siger professor i offentlig ret ved Aarhus 
Universitet Jørgen Albæk Jensen. 
</p><h3>
Nye oplysninger 
</h3><p>
Spørgsmålet om embedsværkets rolle er blevet aktuelt efter, at det i går kom 
frem, at der mandag 16. februar klokken 14.24 landede en mail fra Københavns 
Politi via Rigspolitiet og Justitsministeriet hos Statsministeriet med 
informationer om bevogtningen af den jødiske synagoge. 
</p><p>
Justitsministeriet havde bedt politiet oplyse, om der var andre til stede 
foran synagogen natten mellem 14. til 15. februar, hvor en jødisk vagt og to 
politibetjente blev skudt, og det var det, der nu blev svaret på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><div class="art-quote article-box">
<p class="quote"/>
<blockquote>
<p class="quote-txt">
Vi bevæger os i et underligt skyggeunivers, hvor noget, som er af marginal 
betydning bliver skreget ud af Karsten Lauritzen (Venstres retsordfører, 
red.) og hans venner i pressen som en stor fejltagelse. Det er helt ude af 
proportioner
</p>
<p class="sender">
Claus Haage Jensen, professor emeritus 
</p>
</blockquote>
</div><p>
I mailen skriver Københavns Politi, »at det af disponeringsskemaer fremgår, at 
der ca. kl. 19.30 blev disponeret 2 patruljer med i alt 5 mand til fast 
bevogtning ved/i umiddelbar nærhed af Synagogen i Krystalgade«. </p><h3>
Mail nåede aldrig frem til statsministeren 
</h3><p>
Den indeholder altså ikke blot information om, hvem der var til stede, men 
også hvornår der blev oprettet bevogtning. Den information når imidlertid 
aldrig frem til Thorning, der seks minutter efter, at mailen ticker ind hos 
Statsministeriet, går til pressemøde med den internationale presse. 
</p><p>
Derfor begår hun den fejl, da hun bliver spurgt til bevogtningen af synagogen, 
at hun siger, at den blev etableret »øjeblikkeligt«, selv det af mailen 
fremgår, at der reelt gik cirka fire timer. Det får hun nu tæv af 
oppositionen og pressen for, mens hun selv fastholder, at hun blev 
fejlinformeret af PET, og at hun i øvrigt først blev bekendt med mailen fra 
Københavns Politi for kort tid siden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat 
»ikke retvisende«</a></p><p>
Det sidste vil hun dog ikke bebrejde sit embedsværk, for mailen var svar på et 
andet spørgsmål, og derfor var der ikke nogen, der studsede over de, påpeger 
Helle Thorning-Schmidt 
</p><h3>
»Ikke god forvaltningsskik«
</h3><p>
Ifølge professor emeritus i offentlig ret ved Aalborg Universitet Claus Haagen 
Jensen peger redegørelsen »selvfølgelig ikke på god forvaltningsskik«, fordi 
statsministerens forkerte oplysninger kom til at stå til troende. 
</p><p>
»Men vi bevæger os i et underligt skyggeunivers, hvor noget, som er af 
marginal betydning bliver skreget ud af Karsten Lauritzen (Venstres 
retsordfører, red.) og hans venner i pressen som en stor fejltagelse. Det er 
helt ude af proportioner. Vi befinder os meget, meget langt nede på en 
fejlskala«, siger Claus Haagen Jensen, der tidligere har været clinch med en 
anden Venstre-politiker, Søren Pind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2666358/thorning-pet-har-haft-rig-mulighed-for-at-korrigere-mig/">Thorning: PET har haft rig 
mulighed for at korrigere mig</a></p><p>
Han henviser til, at oppositionen nu har kaldt både statsministeren og 
justitsministeren i samråd om sagen, og at gårsdagens udvikling i dag bliver 
behandlet i ikke mindre end 19 artikler og 4 ud af 6 ledere i de 
landsdækkende aviser. 
</p><p>
»Man er vældig optaget af, om der bliver begået fejl i ministerier og 
styrelser. Når vi opfører en komedie, som den, vi har været vidne til de 
seneste dage, er det tydeligt, at situationen har taget magten fra pressen 
selv«, siger Claus Haagen Jensen. 
</p><h3>
Venstre afviser 
</h3><p>
Venstres retsordfører Karsten Lauritzen afviser, at han er med til at skrige 
debatten ud af proportioner: 
</p><p>
»Man kan jo godt have det synspunkt. Vi har ytringsfrihed i det her land, og 
det skal vi have lang tid endnu, så jeg har respekt for folk, der mener 
noget andet. Men jeg tror ikke, at Claus Haagen Jensen har læst den samme 
terrorredegørelse, som jeg har, for så tror jeg, at han ville se, at det er 
relevant at tage en diskussion om de her ting«. 
</p><p><i class=" bl-elem">Hvorfor er det vigtigt at hænge sig i fortiden?</i></p><p>
»Det er jo fordi, at det her grundlæggende handler om, hvorvidt myndighederne 
og regeringen har løftet beskyttelsen af Det Jødiske Samfund på betryggende 
vis. Det er jo en debat, vi allerede havde i efteråret og intensiverede 
efter terrorangrebet, hvor Det Jødiske Samfund selv er ude at sige, at det 
mener man faktisk ikke, at myndighederne har. Nu har vi så en redegørelse, 
hvor man i detaljer kan se, hvor det er gået galt henne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2667274/joeder-frygter-at-politikerfnidder-fjerner-fokus-fra-terrorbekaempelse/">Jøder frygter, at 
politikerfnidder fjerner fokus fra terrorbekæmpelse</a></p><p>
»Alt det her sker jo på bagkant af et terrorattentat i Bruxelles mod det 
jødiske museum, hvor man målrettede gik efter det jødiske mindretal i 
Belgien og et terrorattentat i Frankrig, hvor man målrettet gik efter 
jødiske mål. Så er det da relevant at stille sig selv spørgsmålet om, 
hvorfor danske myndigheder er så sent ude med bevogtningen af jødiske mål i 
Danmark efter et terrorattentat ved krudttønden. Det er da et yderst 
relevant spørgsmål, og en del af den politiske debat om at løfte den opgave 
er jo nogle af de detaljer, der er«. 
</p><p><i class=" bl-elem">Herunder hvornår statsministeren vidste hvad?</i></p><p>
»Ja, selvfølgelig, for statsministeren har da ret i, at det var heldigt, at 
politiet var der, mens gerningsmanden var der, men det hun glemmer at 
tilføje, er, at faktum bare er, at der var seks betjente, der bevogtede 
synagogen, og alligevel kunne den gerningsmand, der var eftersøgt i hele 
byen, komme så tæt på, at han kunne skyde vagten, der stod oppe ved døren på 
klos hold. Det er ikke en kritik af de betjente, der gjorde, hvad de kunne, 
og gjorde det fantastisk med de forudsætninger, de havde. Det er bare 
faktum«, siger Karsten Lauritzen 
</p><p class=" bl-elem">
Justitsminister Mette Frederiksen bliver her til eftermiddag igen udfrittet af 
oppositionen i Folketingssalen, og 28. maj skal hun i samråd om sagen. 
</p>	
</div>

</div></body></html>
