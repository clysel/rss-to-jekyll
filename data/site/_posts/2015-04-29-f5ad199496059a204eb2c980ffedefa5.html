---
layout:     post
title: 	    "Norske fodboldspillere i fængsel for matchfixing"
post_author:	    
post_date:	    Wed, 29 Apr 2015 15:49:08 +0200
post_site:	    politiken.dk 
post_link:	    http://politiken.dk/sport/fodbold/ECE2648390/norske-fodboldspillere-i-faengsel-for-matchfixing/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre fodboldspillere er straffet med fængsel i seks til otte måneder for 
matchfixing i forbindelse med to kampe i den norske 2. division – spillet i 
juni 2012. 
</p><p>
Det er blevet besluttet i retten i Oslo. Fodboldspillerne Drin Shala og Alban 
Shipshani blev begge dømt til fængsel i otte måneder. 
</p><p>
Begge indrømmede under retssagen, at de havde taget imod penge for at 
videregive viden, men de nægtede, at det havde noget med manipulation af 
kampene at gøre. 
</p><p><b class="ext-link">DANSK SPILLER:</b><a class="embeddedlink" href="http://politiken.dk/sport/ECE2625754/dansk-spiller-ingen-turnering-er-sikret-mod-matchfixing/">Ingen turnering er sikret mod 
matchfixing</a></p><p>
Formose Pape Mendy blev straffet med fængsel i seks måneder. Retten lagde vægt 
på lydoptagelser, hvor Mendy indrømmede matchfixing. Han har efterfølgende 
påstået, at det var en spøg, men det hjalp ikke i retten. 
</p><p><b>Groft bedrageri</b></p><p>
De tre dømte blev desuden pålagt at betale 30.000 norske kroner i bøde. Alle 
tre blev dømt for groft bedrageri. 
</p><p>
I alt var fem tiltalt, men to af de tiltalte spillere blev frikendt. Det 
gjaldt Fredrik Alexander Notice og Saif Haydar Jafar. 
</p><p>
En 44-årig svensk bagmand blev straffet med fængsel i et år og seks måneder og 
fik en bøde på 340.000 norske kroner. Det svarede til hele den gevinst, han 
tjente på svindelnummeret. 
</p><p><b class="ext-link">VOLD:</b><a class="embeddedlink" href="http://politiken.dk/sport/fodbold/ECE2600209/tiltalt-for-matchfixing-fik-stukket-kniv-ned-i-halsen/">Tiltalt for matchfixing fik stukket kniv 
ned i halsen</a></p><p>
Retten mente, der var bevis for, at den 44-årige bagmand gav tilbud til flere 
spillere om at påvirke resultatet af fodboldkampene. Han blev derfor dømt 
for grov korruption. 
</p><p>
En 34-årig nordmand fik desuden fem dages fængsel og en mindre bøde. 
</p><p><b>Dommene er blevet anket</b></p><p>
For de fire hårdest ramte i retssagen er 90 dage af fængselsstraffen gjort 
betinget. 
</p><p>
De tre fodboldspillere og den 44-årige svensker har alle valgt at anke 
tirsdagens domme. 
</p><p class=" bl-elem">
De to kampe, der var tale om i tiltalen, blev spillet 24. juni 2012. Det var 
kampe i den norske 2. division mellem Østsiden og Follo samt Frigg og Asker. 
</p>	
</div>

</div></body></html>
