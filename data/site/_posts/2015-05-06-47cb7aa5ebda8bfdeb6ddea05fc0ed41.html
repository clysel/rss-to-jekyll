---
layout:     post
title: 	    "Mød bonden der selv bekæmper svine-stafylokokker"
post_author:	    
post_date:	    Wed, 06 May 2015 23:08:59 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2657675/moed-bonden-der-selv-bekaemper-svine-stafylokokker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Svine-MRSA</h4>
<div class="fakta-body" data-buildingblock="embedded_factboxlink">
<p><b>I 2007 blev 14</b> personer i Danmark konstateret smittet med svine-MRSA. I 
2013: 648. Sidste år: 1.271. I alt er 5 personer i Danmark døde som 
følge af smitte med MRSA. 
</p><p><b>8.000-12.000 </b>skønnes at være <i>bærere</i> af bakterien 
- de fleste raske. Nogle har bakterien i få dage, så er den væk igen. Andre 
er mere kroniske bærere, især hvis de har daglig gang i en svinestald.
</p><p><b>Smitte mellem mennesker </b>sker via hænderne eller ved at kysse og 
kramme. 
</p><p class=" bl-elem"><b>En rask person</b>, der får påvist MRSA, har kun lille risiko for alvorlig 
sygdom. Men bakterien kan i visse tilfælde medføre betændelse eller bylder 
og i sjældnere tilfælde en alvorlig infektion. 
</p>
</div>
</div><p>
Rullepølsen er skåret tommetykt og ligner overhovedet ikke sin papirtynde, 
fesne, fjerne slægtning fra Fakta. 
</p><p>
Der er ikke meget fedt, men masser af kødsmag fra grisene (eller rettere: en 
af deres forgængere) ude i stalden på den anden side af gårdspladsen. Brødet 
er bagt af den hvede, der gror på gårdens marker. 
</p><p>
Sådan et par journalister inde fra København skal jo have noget ordentligt at 
tygge i for at »mærke, at nerverne falder lidt ned herude på landet«, som 
Lene Bohn-Jespersen forklarer hen over køkkenbordet i køkkenet på den 
firelængede gård i Kirke Eskilstrup mellem Sorø og Hvalsø, mens en få 
måneder gammel hundehvalp nede på gulvet er ved at æde journalistens 
snørebånd. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2656545/multiresistent-svine-mrsa-landmaend-moedes-med-frygt-alle-steder/">Multiresistent svine-MRSA: 
Landmænd mødes med frygt alle steder</a></p><p>
Hun er stolt af at være på et svinelandbrug, at være kæreste med en landmand 
og selv være en del af den daglige svineproduktion med 10 ansatte. 
</p><p>
Men der er kommet skår i glæden: Spredningen af stafylokokbakterien 
svine-MRSA, der er resistent over for de typer af antibiotika, man normalt 
bruger til at behandle infektioner. 
</p><p>
En rundspørge foretaget af Politiken Research til 374 medlemmer af Danske 
Svineproducenter viser, at hver fjerde har haft oplevelser af at være 
udstødt på grund af frygten for svine-MRSA. Knap hver tredje af de adspurgte 
mener, at det har store personlige konsekvenser at være bærer af bakterien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2404680/hver-5-pakke-svinekoed-er-fyldt-med-mrsa/">Hver 5. pakke svinekød er 
fyldt med MRSA</a></p><p>
At MRSA-bakterien har bredt sig helt ind i privatlivets rutiner, fik Lene 
Bohn-Jespersen at mærke, da kærestens voksne datter skulle have foretaget en 
ellers banal korsbåndsoperation. 
</p><p>
Her blev hun, som alle andre, spurgt, om hun har kontakt med svin i det 
daglige. Hun kunne kun svare ja. Men først efter at der var lagt narkose, 
opdagede lægen en vabel på knæet. Den <i>kunne</i> stamme fra 
MRSA. For en sikkerheds skyld blev den unge kvinde vækket af narkosen, 
vablen undersøgt, og først ugen efter kunne hun blive indkaldt på ny til 
operation. 
</p><p>
»Det endte med ikke at være nogen rar oplevelse«, fastslår Lene 
Bohn-Jespersen. 
</p><p>
Det er kun et par uger siden, at et politisk flertal nikkede ja til 
fødevareminister Dan Jørgensens (S) plan mod yderligere spredning af den 
særlige MRSA-type, som sidste år blev registreret hos 1.276 personer; et 
tal, der blev fordoblet på et år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2568278/mrsa-trives-med-populaert-zink-laegemiddel-til-svin/">MRSA trives med populært 
zink-lægemiddel til svin</a></p><p>
Landmændene skal nedbringe forbruget af antibiotika med 15 procent. Og 
hygiejnekravene på gården skærpes yderligere. 
</p><p>
Lene Bohn-Jespersen anerkender, at der skal sættes ind, men hun synes, at 
debatten mangler proportioner og nuancer: 
</p><p>
»Men det er, som om mange svineproducenter har opgivet at kommunikere til 
offentligheden om alt det, de gør«. 
</p><p>
Sandsynligheden for, at der er svine-MRSA i besætningen hos Lene 
Bohn-Jespersen er stor. Dels viste en landsdækkende undersøgelse sidste år, 
at bakterierne formentlig forekommer på i hvert fald to ud af tre 
svinelandbrug. 
</p><p>
Dels blev en af de ansatte på gårdens drægtighedsafdeling sidste efterår 
testet for svine-MRSA, fordi hendes familie var nervøs. Den ansatte blev 
testet positiv som <i>bærer</i> af bakterien – det vil sige, at den var 
på hendes krop, men hun var ikke angrebet af infektioner. Hendes familie 
blev testet negativ. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2404528/saadan-kan-du-undgaa-at-blive-smittet-med-mrsa-gennem-koed/">Sådan kan du undgå at blive 
smittet med MRSA gennem kød </a></p><p>
Sandsynligheden for, at bakterien kom fra netop de svin, den ansatte arbejder 
med hver dag, er stor – selv om man også kan blive smittet af bakterien fra 
andre husdyr. 
</p><p>
På baggrund af testen blev alle medarbejdere på gården samlet til en snak, og 
den MRSA-positive ansatte blev spurgt, om hun fortsat ville arbejde med 
svin. Den ansatte valgte at fortsætte arbejdet. 
</p><p>
En anden ansat på gården blev testet for svine-MRSA i forbindelse med 
indlæggelse med en akut blindtarmsbetændelse. Han blev testet negativ. 
</p><p>
»Det viser, at selv om vi måske har et kæmpe problem med den her stafylokok, 
skal man ikke være mere bange for den end for andre stafylokokker. Nogle 
mennesker bliver nemt bærere af bakterien, men ugen efter kan den være væk 
igen. Andre kan arbejde i årevis med inficerede svin uden at blive bærere«, 
siger Lene Bohn-Jespersen. 
</p><p>
Hun mærker ikke noget til, at naboerne ser skævt til deres landbrug: 
</p><p>
»Vores omgangskreds spørger da, om vi har MRSA på gården, og vi svarer, at det 
har vi måske«. 
</p><h3>
Ingen adgang i stalden 
</h3><p>
Et utvetydigt tegn på, at tiderne er forandrede på landet er, at der er 
absolut ingen adgang for pressen til gårdens stalde. For få år siden kunne 
det godt arrangeres med tøjskift og god håndhygiejne, men nu er det slut. 
Her på gården tager de det alvorligt, når myndighederne dekreterer 
besøgsforbud i stalde, der måske er MRSA-ramte. 
</p><p>
Vi går over til staldbygningerne, hvor et skilt meddeler, at her kommer man 
ikke videre. Og der er låst. 
</p><p>
»Vi efterlever smittebeskyttelsesplanen fra Fødevareministeriet, har altid 
vasket hænder, inden vi gik ind i stalden, og vi har skiftet tøj, og vi har 
vaskemaskiner herude og bad. Og de fleste medarbejdere tager bad, inden de 
forlader staldene – bortset fra to, der bor tæt på, og som tager bad 
derhjemme, men de skifter også tøj og vasker meget grundigt hænder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/filosofferne/ECE2464450/hvor-mange-svin-er-et-menneskeliv-vaerd/">Hvor mange svin er et 
menneskeliv værd?</a></p><p>
Kattene inde i svinestalden får for resten heller aldrig lov at komme ud. 
</p><p>
Én ting er at hindre smittespredning. En anden at bekæmpe resistens ved at 
bruge så lidt antibiotika som muligt, så bakterierne ikke oparbejder 
resistens. 
</p><p>
Lene Bohn-Jespersen kan fremvise en årsstatistik, der viser, at forbruget af 
antibiotika på gården er under det halve af landsgennemsnittet. 
</p><p>
»Vi gør alt for at undgå, at dyrene bliver syge og skal have medicin. Men 
kommer der en luftbåren virus, kan det altså lægge en helt besætning ned på 
kort tid, og det skal der medicineres imod«. 
</p><p>
Lempelige foderskift til smågrisene, så de ikke får maveinfektioner af for 
bratte overgange, er en af måderne at få brugen af medicin ned på. 
</p><p>
»Og så bruger vi øjnene hver dag. Sammen med vore to dyrlæger og vore 
medarbejdere er der god mulighed for at få øje på syge dyr tidligt, så vi 
kan nøjes med at medicinere dem og ikke andre. Men har en so yverbetændelse 
og mister ædelysten, skal den behandles. Jeg siger dig, at der bliver passet 
godt på vores søer! Man skal passe sine dyr ... Sgu«. 
</p><h3>
Berømt i USA 
</h3><p>
Det er her, Lene Bohn-Jespersen pludselig begynder at citere New York Times, 
der er kommet de danske svinebønder til undsætning. I sidste måned var der 
en artikel i den amerikanske avis om <i>drug free pigs </i>– altså 
medicinfri grise – og den handlede ikke om biodynamisk økoproduktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2568274/dyrenes-beskyttelse-landbruget-vaelger-zink-som-den-lette-udvej/">Dyrenes beskyttelse: 
Landbruget vælger zink som den lette udvej</a></p><p>
USA’s præsident, Barack Obama, har afsat 1,2 mia. dollars til at udarbejde en 
plan mod antibiotikaresistente bakterier i et land, hvor antibiotika helt 
rutinemæssigt blandes i foderet. Avisen havde sendt en reporter til Danmark 
for at høre, hvordan man kan lave en produktion, hvor kun syge dyr får 
medicin. Danmark er foregangsland i verden, blev det fastslået. 
</p><p>
»Men hvor er det fedt at få den slags støtte. Specielt fordi den kommer 
udefra«, griner Lene Bohn-Jespersen. 
</p><p>
Hun er godt klar over, at der er en front i debatten, der taler om en 
fuldstændig omlægning, så eksempelvis smågrise får lov at være hos deres mor 
mere end de fire uger, der i mange år har været reglen i konventionel 
produktion. Og at det vil kunne stabilisere de små grisemaver, så der er 
mindre behov for medicin. 
</p><p class=" bl-elem">
»Men så skal vi også have plads til, at soen skal kunne stikke af fra grisene, 
for ellers æder de hende. Og så bliver vi nok nødt til at ekspropriere Fyn 
til fritgående søer. Det er præcis der, det bliver et spørgsmål om økonomi. 
Og om, hvad du som forbruger vil betale for koteletten«. 
</p>	
</div>

</div></body></html>
