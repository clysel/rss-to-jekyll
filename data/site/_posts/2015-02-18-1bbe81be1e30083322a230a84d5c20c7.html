---
layout:     post
title: 	    "FC Basel: Overraskelsen har problemer med Portugal"
post_author:	    
post_date:	    Wed, 18 Feb 2015 17:53:19 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551892/fc-basel-overraskelsen-har-problemer-med-portugal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Basel kom noget overraskende videre fra Champions Leagues gruppe B, der ellers 
talte to fodboldflagskibe i Real Madrid og Liverpool. 
</p><p>
Siden har Basel imidlertid været i vinterhi fra konkurrencefodbold i to 
måneder. To ligakampe har de godt nok nået i februar, men man kan have sin 
tvivl om schweizernes skarphed, når de i aften går på banen mod FC Porto. 
</p><p>
Til gengæld fejler selvtilliden næppe noget i grænsebyen. I den hjemlige liga 
brager Basel mod sjette mesterskab i træk, og foruden en enkelt kamp mod 
mægtige Real Madrid er de ubesejrede i deres seneste 12 kampe. 
</p><h3>
Kun mål i 3 af 10 kampe mod portugisiske hold
</h3><p>
Det er derfor en selvsikker træner Paulo Sousa, der ser frem mod dagens opgør. 
</p><p>
»Vi står over for en stor udfordring, men som vi har bevist i gruppespillet, 
er vi i stand til at konkurrere med ethvert hold, vi bliver parret med«, 
udtaler portugiseren til klubbens hjemmeside om mødet med sine landsmænd. 
Netop portugisere har ellers været en svær størrelse at greje for Basel. 
Blot 2 af deres 10 Champions League-møder med portugisiske hold har Basel 
vundet, og kun i 3 af kampene har de formået at score. 
</p><ul><li><b>Senest:</b> En sejr og en uafgjort i de to eneste kampe, de har spillet efter 
vinterpausen. </li><li><b>Gruppespillet:</b> Nummer 2 efter et uafgjort resultat på Anfield i 
sidste spillerunde holdt dem foran Liverpool. </li><li class=" bl-elem"><b>Hjemme:</b> På en solid førsteplads i ligaen med 8 point ned til 
nummer 2. </li></ul><p class=" bl-elem"/>	
</div>
</div></body></html>
