---
layout:     post
title: 	    "Vinduesmuseum rækker ud til store og små på inviterende og opslugende vis"
post_author:	    
post_date:	    Sat, 02 May 2015 15:38:04 +0200
post_site:	    politiken.dk 
post_link:	    http://politiken.dk/kultur/arkitektur/ECE2651936/vinduesmuseum-raekker-ud-til-store-og-smaa-paa-inviterende-og-opslugende-vis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Villum Window Collection</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Maskinvej 4, Søborg. Bygherre: VKR Holding. Arkitektur og design: Rosan Bosch 
Studio. Grafisk design: Maria Hagerup og Benjamin Andersen. Lys: Kim Borch. 
1.500 m2. Tirsdage og torsdage 10-16.
</p></div>
</div><p>
Et sted i Søborg kan man opleve vinduer. Det kan man selvfølgelig gøre alle 
vegne, men i Søborg er der kommet et museum for vinduer. Sådan et, der har 
en hel samling vinduer, indtil videre ca. 300 styk fra år 1600 til i dag. Og 
man kan ikke bare kigge, man kan føle, mærke og holde på nogle af dem. 
</p><p>
Nogle kan man se i de omgivelser, de er tænkt, mens andre hænger frit i wirer 
udspændt mellem gulv og loft. 
</p><p>
Man bliver med snedigt lys, store installationer og gennem masser af små 
bestanddele ført ind i vinduets verden, som man måske ikke vidste var 
forunderlig, før man besøgte museet, men som det er svært at lade være med 
at mene bagefter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2625564/fremtidens-koebenhavn-har-baade-blomster-og-hoejhuse/">Fremtidens København har både 
blomster og højhuse</a></p><p>
Dermed er det blevet et museum, der fra et ret lille hjørne af verden rækker 
ud til store og små på inviterende og opslugende vis. 
</p><p>
Det lyder nørdet, men er det kun til dels. 
</p><h3>
Badet i dagslys 
</h3><p>
Centralt i den store udstillingshal, der i øvrigt er badet i dagslys fra et 
klassisk fabrikstag, ligger en såkaldt tidstunnel. Her går man gennem rum, 
der viser vinduer fra gotikken og frem gennem barokken og klassicismen til 
funktionalismen og vore dage. Det er en vigtig installation, fordi den 
viser, at vinduet ikke blot er en ramme med noget glas, men at det har et 
indre og et ydre og spiller forskellige roller i bygninger til forskellige 
tider. Faktisk er der en lille afdeling, der viser vinduets historiske 
oprindelse og forklarer ordets etymologi. 
</p><div class="art-quote article-box">
<p class="quote"/>
<blockquote>
<p class="quote-txt">
Vinduerne er på sin vis sjælen i arkitekturen, og den kunst, det er 
at skabe denne sjæl, er i nogen grad gået tabt i moderne byggeri 
</p>
<p class="sender">
</p><p class=" bl-elem"/> 

</blockquote>
</div><p>
Vindue kommer af det oldnordiske vindauga, der betyder tagøje eller tagåbning, 
hvor røgen fra arnestedet gik ud. Siden flyttede åbninger ned i facaden og 
blev dækket af huder eller låger. Først omkring år 1100 dukker vinduer med 
glas op i Europa.</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/3_Tidstunnellen_kim_933019y.jpg" alt="" border="0"/><span class="caption"><span class="f-img-caption">Tidstunnel. 
</span>Pr-foto</span></span></p><p>
Vinduet bliver ofte betragtet som en bygnings øjne, og dens udtryk og grad af 
imødekommenhed afhænger i allerhøjeste grad af vinduerne. De er på sin vis 
sjælen i arkitekturen, og den kunst, det er at skabe denne sjæl, er i nogen 
grad gået tabt i moderne byggeri. Når et hus bliver et stort vindue, når 
facaden er i ren glas, er det, som om det mister sjæl på samme måde, som 
hvis det ikke havde nogen vinduer. 
</p><p>
Der er dog bygget flere fine glashuse, men det kræver en særlig dynamik med 
omgivelserne og andre materialer at få materialet til at spille. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/4_Klassicisme_Hamme_933017y.jpg" alt="" border="0"/><span class="caption"><span class="f-img-caption">Klassicisme. 
</span>Pr-foto</span></span></p><p>
Men vinduet er ikke længere bare en bygnings øje og dens energimæssigt svage 
led. Nye vinduer er stærkt isolerende og kan vinde mere energi fra sollyset, 
end det taber til omgivelserne. Det seneste, man har fundet ud af, er at 
fremstille gennemsigtige solceller. Det betyder, at vinduer fremover vil 
kunne blive husenes kraftcentraler. 
</p><h3>
Ikke et showroom 
</h3><p>
Villum Window Collection ligger på en undseelig adresse i et erhvervskvarter i 
Søborg. Det er Villum Kann Rasmussens selskab VKR Holding, der har skabt det 
interessante museum. Huset er ikke hvilket som helst, men et stykke 
erhvervshistorie, da det er VKR-gruppens tidligere hovedsæde, hvor 
virksomheden fra 1951 producerede Velux-tagvinduet, som blev en 
international succes, og som lagde grunden for den store vinduesproducent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2588211/syv-arkitektoniske-kortfilm-er-smaa-sansemaettede-overraskelser/">Syv arkitektoniske kortfilm er 
små sansemættede overraskelser </a></p><p>
Det er en virksomhed, der aldrig lægger skjul på sin egen stolte historie og 
stifterens opfindsomhed, men man må give dem, at de på vinduesmuseet ikke 
sætter sig selv og egne produkter forrest. Det er ikke et showroom for 
virksomhedens produkter, selv om et af de første Velux-vinduer selvfølgelig 
er med i samlingen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/5_Modernismen-kimwe_933018y.jpg" alt="" border="0"/><span class="caption"><span class="f-img-caption">Modernsme. 
</span>Pr-foto</span></span></p><p>
Det er selve interessen for vinduet som fænomen, der bærer museet, og det er 
lige så interessant for den teknisk interesserede, der gerne vil dykke ned i 
forunderlige betegnelser som koøjer, rumpestabler og stjerthager, som for 
den kulturelt mindede, der hellere vil forstå, hvad vinduet betyder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2642751/kay-fisker-bygning-i-rom-er-saa-skarp-at-man-naesten-skaerer-sig-paa-den/">Kay Fisker-bygning i Rom er så 
skarp, at man næsten skærer sig på den</a></p><p>
Således byder samlingen også på en afdeling med billedkunst, hvor vinduer 
indtager en væsentlig del af motivet. 
</p><p class=" bl-elem">
Det er alt sammen ganske generøst stillet gratis til rådighed for 
offentligheden. 
</p>	
</div>

</div></body></html>
