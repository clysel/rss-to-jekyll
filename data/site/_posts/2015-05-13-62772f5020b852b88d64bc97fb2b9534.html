---
layout:     post
title: 	    "Kære premierminister: Storbritannien offentliggør Prins Charles' politiske breve"
post_author:	    
post_date:	    Wed, 13 May 2015 21:57:12 +0200
post_site:	    politiken.dk 
post_link:	    http://politiken.dk/udland/ECE2668959/kaere-premierminister-storbritannien-offentliggoer-prins-charles--politiske-breve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tidligere britiske ministre har haft en helt særlig penneven. 
</p><p>
Prins Charles, der er førstearving til den britiske trone, har i en række 
breve forsøgt at påvirke både den tidligere premierminister Tony Blair og 
flere andre ministres politik. 
</p><p>
Efter ti års juridisk kamp mellem britiske myndigheder og avisen The Guardian 
er brevene, der blev udvekslet mellem kongehuset og ministerierne i 
2004-2005, nu blevet offentliggjort. 
</p><p><b class="ext-link">DOKUMENTATION</b><a href="https://www.gov.uk/government/collections/prince-of-wales-correspondence-with-government-departments" target="_blank">Læs 
brevene her</a><i class=" bl-elem">(eksternt link)</i></p><p>
Brevene bliver i Storbritannien omtalt som 'Black Spider Memos' på grund af 
prinsens knap så læsevenlige håndskrift og handler om alt fra helikoptere 
til landbrug og alternativ medicin. 
</p><h3>
Helikoptere og ulovligt fiskeri 
</h3><p>
Prins Charles har tidligere beskrevet sig selv som »en prins, der blander 
sig«, og det gør han også i de offentliggjorte breve. 
</p><p>
Her forsøger han eksempelvis at få Blair til at styrke militæret med 
helikoptere. 
</p><p>
»Jeg frygter, at dette er endnu et eksempel på, at vores bevæbnede styrker 
bliver bedt om at udføre ekstremt vanskelige opgaver uden de fornødne 
ressourcer«, skriver prinsen eksempelvis. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00936/Prins_Charles_holde_936370y.jpg" alt="" border="0"/><span class="caption"><span class="f-img-caption">Afsender. 
</span>Prins Charles interesserer sig en hel del for den britiske regerings førte politik. Foto: AP</span></span>
På et tidspunkt beder Blair også prinsen om råd til, hvad han gøre for at 
tilskynde til brugen af urtemedicin, efter at prins Charles har luftet sin 
bekymring for, at et EU-direktiv forhindrer den slags. Det får prinsen til 
at tilbyde, at hans hjælper kan orientere premierministerens rådgivere om 
emnet, hvilket Blair takker ja til. 
</p><p>
Også den daværende miljøminister Elliot Morley fik i 2004 post fra prinsen, 
der på det tidspunkt var bekymret for illegalt fiskeri. 
</p><p>
»Det er meget sandsynligt, at jeg er uvidende om dette, så tilgiv mig, men er 
Storbritanniens flåde eksempelvis inkluderet i diskussionerne om dette?«, 
skrev prins Charles. 
</p><p>
Den daværende miljøminister svarer hertil, at man efterfølgende har inviteret 
flåden til at deltage i arbejdet. 
</p><p>
I et andet brev til undervisningsministeren fortæller han om sit »gammeldags 
syn« på, hvordan lærere bør udføre deres arbejde, mens han i andre breve 
foreslår navngivne personer til forskellige prominente stillinger. 
</p><h3>
10 års tovtrækkeri 
</h3><p>
The Guardian bad i 2005 om aktindsigt i brevene for at teste en ny 
offentlighedslov. Dengang blev det bekræftet, at en brevudveksling havde 
fundet sted, men avisen fik efter fire års juridisk tovtrækkeri afslag på 
ønsket om at se, hvad prinsen havde på hjerte. 
</p><p>
Siden er afslaget blevet appelleret til stadig højere retslige instanser, og i 
2012 kom det til et veto fra Statsadvokaten. Begrundelsen var, at en 
offentliggørelse ville underminere prinsens rolle som politisk neutral, 
fordi de indeholdt hans personlige holdninger. Men i går slog den britiske 
Højesteret fast, at brevene skulle offentliggøres, hvilket 27 styks så blev 
i eftermiddag. 
</p><p><b class="ext-link">AFSLAG</b><a class="embeddedlink" href="http://politiken.dk/kultur/medier/ECE1784919/kongehus-naegter-pressen-adgang-til-prins-charles-helt-aerlige-breve/">Kongehus nægter pressen adgang til prins 
Charles' helt ærlige breve</a></p><p>
Den beslutning kalder premierminister David Cameron for »dybt skuffende«: 
</p><p>
»Dette handler om det princip, at de øverste medlemmer af kongefamilien har 
mulighed for at udtrykke deres mening over for regeringen i fortrolighed. 
Det, tror jeg, de fleste ville mene, er fair nok«, siger han til The 
Guardian. 
</p><p>
Ifølge avisen er prinsens interesse for regeringens politik ikke blevet mindre 
med årene. Siden 2010 skulle han angiveligt have holdt 87 møder med 
ministre, oppositionsledere og embedsmænd. 
</p><p class=" bl-elem">
Fra begyndelsen af 2015 og frem til den netop overståede valgkamp skulle han 
også have holdt møder med blandt andre David Cameron, der genvandt magten i 
sidste uge. 
</p>	
</div>

</div></body></html>
