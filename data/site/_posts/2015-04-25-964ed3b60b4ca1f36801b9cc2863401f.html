---
layout:     post
title: 	    "Og det her handler slet ikke om penge"
post_author:	    
post_date:	    Sat, 25 Apr 2015 14:06:40 +0200
post_site:	    politiken.dk 
post_link:	    http://politiken.dk/sport/haandbold/ECE2642972/og-det-her-handler-slet-ikke-om-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Overskriften lyder flot, ikke sandt. Men har den nu bund i virkeligheden – for 
er penge ikke et vigtigt drivmiddel for en professionel sportsmand, en 
professionel som den franske håndboldspiller Cyril Viudes?
</p><p>
Svaret er selvfølgelig ja, siger han. Men ikke kun ja.
</p><p>
»Min kone og jeg ville gerne opleve noget andet. Vi ville til Danmark – og 
oplevelsen skulle ikke kun være håndbold. Vi ville også gerne tættere på den 
danske kultur, det var vi enige om«, fortæller den 33-årige 
universitetsuddannede franske stregspiller.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2638507/fuld-fart-frem-mod-semifinalerne--men-kan-aarhus-vaelte-mesterholdet/">Fuld fart frem mod 
semifinalerne – men kan Århus vælte mesterholdet?</a></p><p>
Efter fire år i Kolding IF, nu Kolding København, har Cyril Viudes – og S’et i 
efternavnet skal udtales, det siger hans spanske afstamning – forlænget 
kontrakten med den jyske klub.
</p><p>
»Jeg havde mulighed for at komme til både tyske og franske klubber og tjene 
flere penge, og det vidste Jens (Kolding Københavns direktør, Jens Boesen) 
godt. Men vi blev enige om gode betingelser, for jeg ville gerne fortsætte. 
Min kone Helene og vores datter Elsa har et godt liv i Kolding, vi er slet 
ikke færdige med Danmark«, lyder det fra den store franske stregspiller.
</p><p>
Cyril Viudes er født i Paris, men vokset op i Toulouse, hvor han også tog en 
idrætsvidenskabelig uddannelse på det lokale universitet.
</p><p>
Viudes har spillet håndbold i både Frankrig og Spanien, bl.a. i St. Raphael og 
den tidligere spanske storklub, Bidasoa Irun – men langsomt voksede ideen om 
at prøve noget helt andet. Måske Danmark.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2634545/aalborg-sikrer-semifinaleplads-med-sejr-i-midtjylland/">Aalborg sikrer semifinaleplads 
med sejr i Midtjylland</a></p><p>
»En af mine venner spillede i Barcelona sammen med Jesper Nøddesbo. Og en dag 
fortalte Nøddesbo, at de manglede en stregspiller i hans gamle klub Kolding. 
Jeg tog chancen og ringede til Jens Boesen og præsenterede mig – og sagde, 
at jeg var interesseret. Det var Jens heldigvis også, og jeg ved, han brugte 
sine franske forbindelser i Montpellier til at hente oplysninger om mig. Jeg 
kom til lægetjek i klubben, og derefter skrev vi kontrakt, uden at klubben 
havde set mig spille«.
</p><h3>
Regnen, kulden og blæsten
</h3><p>
Cyril Viudes, hans kone og deres to uger gamle datter kom til Danmark, hvor 
vejret ikke er specielt ’latinsk’. Og hvor regnen, kulden og blæsten har 
sendt andre sydlandske spillere tilbage, hvor de kom fra, bl.a. spanieren 
Isias Guardiola, der i utide forlod Aalborg i vinter, og fløjspilleren 
Albert Rocas, der kom til Kolding København fra FC Barcelona. Men Rocas’ 
kone trivedes ikke i Danmark, og den elegante spanske spiller fik i sommer 
ophævet sin kontrakt et år før tiden.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2629664/tvis-holstebro-misser-gylden-chance-for-foersteplads/">Tvis Holstebro misser gylden 
chance for førsteplads</a></p><p>
»Vi kom hertil som unge forældre, og vi oplevede – set med franske øjne – at 
Danmark er et meget familievenligt sted at være. Der er babyrum i Bilka, der 
er særlige forhold for børnefamilier i svømmehallen, der er babystole i 
restauranterne, altså mange små detaljer, der gør tingene lettere for 
børnefamilierne. Og vores datter elsker sin børnehave, og hun er efterhånden 
mere dansk end fransk«.
</p><p>
Ægteparret Viudes modtager danskundervisning i hjemmet i Kolding centrum, og 
en del af denne samtale foregår da også på dansk. Men Kolding-spilleren vil 
nu helst – da mit franske er begrænset til cirkusversionen – tale engelsk.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2628178/skjern-intensiverer-dm-spaending-slaar-kif-i-drama/">Skjern intensiverer 
DM-spænding: Slår KIF i drama</a></p><p>
»Mit engelske er blevet meget bedre, efter at jeg er kommet til Danmark, alle 
taler jo engelsk her i landet«, siger Cyril Viudes med et stort smil. Og 
samme udsagn kommer fra hans kone.
</p><p>
Ægteparret har også fået danske kontakter, bl.a. ved selv at åbne døren til 
deres hjem og deltage i forskellige sociale arrangementer.
</p><p>
»I begyndelsen var forskellige folk flinke til at sige, »vi kender nogle 
franskmænd, dem skal I møde«, og det var jo meget betænksomt. Men det var 
ikke det vigtigste for os, vi ville jo gerne møde danskere og på den måde 
lære mere om Danmark. Det her drejer sig jo ikke kun om håndbold, men også 
om at få oplevelser og blive klogere«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2616450/flyvende-kif-floej-vi-laerte-meget-af-pokalskuffelsen/">Flyvende KIF-fløj: Vi lærte 
meget af pokalskuffelsen</a></p><p>
Men håndbold og Kolding København er indgangsvinklen og basis for familien 
Viudes’ ophold i Danmark – og det var ikke helt let i begyndelsen, hvor 
stregspilleren tilbragte megen tid på bænken.
</p><h3>
»Vi er i vanskeligheder«
</h3><p>
»I de seneste par sæsoner har jeg dog fået mere spilletid, og jeg er derfor 
meget tilfreds med min sportslige situation«, siger Cyril Viudes – der er 
noteret for tre landskampe for Frankrig, og som i eftermiddag er med hos 
Kolding, der møder Tvis Holstebro i den sidste kamp i slutspillet. Og målet 
er at sikre førstepladsen i puljen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2616429/kif-kolding-stormer-mod-semifinalen-efter-klar-sejr/">KIF Kolding stormer mod 
semifinalen efter klar sejr</a></p><p class=" bl-elem">
»Vi har en styrke og en erfaring, der burde være nok til at genvinde 
mesterskabet, men vi er i vanskeligheder lige nu. Jeg tror, at Champions 
League har trukket mange kræfter ud af os. Lige nu skal vi ikke tænke på at 
spille godt eller vinde guld, vi skal kun tænke på at vinde næste kamp«.
</p>	
</div>

</div></body></html>
