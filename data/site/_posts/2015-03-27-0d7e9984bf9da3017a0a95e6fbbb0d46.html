---
layout:     post
title: 	    "Jocelyn var au pair i Danmark: Blev delt af to familier"
post_author:	    
post_date:	    Fri, 27 Mar 2015 13:14:10 +0100
post_site:	    politiken.dk 
post_link:	    http://politiken.dk/indland/ECE2606205/jocelyn-var-au-pair-i-danmark-blev-delt-af-to-familier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det usædvanlige og ulovlige arrangement blev aldrig nogen succes. Efter en 
måned fik filippinske Jocelyn på 26 år nok. 
</p><p>
Så var hun blevet så træt at blive delt af de to familier i Vedbæk, at hun 
trodsede frygten for at få inddraget opholdstilladelsen og sagde op.
</p><p>
Da havde hun i en måned været au pair på delebasis mellem to familier, der 
boede lige over for hinanden. 
</p><p>
En au pair skal ifølge reglerne indtage en familiær stilling hos værtsfamilien 
– og det er stik imod reglerne, at to familier deler en au pair.
</p><p>
På den ene side af vejen boede en familie bestående af mor og far og to børn. 
Der kunne Jocelyn sådan set meget godt lide at være. De opførte sig fair 
over for hende og overholdt reglerne. Som au pair må man kun udføre lettere 
husarbejde, og kun i maksimalt 5 timer om dagen og 30 timer på en uge.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2606121/naesten-umuligt-at-blive-kendt-uegnet-som-au-pair-familie/">Næsten umuligt at blive kendt 
uegnet som au pair-familie</a></p><p>
Men Jocelyn brød sig slet ikke om det, når hun hver anden uge var på den anden 
side af Strandvejen, hvor en fraskilt mand boede alene eller med sine to 
delebørn. 
</p><h3>
Au pair er ikke et arbejde
</h3><p>
Han respekterede ikke arbejdstiderne og forlangte for eksempel, at Jocelyn 
pudsede husets vinduer højt oppe, og at hun ryddede op efter hans fester i 
det tilhørende strandhus nede ved vandet. 
</p><p>
»Det var hårdt at blive delt. De to familier havde helt forskellige attituder. 
Den ene familie var venlig over for mig, men den anden var uvenlig«, 
fortæller Jocelyn, da Politiken møder hende på en café i København.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2606202/michelle-var-au-pair-i-vedbaek-skulle-ligne-stuepige/">Michelle var au pair i Vedbæk: 
Skulle ligne stuepige</a></p><p>
Jocelyns første måned i Danmark var meget langt fra au pair-ordningens 
officielle formål, som er kulturel udveksling. 
</p><p>
Det anses ikke for et arbejde at være au pair, derfor får au pairerne heller 
ikke løn. 
</p><h3>
Tog kontakt til organisation
</h3><p>
Den månedlige udbetaling på 3.300 kroner betragtes som lommepenge. Hun fik 
nok, da det ikke lykkedes moderen i den ene familie at overtale den enlige 
mand til at overholde reglerne om arbejdstid og arbejdsopgaver. 
</p><p>
»Jeg var der kun for at arbejde. Der var ingen kulturel udvikling. Jeg havde 
ingen forbindelse til familien, jeg følte mig ikke velkommen. Jeg skulle 
bare gøre rent og lave mad«, siger Jocelyn, der med sig fra Filippinerne har 
en uddannelse inden for hotel- og restaurationsbranchen.
</p><p>
Hun tog kontakt til organisationen Au Pair Network, der hjælper au pairer i 
Danmark. 
</p><p>
De hjalp hende med at ordne papirerne for at komme væk fra den ulovlige 
deleordning og med at finde en ny familie. 
</p><p>
I dag er Jocelyn derfor hos en ny familie på Østerbro, hvor hun stortrives.
</p><p class=" bl-elem">
»Vi har en <i>bonding</i>. De spørger mig til Filippinerne, og jeg hører 
om Danmark. Der er fire børn i familien, men der er en bedstemor, som 
hjælper meget til, så jeg har masser af fritid til for eksempel at spille 
basketball«, siger Jocelyn.
</p>	
</div>
</div></body></html>
