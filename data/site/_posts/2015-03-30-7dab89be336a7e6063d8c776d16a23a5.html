---
layout:     post
title: 	    "Horrorjazz fra 'mørkets mestre' var trøstesløst og ensformigt"
post_author:	    
post_date:	    Mon, 30 Mar 2015 11:12:51 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2609908/horrorjazz-fra-moerkets-mestre-var-troestesloest-og-ensformigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeg havde set frem til at få bare ansatsen til en kriblende fornemmelse i 
nakkehårene, bare et lille sug i mellemgulvet eller et glimt af frygt i 
kældermødet med den tyske gruppe Bohren und der Club of Gore. Kvartetten er 
i jazzhusets energiske presseomtale beskrevet som »dunkel horrorjazz fra 
mørkets mestre« og et møde mellem »filmmusik til ’Twin Peaks’ og et doom 
metalorkester midt i en tysk, ekspressionistisk skrækfilm«. 
</p><div class="art-fakta article-box">
<h4 class="">
Koncertanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
<p>
Bohren und der Club of Gore + Lars Greve/Mads Forsby. 
</p><p class=" bl-elem">
Jazzhouse. Lørdag.
</p>
</div>
</div><p>
Unægtelig pirrende. Og havde det bare været så vel. For faktisk er gruppens 
dystre musikvideoer ganske stemningsfulde i al deres flimrende gotik. Men 
filmmusik er ofte anonym og underlagt billederne. Og oplevet live afslørede 
Bohren und der Club of Gore sig gennem den diskrete røg, under de smukke, 
lilla spots, der hang over hvert af orkestrets medlemmer med en stemning af 
kulisse fra en depraveret natklub. </p><p>
Jeg mindes ikke i Jazzhouse at have hørt en så stillestående og interesseløs 
musik som den, gruppen frembragte. En tung og træg balladejazz, blottet for 
melodisk substans, udtryksmæssig spænding og rytmisk drift. Gruppens 
medlemmer, tilsyneladende fuldkommen anonyme musikere, manglede bare 
kraniemaskerne, så havde de lignet dødninge i et ironisk distanceret 
teaterstykke, hvor intet flytter sig. ’Sailing Without Wind’, som et nummer 
hed. 
</p><h3>
Konceptuel kitch 
</h3><p>
De grinende kranier kunne man så få på T-shirts i gruppens medbragte 
merchandise shop. Men hvad vi fik, var ikke levende koncertmusik. Det var en 
iscenesat stemning ud fra nogle på forhånd opbyggede fantasiforestillinger. 
Nærmere konceptuel kitsch end egentlig musik. 
</p><div class="art-quote article-box">
<p class="quote"/>
<blockquote>
<p class="quote-txt">
En musik, mumificeret af ideen om mørke drømme og dystre fantasier
</p>
</blockquote>
</div><p>
Bohren und der Club of Gore er lyden af en stor og mørk bas, dystre 
synthakkorder af samplet mandskor og gotisk orgel eller klaver, sax og 
vibrafon, pakket ind i store mængder rumklang, og en trommeslager, hvis 
frygtelige opgave består i at spille så langsomt, at hans beat lyder som 
zombieagtigt slæbende skridt i slowmotion. </p><p>
En musik, mumificeret af ideen om mørke drømme og dystre fantasier. Som 
coveret til en af gruppens plader, ’Black Earth’ (2002), sort, med kranium 
og gotisk skrift som et metalband. Havde der så bare været noget af den 
musiks energi og rå kant. Gruppen er nærmere en parafrase på trøstesløsheden 
og noir-stemningen i Ridley Scotts ’Blade Runner’. Og det ene nummer er ikke 
til at skelne fra det andet. Samme tempi. Samme stemning. Samme lyd. En 
gotikkens muzak. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2574477/dansk-garagerockhaab-har-en-uvurderlig-udstraaling/">Dansk garagerockhåb har en 
uvurderlig udstråling</a></p><p>
Skal man endelig finde et orkester, der med sin blanding af elektronisk 
dronemusik, støj og improvisation forstår at spille på forbudte drifter og 
sjælelig angst, er orkestret The Mount Fuji Doomjazz Corporation (også 
kaldet Kilimanjaro Darkjazz Ensemble) mere sagen. Man kan blot frekventere 
gruppens video til pladen ’Succubus’ (2009), hvor musik samt billeder fra 
den tyske 1968-horrorfilm af samme navn knytter fryd og smerte, sex- og 
dødsdrift sammen i en voldsomt rullende cocktail. 
</p><h3>
Kvalte melodiske fraser 
</h3><p>
Aftenen blev dog indledt knap så trist af klarinettisten Lars Greve og 
trommeslageren Mads Forsby, begge medlemmer af gruppen Girls In Airports og 
begge aktuelle med soloudgivelser af lydeksperimenterende musik på flotte 
lp-produktioner, henholdsvis ’Breidablik’ og ’IllDjinn’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2573099/hipsterkvartet-fremhaevede-knaster-og-splinter-i-carl-nielsens-musik/">Hipsterkvartet fremhævede 
knaster og splinter i Carl Nielsens musik</a></p><p>
På scenen i Jazzhouse mødtes de i, hvad der føltes som et langt, improviseret 
sæt, hvor en bølge af lyd efterhånden rejste sig, svirrende og buldrende. 
Her var dog nogle ideer om at skabe en anderledes lydverden ud af det 
forhåndenværende. 
</p><p class=" bl-elem">
To akustiske instrumenter, filtreret igennem samples og loops og 
manipulationer, så en stadig mere voluminøs lydcollage blev til. Bølgen var 
formen i den tilsyneladende tilfældighed. Var der nogle sekunders ansats til 
melodiske fraser? De blev hurtigt kvalt. Og det var vanskeligt for mit 
vedkommende at fatte en dybere interesse for denne musik, der langt på vej 
så ensformigt lukkede sig om sig selv. 
</p>	
</div>

</div></body></html>
