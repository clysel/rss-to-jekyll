---
layout:     post
title: 	    "SAS' flytrafik er påvirket resten af dagen"
post_author:	    
post_date:	    Tue, 24 Feb 2015 14:07:38 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2560866/sas-flytrafik-er-paavirket-resten-af-dagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bagagehåndteringsfolkene i SAS Ground Handling har genoptaget arbejdet i 
Københavns Lufthavn. 
</p><p>
De nedlage uventet arbejdet klokken 10 i formiddag, hvilket i sagens natur har 
taget SAS på sengen og skabt både forsinkelser og aflysninger. 
</p><p>
SAS Ground Handling-personalet håndterer blandt andet at læsse og tømme fly 
for bagage og at de-ice flyene, inden de skal af sted. Pressechef i SAS, 
Trine Kromann-Mikkelsen bekræfter, at personalet har genoptaget arbejdet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2560565/strejkende-sas-medarbejdere-skaber-forsinkelse-i-lufthavnen/">Strejkende SAS-medarbejdere 
skaber forsinkelse i lufthavnen</a></p><p>
Lige nu er SAS i gang med at få overblik over og tilrettelægge flytrafikken 
resten af dagen, og SAS-fly - især ud af København - vil være påvirket. 
</p><p>
»Der vil være en masse forsinkelser og op til 20 aflysninger resten af dagen«, 
er meldingen fra Trine Kromann-Mikkelsen. 
</p><h3>
Berørte passagerer får besked 
</h3><p>
Hun kan ikke sige, om det er bestemte ruter, der især bliver ramt af 
aflysningerne. Men hvis man skal flyve fra København med SAS i dag, og ens 
afgang bliver forsinket eller aflyst, vil man få direkte besked. 
</p><p>
Herudover anbefaler SAS, at man opdaterer sig på selskabets <a href="https://www.sas.dk/" target="_blank">hjemmeside</a> 
eller på Københavns Lufthavns <a href="http://www.cph.dk/" target="_blank">hjemmeside</a>. </p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2328081/bagagepersonale-strejker-og-holder-fly-paa-jorden/">Bagagepersonale strejker og 
holder fly på jorden</a></p><p>
Politiken var tidligere i dag i kontakt med Ekspeditions Arbejdernes Klub, der 
organiserer SAS Ground Handlings personale, men her ville man ikke 
kommentere den overenskomststridige arbejdsnedlæggelse. 
</p><p>
Men strejken bunder ifølge Poltikens oplysninger i utilfredshed med dele af 
arbejdsvilkårene i en ny overenskomst, der blev indgået i efteråret 2014. 
</p><p class=" bl-elem">
Det er tredje gang siden juni måned, at bagagehåndteringsfolkene uvarslet 
nedlægger arbejdet. Første gang var i slutningen af juni, og sidste gang 
skete det den 7. oktober sidste år. 
</p>	
</div>
</div></body></html>
