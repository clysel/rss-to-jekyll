---
layout:     post
title: 	    "København vedtager kæmpeinvestering i almene boliger"
post_author:	    
post_date:	    Thu, 26 Mar 2015 12:35:05 +0100
post_site:	    politiken.dk 
post_link:	    http://politiken.dk/oekonomi/bolig/ECE2604582/koebenhavn-vedtager-kaempeinvestering-i-almene-boliger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En historisk beslutning om flere almene boliger. 
</p><p>
Sådan betegner Københavns overborgmester Frank Jensen (S) den aftale, et bredt 
flertal på hovedstadens rådhus i aftes indgik om tusindvis af nye almene 
boliger. 
</p><p>
Socialdemokraterne vil sammen med Enhedslisten, Radikale Venstre, SF og Dansk 
Folkeparti bruge 552 millioner kroner på grundkapital til 1.100 nye almene 
boliger og som særlige lån til køb af grunde til yderligere 2.000 boliger. 
Det skal ske i de kvarterer, hvor priserne indtil nu har været for høje til 
at bygge alment. 
</p><p>
»København skal ikke udvikle sig til et VIP-projekt, hvor det kun er dem med 
de højeste indkomster, der har råd til at bo. Derfor er det utrolig vigtigt 
at vi får en blandet by, hvor forskellige typer af borgere med forskellige 
indkomster kan bo side om side, hvor vi dagligt mødes i supermarkedet og i 
folkeskolen og kender hinanden på tværs af sociale og kulturelle skel«, 
siger Frank Jensen (S) om boligpakken. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2596690/frank-jensen-vil-skaffe-3000-nye-almene-boliger-i-koebenhavn/">Frank Jensen vil skaffe 3.000 
nye almene boliger i København</a></p><p>
Den er blevet finansieret af et engangsbeløb på 602 millioner kroner, som 
kommunen har hevet hjem ved at frasige sig retten til at tilbagekøbe en 
stribe grunde i kommuner rundt om hovedstaden. Aftalens første 1.100 almene 
boliger skal bygges som 650 familieboliger og 450 ungdomsboliger. Cirka 50 
af de 1.100 skal bygges som særlige hjem til udsatte københavnere, fremgår 
det af aftalen. 
</p><h3>
Der skal stadig findes penge til 2.000 
</h3><p>
Beskæftigelses- og integrationsborgmester Anna Mee Allerslev (R), glæder sig 
over beslutningen: 
</p><p>
»København vokser meget i disse år, og især børnefamilierne mangler rummelige 
boliger. Derfor er vi glade for, at vi nu bygger både store og små 
lejeboliger«, siger hun. 
</p><p>
Men også seniorerne bliver tilgodeset, understreger SF, som har især har 
arbejdet for at fremme nye bofællesskaber til byens ældre borgere. 
</p><p class="art-ext-other">

</p><p>
»Det sikrer, at alle generationer bliver tilgodeset i aftalen, og det er jeg 
meget tilfreds med«, siger sundheds- og omsorgsborgmester Ninna Thomsen 
(SF). </p><p>
Aftalepartierne har opjusteret prognoserne og regner nu med, at der skal 
bygges i alt 8.200 almene boliger frem mod 2025, hvis den nuværende andel på 
20 procent af boligmassen skal fastholdes, samtidig med at byen forventes at 
vokse med omrking 90.000 københavnere. 
</p><p>
Med de første 1.100 boliger har kommunen på nuværende tidspunkt sat gang i 
6.350 boliger, siden Frank Jensen blev overborgmester i 201. De kommende års 
budgetter på rådhuset skal altså stadig skaffe grundkapital til selve 
byggerierne af de yderligere 2.000 boliger, som aftalepartierne vil give de 
almene boligskaber rentefrie lån til at opkøbe i de dyrere kvarterer. 
</p><h3>
DF: »En velfungerende by, ikke et ghettområde«
</h3><p>
Dansk Folkeparti indgår som det eneste parti fra rådhusets borgerlige 
opposition i aftalen. Her har de konservative i weekenden blandt andet 
kritiseret den kommunale støtte til familieboliger og i stedet ytret ønsket 
at overlade dette område til det private initiativ. Landets pensionskasser 
kan tilbyde huslejer på samme niveau som de almene, lød det. Dansk 
Folkeparti er ikke enige. 
</p><p>
»Vi har jo rigtig mange boligområder, som er tæt på at være socialt belastede, 
og de skal ikke belastes yderligere i fremtiden af den kommunale 
anvisingsret. Sagt helt firkantet: Havde vi kun nogle få almene boliger, 
ville alle byens udsatte jo bo i dem. Har vi en større mængde, kan unge, 
ældre og stærke borgere bo sammen med de mere udsatte. Det giver en mere 
velfungerende by, ikke et ghettoområde«, siger kulturborgmester Carl 
Christian Ebbesen (DF). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2596699/konservative-hvorfor-skal-vi-bruge-kommunale-penge-paa-almene-boliger/">Konservative: Hvorfor skal vi 
bruge kommunale penge på almene boliger?</a></p><p>
Han glæder sig især over aftalens nye ungdomsboliger, og at DF har fået 
indført et afsnit i aftalen, som binder de kommende nybyggerier til at 
udvide og åbne deres fælleslokaler, så de kan benyttes til rekreative formål 
af beboerne i også de omkringliggende byggerier og ikke blot af 
boligafdelingens egne beboere. 
</p><p>
I tillæg til boligpakken er partierne blevet enige om at bruge i alt 50 
millioner kroner til at sikre anlægget af en park i det nye udviklingsområde 
Nordhavn, til at etablere et nyt byrum ved Oehlenschlægersgade Skole på 
Vesterbro og yderligere renoveringerne af den Hvide Kødby. 
</p><p>
»København virker lige nu som en magnet og tiltrækker nye indbyggere fra det 
øvrige Danmark og udlandet. En stor del af trækkraften er vores gode byliv 
og grønne områder. Skal København fortsat være attraktiv, skal vi sørge for, 
at vores grønne områder matcher den stigende befolkning og tænkes ind i de 
nye byudviklingsområder fra starten«, siger teknik- og miljøborgmester 
Morten Kabell (EL). 
</p><p class=" bl-elem">
København har i dag 59.600 almene boliger. 
</p>	
</div>
</div></body></html>
