---
layout:     post
title: 	    "Analyse: Det nye, stramme socialdemokrati gør klar til valg"
post_author:	    
post_date:	    Sun, 22 Mar 2015 17:17:37 +0100
post_site:	    politiken.dk 
post_link:	    http://politiken.dk/indland/politik/ECE2599251/analyse-det-nye-stramme-socialdemokrati-goer-klar-til-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når danskerne i disse dage bevæger sig rundt i byrummet, bliver de mødt af 
store politiske plakater, der vil forsikre dem om, at afsenderne ikke har 
tænkt sig at give ved dørene, når nogen banker på. Venstres annoncer om den 
usædvanligt børnerige kontanthjælpsfamilie med de berømte 454.215,00 kroner 
i årlige offentlige ydelser får nu konkurrence af en socialdemokratisk 
kampagne om »Stramme asylregler og flere krav til indvandrere«. 
</p><p>
En socialdemokratisk kampagne om udlændingepolitik er i sig selv 
bemærkelsesværdig, fordi Socialdemokraterne sjældent selv 'spiller 
udlændingekortet', som det hedder på christiansborg’sk. I den 
socialdemokratiske selvforståelse er det ligefrem en milepæl, der 
illustrerer partiets nyfundne selvtillid i det politiske stridsspørgsmål, 
der mere end noget andet har hjemsøgt partiet og medvirket kraftigt til tre 
valgnederlag de seneste 15 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2598444/socialdemokraterne-lancerer-ny-indvandrerkampagne/">Socialdemokraterne lancerer ny 
indvandrerkampagne</a></p><p>
Givet er det, at partiet i to årtier har været splittet i spørgsmålet om, 
hvordan man skal forholde sig til flygtninge og indvandring. Konflikten 
satte sig i de gamle fløje omkring Svend Auken og Poul Nyrup Rasmussen og 
splittede igen og igen Socialdemokraterne og Det Radikale Venstre i 1990erne 
og 00'erne. Den ballade er blevet markant mindre. Socialdemokratiets top har 
de seneste to-tre år rykket til højre uden at splitte partiet. I kredsen 
omkring Helle Thorning-Schmidt ser man det som grunden til, at 
Socialdemokraterne ikke har mistet vælgeropbakning efter et år med først en 
voldsom vækst i antallet af asylsøgere og siden terror i Paris og København. 
Det ville man have gjort tidligere. Til det kan man bemærke, at tidligere 
var Socialdemokraterne også et større parti. 
</p><h3>
Frederiksen illustrerer udviklingen 
</h3><p>
At den nye kampagne næppe vil møde større intern modstand kan ses som et tegn 
på, at den mangeårige fløjkamp i Socialdemokratiet er afgjort. Strammerne 
har vundet. Svend Auken ville ikke have en plads i dagens socialdemokratiske 
ledelse, og mange af hans åndsfæller har da også forladt partiet. Mest 
tydeligt inkarneres udviklingen dog af justitsminister Mette Frederiksen. I 
kredsen omkring Thorning-Schmidt bemærkes det med tilfredshed, hvordan 
partiets kronprinsesse gik forrest, da retsprincippet om domstolskontrol med 
overvågning af Forsvarets Efterretningstjeneste blev tilsidesat efter 
terrorangrebet i København. Det skete med samme emotionalitet, som Mette 
Frederiksen tidligere reserverede til social uretfærdighed. Imponerende, 
mener en ministerkollega. Lidt uhyggeligt, mener en anden. Under alle 
omstændigheder har hun konsolideret sig som Thornings arvtager, og forløbet 
giver en indikation om, at den socialdemokratiske linje er forankret. I dag 
kommer advarsler mod enøjet sortsyn snarere fra liberale i Venstre, hvilket 
også øger selvtilliden i S-ledelsen. 
</p><p>
Venst<span class="img-contimg-fl-left"><img class="image inlineLightBox" src="http://multimedia.pol.dk/archive/00922/S_fb-card_ARBEJDE_1_922781w.jpg" alt="" border="0"/><span class="caption"><span class="f-img-caption">Valgkamp. 
</span>En af de annoncer fra Socialdemokraternes nye kampagne, der i den næste tid kan ses i bybilledet. Foto: Annonce.</span></span>re 
og Dansk Folkeparti angriber S-kampagnen hårdt som 'vælgerbedrag'. DF gør 
grin med Socialdemokraterne på Facebook med et 'Velkommen til Asylstrup' og 
mener, at 44 millioner kroner til at bringe flere flygtninge i arbejde vil 
sende danskerne om bag i “jobkøen”. Venstres Inger Støjberg kalder annoncen 
en tidlig aprilsnar og trykker Venstres liste med 31 'lempelser' af 
udlændingepolitikken under Helle Thorning-Schmidt på sin Facebook-side. 
</p><h3>
Fløje kæmper om fortolkning 
</h3><p>
Venstre vil frem til folketingsvalget satse hårdt på at udstille det stramme 
socialdemokrati som uautentisk. Her vil især Thorning-regeringens 
afskaffelse af den nedsatte kontanthjælp til flygtninge spille en 
nøglerolle, sammen med Venstres annoncerede, men ikke forklarede 'moderne' 
kontanthjælpsloft. Den danske politiske konkurrence om asylpolitikken 
handler i høj grad om stramninger, der skal sende asylsøgere videre til 
andre europæiske lande. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2598521/df-s-manipulerer-vaelgerne-med-ny-indvandrerkampagne/">DF: S manipulerer vælgerne med 
ny indvandrerkampagne</a></p><p>
Det handler dog også som altid om signaler. Socialdemokraterne beskriver 
ligesom Venstre udlændingepolitikken som en balance. Spørgsmålet er, hvilket 
ben man står mest på. Thorning har for eksempel udlagt regeringens nye 
integrationspakke så stramt som muligt. Hun fremhæver, at flere flygtninge 
skal arbejde for pengene. Man kan også som de radikale bemærke, at 
flygtninge skal integreres hurtigere på arbejdsmarkedet - og altså ikke 
sendes retur. Om integrationspakken i praksis vil være mere effektiv end de 
21 foregående initiativer de seneste 15 år er uvist. Venstre kalder den 
'blød', hvilket naturligvis er negativt ment. 
</p><p>
Den nye socialdemokratiske kampagne hænger sammen med januars kampagne om 'Det 
Danmark du kender'. Begge er særligt målrettet de vælgere, som ligger mellem 
Venstre, Dansk Folkeparti og Socialdemokraterne, hvoraf mange i øjeblikket 
vil stemme DF. Socialdemokraterne gør klar til at udskrive valg, så snart 
meningsmålingerne giver mulighed for det, og partiet ved, at 
kampagnebudskabet er populært i den ombejlede vælgergruppe. 
</p><p class=" bl-elem">
Et afgørende spørgsmål er, hvor mange af dem, der ser socialdemokraterne - i 
samarbejde med de radikale - som troværdige i udlændingepolitikken. Det vil 
valgkampen stå om. Et andet spørgsmål er selvfølgelig, om kampagnen vil give 
bagslag hos de andre vælgere, der synes, at plakaterne er ubehageligt 
insinuerende. Det er bare ikke dem, de tre store partier slås om. 
</p>	
</div>
</div></body></html>
