---
layout:     post
title: 	    "Snoop Dogg og Jessie J gæster Plænen i Tivoli"
post_author:	    
post_date:	    Tue, 17 Feb 2015 10:53:38 +0100
post_site:	    politiken.dk 
post_link:	    http://politiken.dk/ibyen/byliv/ECE2549898/snoop-dogg-og-jessie-j-gaester-plaenen-i-tivoli/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-593296"/><p/><p>
Tivoli har i dag afsløret de kunstnere, der skal spille på Plænen til 
Fredagsrock i 2015. 
</p><p>
Øverst på plakaten finder vi navne som det amerikanske hiphop-ikon Snoop Dogg, 
der vist ikke behøver nærmere introduktion, og britiske Jessie J, der har 
gang i en kometkarriere efter tidligere at have skrevet numre for bl.a. 
Miley Cyrus og Chris Brown. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/musik/ECE260630/portraet-af-pusheren-og-rapstjernen-snoop-dogg/">Portræt af pusheren og 
rapstjernen Snoop Dogg</a></p><div class="art-fakta article-box">
<h4 class="">
Udvalgte kunstnere til Fredagsrock 2015</h4>
<div class="fakta-body" data-buildingblock="embedded_factboxlink">
<ul><li>Outlandish + Ukendt Kunstner</li><li>Spids Nøgenhat</li><li>Marie Key</li><li>Jessie J (UK)</li><li>TV-2</li><li>Jamie Cullum (UK) &amp; Tivolis Big Band</li><li>Mads Langer</li><li>Snoop Dogg (US)</li><li>Belle &amp; Sebastian (SCO)</li><li>D-A-D</li><li>Tina Dickow</li><li>Lars H.U.G. + Panamah</li><li>Offspring Festival</li><li class=" bl-elem">Quadron</li></ul><p class=" bl-elem">
Se det komplette program plus spilledatoer <a href="http://politiken.dk/ibyen/vis/593296/fredagsrock-2015" target="_self">her</a>. </p>
</div>
</div><p>
Den unge jazzpianist- og sanger Jamie Cullum vender også tilbage til Danmark, 
hvor han kan opleves på scenen i selskab med Tivolis Big Band, mens skotske 
Belle &amp; Sebastian kommer til Danmark med et nyt indiepop-album i ryggen. 
</p><p>
Ifølge Tivolis underdirektør Nikolaj Koppel er dette det mest ambitiøse 
program nogensinde: »Musik er en vigtig del af Tivolis kulturelle dna og har 
altid været det … Derfor giver det god mening, at vi nu sætter ekstra tryk 
på programmets kvalitet og bredde«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/medier/ECE2443999/nikolaj-koppel-forlader-dr-og-gaar-til-tivoli/">Nikolaj Koppel forlader DR og 
går til Tivoli</a></p><p>
Programmet i år spænder også bredt med de danske navne, hvor man kan opleve 
bands og kunstnere som f.eks. Spids Nøgenhat, Quadron, Marie Key, Suspekt, 
Ukendt Kunstner og Fredagsrock-veteranerne Tina Dickow og TV-2. 
</p><p>
Også Offspring Festival vender tilbage og er endnu en gang en del af 
programmet. Her vil unge danske og udenlandske bands fra undergrundsscenen 
få mulighed for at spille deres musik for et større publikum på intet mindre 
end 30 forskellige scener rundt omkring i forlystelsesparken. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/musik/koncertanmeldelser/ECE2273325/tivolis-nye-musikfestival-var-en-blandet-fornoejelse/">Tivolis nye musikfestival var 
en blandet fornøjelse</a></p><p>
Tidligere på året annoncerede Tivoli desuden tre store, internationale 
koncerter på Plænen: Elton John, Lady Gaga &amp; Tony Bennett og 
Mark Knopfler. Disse koncerter kræver dog separat billet og er altså ikke en 
del af Fredagsrock-programmet. 
</p><p class="art-ext-other">

</p><p class=" bl-elem"/>	
</div>
</div></body></html>
