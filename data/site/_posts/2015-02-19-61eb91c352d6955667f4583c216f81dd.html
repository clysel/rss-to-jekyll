---
layout:     post
title: 	    "Lenovo taget i at installere adware på spritnye computere"
post_author:	    Martin Bernth
post_date:	    Thu, 19 Feb 2015 07:53:00 +0000
post_site:	    www.version2.dk 
post_link:	    http://www.version2.dk/artikel/lenovo-taget-i-installere-adware-paa-spritnye-computere-80142?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Lenovo er blevet taget på fersk gerning i at sende helt nye computere til sine kunder med præinstalleret adware, der generer brugerne med popup-reklamer og tredjepartsannoncer ved Google-søgninger. Nu er programmet dog midlertidigt fjernet, <a href="http://thenextweb.com/insider/2015/02/19/lenovo-caught-installing-adware-new-computers/">lyder det fra The Next Web</a>, der har gravet historien frem.</p>

<p>Programmet hedder Superfish og lader til at ramme Internet Explorer og Google Chrome. Det er kendt af flere antivirusprogrammer og klassificeres som adware. Siden midten af 2014 skal der på inline Lenovo-fora have været klagesang fra brugere, der opdagede, at deres computer kom med uønsket og - måske endda skadelige - software.</p>

<p>Enkelte brugere hævder nemlig, at softwaren installerer et ‘selvunderskrevet’ sikkerhedscertifikat, der giver programmet mulighed for at snage i sikre forbindelser, som eksempelvis kommunikationen imellem en PC og en netbank.</p>

<p><figure class="plugin full zoomable"><img data-original-image="http://www.version2.dk/sites/v2/files/original.png" src="http://www.version2.dk/sites/v2/files/styles/large/public/original.png?itok=qQPCDhP9" alt=""/><figcaption>Billedet her er uploadet på et Lenovo-forum af brugeren ‘zibartsk’, hvor det fremgår, at sikkerhedscertifikatet ejes af ‘Superfish, Inc.’ <cite>Foto: Brugeren 'zibartsk'</cite></figcaption></figure></p>

<p>En Lenovo community-administrator, Mark Hopkins, skrev i slutningen af januar, at softwaren vil blive midlertidigt fjernet fra de nuværende systemer, efter at harmdirrende brugere klagede over popups og anden uønsket adfærd.</p>

<p>Mark Hopkins forsvarede softwaren og påstod, at det ‘hjalp brugere med at finde og opdage produkter på en visuel måde’, og at det ‘øjeblikkeligt analyserede billeder på nettet og præsenterer identiske og lignende produkter, der kan have lavere priser.’</p>
  </section></div></body></html>
