---
layout:     post
title: 	    "Helheden halter i landbrugsmusical med levende bondegårdsdyr "
post_author:	    
post_date:	    Tue, 14 Apr 2015 15:51:13 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2626968/helheden-halter-i-landbrugsmusical-med-levende-bondegaardsdyr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hjælp søges</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Østre Gasværk. Tekst: Kristina Lugn, overs. af Pia Tafdrup. Musik: Benny 
Andersson. Sangtekst: Björn Ulvaeus. Idé og iscen.: Lars Rudolfsson. Scen.: 
John Engberg. Kapelmester: Johan Bergman. Til 7.6.
</p></div>
</div><p>
Det er godt at have en ko ved hånden. Ronja kommer ind i finalen som det store 
dyr i åbenbaringen, et ton forjættende varme – lysebrun, mild og blød. Da 
hun lunter en sejrsrunde som en anden cirkuselefant, kommer der nærmest fest 
over foretagendet. 
</p><p>
Sammen med Duglas, Flora og Kira, hhv. hest og grisepar, samt balancedygtige 
geder, legesyge hunde og en vraltende gåsetrio, får Ronja sat liv i 
forestillingen om to bondske brødre, der er gået i hundene på deres 
skramlede fædrene gård. 
</p><p>
»Hjælp, hvorfor skal det være så svært at leve?«, spørger den ene bror den 
anden. Og redningen bliver den unge pige, der svarer på deres 
kontaktannonce. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2625014/velsmurt-nycirkus-jonglerer-med-sanserne/">Velsmurt nycirkus jonglerer 
med sanserne </a></p><p>
’Hjælp søges’ er noget så herligt aparte som en landbrugsmusical – et 
særpræget miks af ’Bonde søger brud’, Beckett på Frilandsmuseet, 
Abba-musical og cirkusmagi. En original bastard, som de bare aldrig rigtig 
får styr på her på Østre Gasværk. Det kniber helt basalt med at få det hele 
til at spille sammen, selv om det kunstneriske hold bag, anført af 
instruktøren Lars Rudolfsson, er hentet fra Orionteatern i Stockholm, hvor 
urpremieren i 2013 blev et brølende hit. Måske svenskerne bare er specielt 
glade for dyr og for Benny – ham fra Abba. 
</p><h3>
Eksistenskrise og bondegårdsnaturalisme 
</h3><p>
De enkelte elementer er fine nok. De to bondske brødre er et ganske sjovt 
makkerpar, uadskillelige og i konstant strid. Jesper Lohmann er brøle-ked af 
det, en tumpe med maven fuld af poetiske ord, mens Jesper Asholt er mere 
fuld af øl og en krakilsk vrængen ad hele verden. En spøjs blanding af 
Karius og Baktus og de to vagabonder i ’Mens vi venter på Godot’ (som parret 
har spillet på Sorte Hest). 
</p><div class="art-quote article-box">
<p class="quote"/>
<blockquote>
<p class="quote-txt">
Hele 17 dyr - og ikke bare i rollen som staffage
</p>
</blockquote>
</div><p>
Men sådan som de er tvistet fra den etablerede dramatiker Kristina Lugns side, 
er de ikke bare to udkantsbønder, men også falleret litterat og 
civilingeniør (!), der midt i eksistenskrise og skramlet 
bondegårdsnaturalisme skal svinge sig fra æggemadder til himmelske 
baldakiner. Det kommer til at virke som en meget lang halvtimes opvarmning, 
før pigen og den første sang sætter ind – som tiltrængt hjælp udefra.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2624052/halvt-gennemfoert-familiedrama-er-garneret-med-gode-grin-og-skarp-parforholdssatire/">Halvt gennemført familiedrama 
er garneret med gode grin og skarp parforholdssatire</a></p><p>
Benny Andersson kan jo skrive en melodi, så den smyger sig lige ind i øret, og 
purunge Sara Viktoria, der før har vist sit talent i ’Skammerens datter’, 
kan ikke alene synge klokkerent, men med en indtrængende varme. Det virker 
dog temmelig søgt, at hun som en kæk nutidsversion af Indras datter i ’Et 
drømmespil’ skal løfte den bondske skrammelrealisme op i en anden sfære af 
poetisk magi sammen med sin stumme mor (Cirkus Arenas Susanne Berdino), 
assisteret af en bjergged – ligesom det i det hele taget er dyrene, der skal 
stå for magien. 
</p><h3>
Gerne flere kreaturer 
</h3><p>
Nu er det ikke, fordi Ronja har specielt styr på <i>method acting</i> for 
køer. Men det, som hun og de andre dyr er så suveræne til, er at ose af 
autentisk nærvær. Derfor er det jo, at dyr – på linje med børn – 
traditionelt er blevet anset for at være <i>no go</i> eller et billigt 
trick i teatret. Så umiddelbart forførende, at de risikerer at stjæle al 
opmærksomheden. Uanset om det så er af mere lavpraktiske grunde, har dyr på 
scenen de senere år typisk indskrænket sig til et par mynder i en kgl. 
’Giselle’ eller en flok høns i ’Landbrug’ på CaféTeatret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2613683/aegteskabelig-kamp-ender-i-et-uafklaret-dilemma/">Ægteskabelig kamp ender i et 
uafklaret dilemma</a></p><p>
Derfor er det da lovende med en forestilling, der på forhånd har ført sig frem 
med at kunne opvise hele 17 dyr – og ikke bare i rollen som staffage. Østre 
Gasværks direktør, Pia Jette Hansen, har lige siden sin tiltræden ønsket at 
se både heste og andre dyr i aktion, og her har man jo noget så sjældent som 
et københavnsk teater med plads til både egen fold og stald. 
</p><p class=" bl-elem">
Men kunne dyrene ikke gennemgående have fået lov til at fylde mere på scenen 
andet end i de stramt styrede små indslag? Det fremkaldte aftenens noget nær 
største applaus, da en grisebasse truntede rundt og efter flere forsøg fik 
ryddet gårdspladsen for øldåser. Måske Lars Rudolfsson skulle have sørget 
for at få gårdspladsen ryddet for et overlæs af ord og givet plads til 
forestillingens egentlige gods: kreative kreaturer. 
</p>	
</div>

</div></body></html>
