---
layout:     post
title: 	    "Obama: Rammeaftale om atomprogram er historisk"
post_author:	    
post_date:	    Thu, 02 Apr 2015 21:42:54 +0200
post_site:	    politiken.dk 
post_link:	    http://politiken.dk/udland/ECE2615416/obama-rammeaftale-om-atomprogram-er-historisk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Rammeaftalen om Irans atomprogram beskrives verden over som historisk, men den 
amerikanske præsident, Barack Obama, advarer torsdag om, at verden holder 
øje med Tehran for at sikre sig, at præstestyret lever op til dets 
forpligtigelser. 
</p><p>
Det sagde han på et pressemøde foran Det Hvide Hus kort efter, at de såkaldte 
P5+1 lande er nået frem til en såkaldt rammeaftale for, hvordan en endelige 
aftale skal se ud. 
</p><p>
Den skal ifølge Iran udfærdiges inden 30. juni. 
</p><p>
»I dag har USA sammen med dets allierede opnået en historisk forståelse med 
Iran, som - hvis det gennemføres fuldt ud - vil forhindre det (Iran, red.) i 
at få atomvåben. Hvis denne rammeaftale bliver til en endelig, omfattende 
aftale, vil vi opnå en mere sikker verden«, siger den amerikanske præsident. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
»Hvis Iran snyder, vil verden vide det«, siger Barack Obama med henvisning 
til, at Det Internationale Atomenergiagentur, IAEA, skal overvåge Irans 
atomkapaciteter. 
</p><p>
Det er endnu sparsomt med oplysninger om, hvad atomforhandlingerne i Lausanne, 
Schweiz, konkret er endt med. 
</p><p><b>»Vores arbejde er endnu ikke færdigt«</b></p><p>
Atomforhandlingerne har været undervejs i 12 år mellem Iran og Vesten, som 
længe har frygtet, at Iran i virkeligheden håber at kunne bygge en 
atombombe. 
</p><p>
Til gengæld for en begrænsning af Irans atomprogram bliver sanktionerne fra 
det internationale samfund lempet, lyder det. 
</p><p>
»Det internationale samfund har aftalt at lempe nogle af sanktionerne fra os 
selv og fra FN's Sikkerhedsråd. Hvis Iran krænker aftalerne, kan 
sanktionerne genindføres umiddelbart efter. Lad mig understrege, vores 
arbejde er endnu ikke færdigt«, siger Barack Obama. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Overblik: Det har verdens 
ledere på spil i atomforhandlinger</a></p><p>
Denne omgang af atomforhandlinger har stået på i otte dage og har flere gange 
varet til ud på natten. 
</p><p class=" bl-elem">
Den rammeaftale, som parterne er blevet enige om i Schweiz, danner grundlag 
for en endelig aftale, som skal udfærdiges inden 30. juni. 
</p>	
</div>

</div></body></html>
