---
layout:     post
title: 	    "Sverige slår Danmark 11-4 i at lede den europæiske aktivisme"
post_author:	    
post_date:	    Fri, 27 Feb 2015 22:35:10 +0100
post_site:	    politiken.dk 
post_link:	    http://politiken.dk/indland/ECE2567581/sverige-slaar-danmark-11-4-i-at-lede-den-europaeiske-aktivisme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 2009 udspionerede det amerikanske efterretningsvæsen NSA både Danmark og 
andre lande op til klimatopmødet COP15 i København. Og da det sidste år blev 
afsløret, skabte det stor kritik af amerikanerne i hele Europa. 
</p><p>
Men kritikken kom ikke fra den danske regering. Den mente ikke, »at der skulle 
være udøvet ulovlig efterretningsaktivitet imod Danmark eller danske 
interesser«. 
</p><p>
Derfor har Danmark været en ’slacker’, når det kommer til at udvikle europæisk 
politik, der beskytter private borgere mod overvågning. 
</p><p>
Det fremgår af det årlige European Foreign Policy Scoreboard 2014 fra 
tænketanken ECFR, hvor europæisk udenrigspolitik og EU-landenes indsats får 
karakter. 
</p><h3>
Konstruktiv i stedet for aktiv medspiller 
</h3><p>
I den positive ende af skalaen bliver Danmark karakteriseret som førende, når 
det kommer til kampen mod IS og klimaforandringer samt støtten til 
udviklingsbistand. 
</p><p>
Danmark får titlen ’fører’ på 4 ud af de 65 udenrigspolitiske områder, der er 
blevet defineret af tænketanken. Og det er ikke imponerende, for det 
placerer os uden for top 10 på positivlisten. Selv de baltiske lande har 
haft indflydelse på flere områder end Danmark. 
</p><div class="art-fakta article-box">
<h4 class="">
Udenrigspolitik </h4>
<h5>
Scorekort </h5>
<div class="fakta-body" data-buildingblock="embedded_factboxlink">
<p><b>European Foreign Policy Scorecard</b> giver karakter til den samlede 
europæiske udenrigspolitik på 65 områder og vurderer de 28 EU-landes 
individuelle bidrag til indsatsen. 
</p><p class=" bl-elem">
Karaktererne gives baseret på sammenhold, indsats og udfald, og om 
landene har ført an, støttet op eller hindret. 
</p>
</div>
</div><p>
»Det er et tegn på, at vi ikke er så gode til at sætte fingeraftryk på den 
europæiske udenrigspolitik«, siger lektor i europæisk udenrigspolitik ved 
KU, Rebecca Adler Nissen.</p><p>
Hun forklarer, at Danmark er en konstruktiv medspiller i udenrigspolitik, men 
i Europa er Danmark ikke kendetegnet ved den aktivisme, som vi ellers 
omtaler vores udenrigspolitik med. 
</p><p>
Derimod er det vores naboer, der trækker det udenrigspolitiske ansvar. Sverige 
fører på 11 udenrigspolitiske områder, hvilket kun overgås af Tyskland med 
17. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2535519/lidegaard-eus-sanktioner---ikke-danske-vaaben---skal-faa-putin-til-at-makke-ret/">Lidegaard: EU's sanktioner - 
ikke danske våben - skal få Putin til at makke ret</a></p><p>
Udenrigsminister Martin Lidegaard har »selvfølgelig også bidt mærke i«, at 
Sverige fører på flere områder. Alligevel er han godt tilfreds med, at 
Danmark præsterer i kampen mod klimaforandringer, fattigdom og ekstremisme: 
</p><p>
»Jeg mener, det er de tre største sikkerhedspolitiske trusler, vi står over 
for. Og derfor er jeg godt tilfreds med, at det er de områder, hvor Danmark 
er ledende. En fast udenrigspolitik kræver også et fokus, og at man tør 
prioritere«, siger Lidegaard. 
</p><h3>
Carl Bildt-effekten 
</h3><p>
Selv om Danmark måske prioriterer mere, så er Sverige lige så ledende på klima 
og bistand. Dog har de ikke reageret militært på IS. Til gengæld er de 
førende, når der skal støttes humanitært, arbejdes for demokrati og 
menneskerettigheder og indføres sanktioner over for Rusland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2424420/vi-skal-foere-en-proaktivistisk-udenrigspolitik/">Vi skal føre en proaktivistisk 
udenrigspolitik</a></p><p>
Ifølge Ann-Sofie Dahl, der er svensk docent i international politik og senior 
research fellow ved Center for Militære Studier i København, er der flere 
forklaringer på det svenske forspring: 
</p><div class="art-quote article-box">
<p class="quote"/>
<blockquote>
<p class="quote-txt">
I Danmark er det mere en militær aktivisme, hvor Sverige har en udenrigs-politisk 
aktivisme 
</p>
<p class="sender">
Ann-Sofie Lotten Dahl, forsker på KU 
</p>
</blockquote>
</div><p>
»Sverige er mere aktivistisk i verden. De ser sig som et større land, og de 
har villet have en lederrolle i EU. I Danmark er det mere en militær 
aktivisme, hvor Sverige har en udenrigspolitisk aktivisme. Og så er man ikke 
så begejstret for EU i Danmark, som man er i Sverige«.</p><h3>
Carl Bildt-effekten 
</h3><p>
Sveriges offensive udenrigspolitik er især blevet formet af Carl Bildt, der 
var udenrigsminister i den borgerlige regering fra 2006 til 2014. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/_____Intet_navn_____917131w.jpg" alt="" border="0"/><span class="caption"><span class="f-img-caption">tegning: 
</span>Philip Ytournel</span></span></p><p>
»Carl Bildt personificerer en borgerlig aktivistisk udenrigspolitik. Han ser 
Sverige som sidestillet med Tyskland og England og Frankrig. I forhold til 
EU har der været en Carl Bildt-effekt«, siger Ann-Sofie Dahl, der netop har 
udgivet bogen ’Du gamla, du fria’ om den tidligere regerings 
udenrigspolitik. 
</p><p>
Ifølge hende kan Sveriges placering se anderledes ud til næste år, da den nye 
regering prioriterer FN frem for EU: »Den har drejet tilbage til det gamle 
mantra, hvor Sverige vil være den ’den moralske stormagt’ med FN og fred i 
verden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2285161/vi-europaeere-er-forkaelede/">Vi europæere er forkælede</a></p><p>
I begge institutioner er det dog diplomati og forhandling, der opfattes som 
det vigtigste i udenrigspolitikken og som et »særligt svensk talent«. 
</p><p class=" bl-elem">
Alt imens Sverige svinger mellem EU og FN, så støtter Danmark sig op ad Nato 
og USA. Og her sætter man måske mere pris på Danmark: »Hvis der var et 
amerikansk scoreboard, så ville Danmark nok score højere end Sverige«, mener 
professor Anders Wivel fra statskundskab på KU. 
</p>	
</div>
</div></body></html>
