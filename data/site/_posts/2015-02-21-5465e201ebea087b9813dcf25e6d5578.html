---
layout:     post
title: 	    "Ekspert: Ny ebolatest er et stort gennembrud "
post_author:	    
post_date:	    Sat, 21 Feb 2015 08:55:00 +0100
post_site:	    politiken.dk 
post_link:	    http://politiken.dk/udland/ECE2556293/ekspert-ny-ebolatest-er-et-stort-gennembrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
Ebola-virus</h5>
<div class="fakta-body" data-buildingblock="embedded_factboxlink">
<p>
Ebola-virusset blev første gang opdaget og identificeret i forbindelse med et 
udbrud nær Ebola-floden i Den Demokratiske Republik Congo). 
</p><p>
Der findes i alt fem arter af virusset, som har forskellig dødelighed mellem 
50 og 90 procent. Det er et såkaldt blødningsfeber-virus, der giver kraftig 
infektion, som leder til bl.a. nyresvigt og voldsomme blødninger. Det er 
beslægtet med Marburg-virus og Lassafeber-virus, som også findes i Afrika. 
</p><p>
Der er ingen effektiv kur mod sygdommen. Men forskere i USA publicerede 
tidligere i år et studie i tidsskriftet Nature om et muligt fund af et 
molekyle, BCX4430, der måske kan standse Ebola virussets vækst og 
reproduktion. 
</p><p class=" bl-elem">
(Kilder: WHO, SSI, Wikipedia) 
</p>
</div>
</div><p>
En dråbe blod og 15 minutter. Fremover skal der ikke meget mere til for at 
teste en potentielt smittet person for den dødelige virus ebola. 
</p><p>
Amerikanske forskere har nemlig udviklet en ny lyntest, der på rekordtid kan 
identificere smitte hos ebolaramte i for eksempel Vestafrika, hvor sygdommen 
har hærget længe. 
</p><p>
»Det er den første hurtige test. Det er helt sikkert et gennembrud«, siger 
talsmanden for den globale sundhedsorganisation WHO ifølge Reuters. 
</p><p>
Fordelen ved lyntesten er udover hastigheden, at den ikke kræver elektricitet 
at gennemføre. Indtil videre har man testet i mere besværlige laboratorier. 
</p><p>
Nu vil man kunne finde smitte med en simpel, lille og mobil genstand. 
</p><h3>
Mulighed for hurtigere indsats 
</h3><p>
Ligesom WHO kalder Lone Simonsen, professor i global sundhed ved George 
Washington University, også lyntesten for et gennembrud. Ifølge hende er der 
endda tale om et stort et af slagsen. 
</p><p>
»Det er et stort gennembrud, for netop udfordringen med at lokalisere smitte, 
har virkelig været et stort problem. Pludselig får man en test, som ikke 
kræver højteknologi, men med en enkelt bloddråbe kan identificere smitte. 
Selvom der er en mindre usikkerhed forbundet med testen, kan man nu gribe 
meget hurtigere ind«, siger Lone Simonsen. 
</p><p>
Modsat tager det ved en klassisk test i et laboratorium typisk 12-24 timer at 
finde smitte hos en ramt. 
</p><p><b class="ext-link">MAGASINET</b><a class="embeddedlink" href="http://politiken.dk/magasinet/interview/ECE2363475/virusdetektiven---moed-manden-der-for-38-aar-siden-opdagede-ebola/">Virusdetektiven - mød manden der for 38 
år siden opdagede ebola</a></p><p>
Selvom den hurtige test er mindre præcis end en test i et laboratorium, anslår 
forsøg med lyntesten i Vestafrika ifølge BBC, at den rammer præcist i 
omkring 92 procent af tilfældene.
</p><p>
»Særligt med en virus som ebola er det vigtigt at finde de smittede rigtig 
hurtigt, så man kan isolere og nedbringe smitterisikoen,« siger hun 
</p><p>
Når man har identificeret smitte med lyntesten, vil man derefter undersøge 
personerne grundigere i laboratorier. 
</p><h3><b>Slutspurten mod ebola er i gang</b></h3><p>
Mere end 9.000 har mistet livet i det seneste udbrud af ebola, der begyndte i 
december 2013 og har sat Vestafrika under massivt pres siden. Over 22.000 er 
blevet smittet med sygdommen. 
</p><p>
Særligt de tre lande Guinea, Liberia og Sierra Leone har været hårdt ramt af 
ebolaen. I sidste uge blev der meldt om hundrede nye tilfælde af ebola. 
</p><p><b class="ext-link">FAKTA</b><a class="embeddedlink" href="http://politiken.dk/udland/fokus_int/Ebola/ECE2544249/ekspert-drop-panikken-over-nye-ebola-tal/">Ekspert: Drop panikken over nye ebola-tal</a></p><p>
Men nu begynder udbruddet at lakke mod sin ende, vurderer Lone Simonsen. Ikke 
mindst den nye lyntest kommer til at hjælpe på situationen. 
</p><p>
»Vi er i slutspurten efter, at situationen har været kaotisk. Og den nye test 
kommer helt bestemt til at skubbe i den rigtige retning. Vi kan nu komme ind 
i fjernt liggende områder, som ellers har været svært tilgængelige«, siger 
Lone Simonsen, der følger situationen i Vestafrika tæt. 
</p><p class=" bl-elem">
Den nye lyntest er endnu ikke helt klar til at blive sendt afsted til de ramte 
områder i Vestafrika. WHO forventer, at det vil ske i løbet af et par uger. 
</p>	
</div>
</div></body></html>
