---
layout:     post
title: 	    "Topgear-værts exit kan koste BBC en halv millard"
post_author:	    
post_date:	    Thu, 12 Mar 2015 12:59:26 +0100
post_site:	    politiken.dk 
post_link:	    http://politiken.dk/kultur/medier/ECE2584104/topgear-vaerts-exit-kan-koste-bbc-en-halv-millard/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan godt være, at Top Gear-værten Jeremy Clarkson i hidsighed langede ud 
efter sin producer, men BBC kan være på vej ind i en meget voldsommere 
lussing efter suspensionen af den populære vært. 
</p><p>
Den britiske tv-kanal har nemlig, <a href="http://www.ft.com/cms/s/0/f5c85346-c7f4-11e4-9226-00144feab7de.html#axzz3UA4IAaUh" target="_blank">ifølge 
Financial Times</a>, vurderet brandet Top Gear til at have en værdi på 50 
millioner pund svarende til 527 millioner kroner. 
</p><p>
Og det værdifulde brand kan være truet af Clarksons suspendering. Et brand, 
der giver giver salg af programmet til tv-kanaler verden over, salg af 
CD-udgivelser med Top Gear-musik til bilturen og andet merchandise samt det 
populære magasin Top Gear, der i England sælger mere end det glittede 
livsstilsmagasin GQ 
</p><p>
For selv om han kun er én ud af tre værter på programmet, er det ham, seerne 
forbinder med humoren og den grove drengerøvstone, der giver programmet sin 
helt særlige appel. Det er ham, der får 45.000 gæster til at dukke op, når 
der er Top Gear Festival i Sydney, og det er ham, der nu får støtte af mere 
end en halv million fans, der via en underskriftindsamling kræver ham 
tilbage på skærmen. 
</p><p><b class="ext-link">PORTRÆT AF JEREMY CLARKSON</b><a class="embeddedlink" href="http://politiken.dk/kultur/ECE2582705/suspenderet-top-gear-vaert-faar-massiv-opbakning-fra-fans/">Suspenderet Top 
Gear-vært får massiv opbakning fra fans</a></p><h3>
Premierminister bakker op 
</h3><p>
Også Englands premierminister har været ude med offentlig opbakning til 
værten, der angiveligt slog ud efter en kollega, da han fik en kold platte i 
stedet for den ønskede bøf serveret i frokostpausen. 
</p><p>
David Cameron har kaldt Clarkson »et kæmpe talent« og har sagt til BBC 
Midland, at han håbede konflikten blev løst, fordi Top Gear-værten glæder så 
mange seere - heriblandt premierministerens egne børn. Han afviste dog at 
kommentere, hvorvidt BBC burde ophæve suspenderingen af værten. 
</p><p>
»Premierministeren har godt nok mange ansvarsområder, men fremtidssikring af 
Top Gear ikke en af dem«, udtalte David Cameron ifølge <a href="http://www.independent.co.uk/news/people/jeremy-clarkson-david-cameron-backs-friend-and-huge-talent-after-witnesses-claim-top-gear-fracas-was-over-steak-10102585.html" target="_blank">The 
Independent</a>. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE762794/top-gear-vaert-vaekker-vrede---igen/">Top Gear-vært vækker vrede - 
igen</a></p><p>
Top Gear har været vist på BBC siden 1977 og er en af BBC's tre største 
kommercielle succeser - sammen med science fiction tv-serien 'Doctor Who', 
der har fejret 50 års jubilæum, og den moderne detektivserie 'Sherlock' med 
Benedict Cumberbatch i hovedrollen. 
</p><p>
Selv om suspenderingen af Jeremy Clarkson skulle resultere i en fyring har BBC 
mulighed for at drive programmet videre med en ny vært, for tv-stationen 
ejer selv brandet, efter Jeremy Clarkson solgte sin del af det for 89 
millioner kroner for fire år siden. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1187066/bbc-undskylder--for-top-gear-drengeroeves-fornaermelser/">BBC undskylder for Top 
Gear-drengerøves fornærmelser</a></p>	
</div>
</div></body></html>
