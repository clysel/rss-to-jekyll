---
layout:     post
title: 	    "Halloooo: Hvor er lægerne og sygeplejerskerne?"
post_author:	    
post_date:	    Sun, 10 May 2015 07:40:49 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2661431/halloooo-hvor-er-laegerne-og-sygeplejerskerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg kan ikke huske, jeg nogensinde bare har siddet og drukket kaffe.
</p>
<p class="sender">
Grete Christensen, Dansk Sygeplejeråd 
</p>
</blockquote>
</div><p>
Ding, ding. 
</p><p>
Fru Hansen ringer med klokken. Hun har brug for et bækken, men ingen kommer. 
</p><p>
Sådan er livet for rigtig mange patienter på landets hospitaler. Hver femte 
patient, der har været til behandling, pleje eller undersøgelse inden for 
det seneste år, kunne ikke få fat i personalet, når der var behov for hjælp 
eller i forbindelse med spørgsmål. Og næsten hver fjerde patient var heller 
ikke godt nok orienteret om forløbet af deres hospitalsbesøg. 
</p><p>
Det viser en ny Megafon-undersøgelse, foretaget for Dansk Sygeplejeråd blandt 
næsten 1.000 patienter. 
</p><p>
»Det er en stor frustration i disse år, at vores medlemmer ikke har den 
nødvendige tid til at sidde stille og roligt med patienten, når patienten 
har brug for det«, siger formand for sygeplejerskerne Grete Christensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2556740/sygeplejerskers-psykiske-arbejdsmiljoe-skal-tjekkes/">Sygeplejerskers psykiske 
arbejdsmiljø skal tjekkes</a></p><p>
Lægeforeningen kalder tallene fra undersøgelsen for »meget bekymrende«: 
</p><p>
»Det er helt afgørende for behandlingen, at patienter og pårørende føler sig 
godt orienteret og inddraget. Undersøgelsen viser meget tydeligt, hvor 
vigtigt det er, at der er de rigtige rammer og den nødvendige tid på 
sygehusene«, siger den nyvalgte formand for Lægeforeningen, Andreas 
Rudkjøbing. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2438917/regionerne-vil-beloenne-hospitaler-for-god-behandling/">Regionerne vil belønne 
hospitaler for god behandling</a></p><p>
Sundhedsminister Nick Hækkerup (S) oplyser skriftligt, at det »dur ikke, hvis 
patienterne på sygehusene ikke får den hjælp og information, de har brug 
for«. 
</p><p>
»Der skal være tid til patienterne, de skal kunne få hjælp og svar på 
spørgsmål om for eksempel deres behandling og sygdom. Der er travlt på mange 
sygehuse. Læger, sygeplejersker og andet sundhedspersonale knokler derudad, 
det er jeg fuldt ud klar over«, skriver ministeren. 
</p><h3>
Markant højere tempo 
</h3><div class="art-fakta article-box">
<h4 class="">
Patienters og pårørendes syn på personalets tilgængelighed og 
informationsniveau</h4>
<div class="fakta-body" data-buildingblock="embedded_factboxlink">
<p>
Megafon har for Dansk Sygeplejeråd fået svar fra 2.032 danskere, der deltog i 
undersøgelsen. 945 af dem havde været til behandling, undersøgelse eller 
pleje inden for det seneste år. 502 havde været på hospitalet i forbindelse 
med, at en nær pårørende skulle undersøges, modtage behandling eller pleje. 
</p><p>
Undersøgelsen er foretaget i perioden 21-27. april 2015. 
</p><p><b>Patienter, der inden for det seneste år har været på hospital til 
undersøgelse eller modtaget behandling eller pleje: </b></p><p>
I hvor høj grad <b>kunne du få fat i sundhedspersonale</b>, når 
der var behov for det (fx i forbindelse med spørgsmål eller behov 
for hjælp) 
</p><ul><li>I høj grad 33% </li><li>I nogen grad 43% </li><li>I mindre grad 15% </li><li>Slet ikke/næsten ikke 4% </li><li>Ved ikke 0% </li><li class=" bl-elem">Ikke relevant 5% </li></ul><p/><p>
I hvor høj grad <b>havde sundhedspersonalet tid</b> til at holde dig godt 
orienteret om forløbet under dit seneste hospitalsbesøg 
</p><ul><li>I høj grad 33% </li><li>I nogen grad 39% </li><li>I mindre grad 17% </li><li>Slet ikke/næsten ikke 5% </li><li>Ved ikke 1% </li><li class=" bl-elem">Ikke relevant 4% </li></ul><p/><p><b>Pårørende, der inden for det seneste år har haft et nær 
familiemedlem til undersøgelse, behandling eller pleje på et hospital: </b></p><p>
I hvor høj grad kunne du eller din pårørende (patienten) <b>få 
fat i sundhedspersonale</b>, når der var behov for det (fx i forbindelse med 
spørgsmål eller behov for hjælp) 
</p><ul><li>I høj grad 28% </li><li>I nogen grad 38% </li><li>I mindre grad 23% </li><li>Slet ikke/næsten 27 5% </li><li>Ved ikke 3% </li><li class=" bl-elem">Ikke relevant 3% </li></ul><p/><p>
I hvor høj grad <b>havde sundhedspersonalet tid </b>til at holde dig 
eller din pårørende godt orienteret om forløbet under dit seneste 
hospitalsbesøg 
</p><ul><li>I høj grad 23% </li><li>I nogen grad 35% </li><li>I mindre grad 27% </li><li>Slet ikke/næsten ikke 8% </li><li>Ved ikke 4% </li><li class=" bl-elem">Ikke relevant 4% </li></ul><p/><p/><p class=" bl-elem"><i class=" bl-elem">Kilde: Megafon for Dansk Sygeplejeråd</i></p>
</div>
</div><p>
Siden årtusindskiftet er en tornado af effektivisering og tempo blæst ind over 
det danske sundhedsvæsen. Patienter er indlagt væsentligt kortere tid og 
venter mindre på operation end for blot få år siden. </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2634705/minister-mere-behandling-og-mindre-skrivebordsarbejde-paa-sygehuse/">Minister: Mere behandling og 
mindre skrivebordsarbejde på sygehuse</a></p><p>
Og selv om hospitalerne har fået ansat flere tusinde ekstra læger og 
sygeplejersker siden årtusindskiftet, har Dansk Sygeplejeråd ud fra 
Sundhedsministeriets tal beregnet, at effektivitetstornadoen har betydet, at 
aktiviteten for hver sundhedsperson er steget med 40 procent. Eller sagt på 
en anden måde: 72 sygeplejersker udfører i dag det samme arbejde, som 100 
sygeplejersker udførte i 2001. 
</p><p>
»Regionerne har et stærkt fokus på, at indlæggelsestiden skal yderligere ned. 
Men nogle må snart tænke på, at vi ikke kun får effektiviseret, men også 
sikret kvaliteten af det arbejde, der bliver leveret på hospitalerne. 
Effektivitet og aktivitet går i øjeblikket ud over kvaliteten og 
patientsikkerheden«, siger Grete Christensen, sygeplejerskernes formand. 
</p><p>
Travlhed påvirker også arbejdsmiljøet, og det fremgår af hændelsesforløb i 
6.425 rapporter om utilsigtede hændelser fra 2010 til 2015, som har Dansk 
Sygeplejeråd opgjort. Og i 2014 har Arbejdstilsynet givet påbud på 100 
sygehusafdelinger om at forbedre arbejdsmiljøet. 
</p><h3>
Professor: Det går stærkere 
</h3><p>
Professor Jakob Kjellberg, programleder for Sundhed i KORA, Det Nationale 
Institut for Kommuners og Regioners Analyse og Forskning siger, at »det 
øgede tempo og travlhed er et reelt problem«. 
</p><p>
En del af det øgede tempo er ifølge sundhedseksperten opstået siden 
akutmodtagelserne blev samlet siden 2007. De er blevet omdrejningspunktet 
for hele hospitalsplanlægningen, hvor mellem 70 og 80 procent af patienter 
typisk udskrives inden for 48 timer, og hvor flertallet af patienterne i kun 
er på hospitalet i et døgn: 
</p><p>
»Det (akutmodtagelsen, red.) er blevet en udrednings-, behandlings- og 
afslutningsenhed. Og så er det klart, at mange føler, at det går stærkt, og 
der ikke lige er tid, når patienten har brug for det. Der er ikke meget tid 
til spørgsmål og snak, og den udvikling gør, at mange patienter og pårørende 
kan have svært ved at få sjælen med«, siger han. 
</p><p>
Direktør i Danske Patienter Morten Freill mener også, at »sundhedspersonalet 
på hospitalerne er voldsomt presset«: 
</p><p>
»Der er brug for en kulturændring i sundhedsvæsenet, hvor der kommer mere 
fokus på kvalitet frem for, at der alene fokuseres på at producere mest 
muligt«, siger han og frygter, at den manglende tid til samtaler og 
patientinddragelse kan føre til ineffektive behandlingsforløb, 
genindlæggelser og reoperationer. 
</p><h3>
Minister skal overbevises 
</h3><p>
Tirsdag i denne uge indledtes økonomiforhandlingerne mellem Danske Regioner, 
der har ansvaret for driften af landets hospitaler, og SR-regeringen, der 
betaler. Ifølge Bent Hansen (S), formand for Danske Regioner, er patienters, 
de pårørendes og personalets oplevelser af travlhed og højt tempo 
»selvfølgelig en problemstilling, som vi kender«: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/sygeplejesker_935175y.jpg" alt="" border="0"/><span class="caption"><span class="f-img-caption">presset. 
</span>I dag klarer 72 syge plejersker det samme arbejde, som 100 sygeplejersker udførte i 2001, har Dansk Sygeplejeråd regnet ud. Nu er de nervøse for kvaliteten. Arkivfoto: Thomas Borberg</span></span>
»Når der kommer en tilstrømning af patienter på seks procent mod forventet to 
procent til det samme personale, så giver det et pres. Og nogle steder kan 
vi se på tallene, at eksempelvis de akutte afdelinger er under pres. Vi har 
nok presset citronen nogle steder, også mere end godt er«, siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2638766/patienter-skal-have-mere-magt-over-egen-sygdom/">Patienter skal have (mere) 
magt over egen sygdom</a></p><p><i class=" bl-elem">Hvad vil I gøre ved det?</i></p><p>
»Forsøge at overbevise finansministeren om, at også han bør erkende, at man 
ikke kan lave et program ’Jo før, Jo bedre’ (regeringens storstilede 
sundhedsstrategi fra 2014, red.), hvor de netop siger til folk, at jo før de 
kommer til, jo bedre bliver det, hvis man så ikke har nok personale til at 
tage sig af dem. Det går ikke«. 
</p><p>
Bent Hansen erkender dog, at »når vi er enige om at fordele pengene, og vi får 
lidt bedre hold på de stigende medicinudgifter, så er det os, der har 
ansvaret«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2638432/analyse-danske-regioner-kaemper-for-at-overleve/">Analyse: Danske Regioner 
kæmper for at overleve</a></p><h3>
Pårørende oplever også fraværende personale 
</h3><p>
Megafon-undersøgelsen viser samtidig, at de pårørende heller ikke føler sig 
orienteret eller kan få fat i personalet ved behov. 
</p><h3>
Sygeplejersken skal binde enderne sammen 
</h3><p>
28 procent af de pårørende til nære familiemedlemmer, der det seneste år har 
været til undersøgelse, behandling eller pleje på et hospital havde svært 
ved eller kunne slet ikke få fat i sundhedspersonalet, når der var behov for 
det. Og 35 procent af de pårørende mente ikke, at sundhedspersonalet havde 
tid til at holde dem eller de syge godt orienteret om forløbet. 
</p><p class=" bl-elem"><i>Grete Christensen, formand for Dansk Sygeplejeråd, når sygeplejersker i dag 
udfører mere arbejde end tidligere, er det jo ikke nødvendigvis skidt. Så 
får vi mere sundhed for skattekronerne. Sad I ikke bare og drak mere kaffen 
for år tilbage? </i><br/><br/>
»Jeg kan ikke huske, jeg nogensinde bare har siddet og drukket kaffe. Men 
tidligere havde patienten længere tid til at restituere oven på en akut 
situation og behandling. I dag er det ekstremt komprimeret, og mange 
forskellige faggrupper skal ind over et forløb og aflevere deres budskab til 
patienten. Sygeplejersken står så og skal binde alle ender fra 
fysioterapeuten, ergoterapeuten, lægen og diætisten sammen på kortere tid, 
så patienten går tryg ud af døren. Det puslespil er der ikke afsat nok tid 
til i det danske sundhedsvæsen«. 
</p>	
</div>

</div></body></html>
