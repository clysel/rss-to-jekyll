---
layout:     post
title: 	    "Briterne kan lukke OL-smuthul for U21-holdet"
post_author:	    
post_date:	    Tue, 03 Mar 2015 15:31:50 +0100
post_site:	    politiken.dk 
post_link:	    http://politiken.dk/sport/fodbold/ECE2571828/briterne-kan-lukke-ol-smuthul-for-u21-holdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En semifinaleplads i sommerens EM-slutrunde vil sende det danske U21-landshold 
til OL næste år.
</p><p>
Men mindre ville kunne gøre det - hvis England altså avancerede til 
semifinalerne og Storbritannien som sædvanlig gav afkald på den olympiske 
kvalifikation.
</p><p>
Det ville betyde en olympisk kvalifikationskamp mellem de to treere i 
U21-puljerne i Tjekkiet, men den kamp kan blive forpurret af de intentioner, 
det engelske fodboldforbund i dag har offentliggjort.
</p><h3>
Første forsøg på OL siden 1972
</h3><p>
»Vi har modtaget en bekræftelse fra FA om intentionen om at deltage i 
kvalifikationen til Rio 2016 for både det mandlige og det kvindelige 
landshold«, bekræfter en talsmand for Storbritanniens olympiske komite.
</p><p>
Som værtsnation var Storbritannien med i OL-turneringen med et stjernespækket 
hold i 2012 efter ikke have have forsøgt at kvalificere sig siden 1972. 
Inden da var Storbritannien senest med ved OL i 1960
</p><p>
Pladsen i Rio skal i givet fald sikres af netop det engelske U21-landshold, 
der i Tjekkiet er i pulje med Italien, Portugal og Sverige.
</p><p>
Fifa, Det Internationale Fodboldforbund, skal dog først godkende, at England 
kan sikre OL-billetten på vegne af Storbritannien, hvilket også skal være 
tilfældet ved kvindernes VM-slutrunde, hvor de tre bedste nationer sikrer 
sig OL-billetterne.
</p><h3>
Storbritannien i to kvartfinaler
</h3><p>
Olympisk fodbold er lidt af et stedbarn for de britiske forbund, der i givet 
fald skal stille et fælles hold. 
</p><p>
I 2012 betod den britiske trup af 13 englændere og 5 walisere med den da 
38-årige Ryan Giggs som anfører. 
</p><p>
Kvartfinalerne blev endestationen for begge de britiske hold på hjemmebane, 
hvor mændene tabte til Sydkorea efter en straffesparkskonkurrence, hvor 
Liverpoolspilleren Daniel Sturridge var ene om ikke at score, og kvinderne 
tabte 2-0 til Canadas senere bronzevindere.
</p><p class=" bl-elem">
Det danske kvindelandshold blev nummer tre efter Schweiz og Island i 
VM-kvalifikationsturneringen og er derfor uden mulighed for at kvalificere 
sig til OL.
</p>	
</div>
</div></body></html>
