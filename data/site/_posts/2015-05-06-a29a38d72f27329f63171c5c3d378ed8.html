---
layout:     post
title: 	    "»De kunstnere, der døde for deres kunst, bliver gjort til skurkene«"
post_author:	    
post_date:	    Wed, 06 May 2015 07:37:47 +0200
post_site:	    politiken.dk 
post_link:	    http://politiken.dk/kultur/medier/ECE2656684/de-kunstnere-der-doede-for-deres-kunst-bliver-gjort-til-skurkene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Salman Rushdies karakteristiske tunge øjenlåg er trukket så langt op, som det 
er fysisk muligt, og ansigtet udstråler kampklar intensitet. 
</p><p>
Til en afveksling er det ikke på grund af ham, at det naturhistoriske museum i 
New York er tungt bevogtet af politiets anti-terrorkorps ved nattens 
gallamiddag i forfatterforeningen PEN. 
</p><p>
Det er på grund af de to franske gæster ved hovedbordet, hvor Rushdie er 
‘litterær vært’: Chefredaktør Gerard Biard og filmkritiker Jean-Baptiste 
Thoret fra Charlie Hebdo. 
</p><p>
Det franske satireblad får PEN’s ytringsfrihedspris, efter 10 redaktionelle 
medarbejdere blev dræbt ved et terrorangreb i januar, men har »stålsat 
marcheret videre«, som det hedder i prismotiveringen. 
</p><div class="art-quote article-box">
<p class="quote"/>
<blockquote>
<p class="quote-txt">
Det andet er, at de kunstnere, der døde for deres kunst, bliver gjort til 
skurkene - på et helt unfair grundlag
</p>
<p class="sender">
Salman Rushdie, forfatter 
</p>
</blockquote>
</div><p/><p>
Mens politiet frygter ubudne gæster, er en stribe af de inviterede blevet væk. 
Flere end 200 forfattere og skribenter har underskrevet et åbent protestbrev 
over prisen til det kontroversielle blad. Her i blandt en lang række højt 
estimerede forfattere med både Booker- og Pulitzer-priser. 
</p><p>
»Peter Carey. Michael Ondaatje. Michael Cunningham. Junot Diaz«. Rushdie 
opråber navnene for Politiken som ved en mindeceremoni over faldne soldater; 
med lige dele respekt, forbløffelse og sorg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2653496/konflikten-om-frihedspris-til-charlie-hebdo-vokser/">Konflikten om frihedspris til 
Charlie Hebdo vokser</a></p><p>
»At forfattere i den kaliber kan få så fuldstændig galt fat i det her, det 
ville jeg aldrig have troet«, siger den britisk indiske-forfatter, der 
ligesom resten af de godt 700 gæster til PEN’s årlige gallamiddag er i det 
stiveste puds. 
</p><p>
Med en selvfølgelig tiltro til selv at stå på den rigtige side af 
verdenshistorien tilføjer Rushdie: 
</p><p>
»Jeg håber, at de folk, der i dag viser deres uenighed, vil finde en måde at 
udtrykke deres fortrydelse på«. 
</p><h3>
Protest: Hebdos ytringer bør ikke belønnes 
</h3><p>
Seks af de tunge forfattere trak sig fra officielle roller ved festlighederne, 
og da de fleste helt udeblev, må man gå til deres åbne brev for at finde 
årsagerne til den strid, der har splittet det amerikanske PEN før dagens 
uddeling. 
</p><div class="art-quote article-box">
<p class="quote"/>
<blockquote>
<p class="quote-txt">
I et ulige samfund, har fornærmelser uddelt i lige doser ikke samme effekt på 
alle
</p>
<p class="sender">
De udeblevne forfattere, i åbent brev om PEN-prisen til Charlie Hebdo 
</p>
</blockquote>
</div><p/><p>
Terrormordene er forfædelige, og alle må stå vagt om Charlie Hebdos 
ytringsfrihed, konstaterer forfatterne. Men der er »afgørende forskel på 
stålsat at støtte retten til ytringer, der er over grænsen for det 
acceptable, og entusiastisk belønne disse ytringer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2655791/dansk-deltager-i-usa-protest-charlie-hebdo-skal-ikke-praemieres/">Dansk deltager i USA-protest: 
Charlie Hebdo skal ikke præmieres</a></p><p>
Er Hebdos ytringer over grænsen for det acceptable? Ja, skriver forfatterne, 
og selv om tegnerne sikkert gør det i en god mening og langer ud efter både 
jødiske, kristne og muslimske helligdomme, så rammer satiren alligevel 
muslimer uforholdsmæssigt hårdt, fordi de er på bunden af det franske 
samfund: »I et ulige samfund har fornærmelser uddelt i lige doser ikke samme 
effekt på alle«, skriver forfatterne. 
</p><p>
»De (de udeblevne forfatterne, red.) er forrædere mod to ting: Det helt enkle 
princip bag ytringsfriheden: Det er, at ytringer er fri. Og hvis du kun 
forsvarer det frie ord ord hos folk, du ikke finder stødende, så tror man 
ikke på ytringsfrihed. Så tror man på censur«, siger den britisk-indiske 
forfatter. 
</p><p><b class="ext-link">SALMAN RUSHDIE </b><a class="embeddedlink" href="http://politiken.dk/kultur/medier/ECE2646420/salman-rushdie-forfattere-er-en-flok-toesedrenge/">Forfattere er en flok tøsedrenge</a></p><p>
Rushdie, der levede med dødstrusler fra det iranske præstestyre i årevis efter 
udgivelsen af De Sataniske Vers, virker næsten oplivet af polemikken. 
</p><p>
»Det andet er, at de kunstnere, der døde for deres kunst, bliver gjort til 
skurkene - på et helt unfair grundlag. De bliver kaldt fordomsfulde og 
racister, og er derfor ikke denne pris værdig. Men de var præcist det 
modsatte. Når man både har misforstået den principielle kerne og sagens 
fakta, så er den altså helt gal«, siger Rushdie. 
</p><h3>
Splittet forfatterforening 
</h3><p>
Amerikansk PEN er snarere angel-saksisk PEN; det engelske sprogs 
forfatterforening i kulturhovedstaden New York, der samler den brogede flok 
af nationer, hvis forfattere fik engelsk som dåbsgave. Og ligesom briterne 
havde svært ved at holde sammen på imperiet, hvor solen aldrig gik ned, er 
der trods det fælles sprog også nogle kulturelle forskelle om, hvad der er 
legitim satire, som deler vandene. 
</p><p>
»Jeg synes, det er helt inden for rammerne af PEN’s formål at give dem 
prisen«, siger Phil Klay, der er et af de varmeste nye navne i amerikansk 
litteratur, lidt forsigtigt. 
</p><p>
»Jeg tror ikke jeg kan sige så meget om indholdet«, siger forfatteren, der har 
høstet store roser for sin novellesamling 'Redeployment' om USA’s krige i 
Irak og Afghanistan. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg håber, at folk vil lytte til Charlie Hebdo, til deres målsætninger, 
hvordan de passer ind i en fransk satiretradition
</p>
<p class="sender">
Suzanne Nossel, direkte for PEN 
</p>
</blockquote>
</div><p/><p>
Da Politikens spørger modtageren af aftenens hovedpris, den britiske 
dramatiker Tom Stoppard, om kontroversen, afviser han at kommentere. 
</p><p>
»Selv til danskerne vil jeg ikke sige noget om den sag«, siger han. Stoppard 
er som modtager af PEN’s store pris egentlig aftenens hovednummer, men er 
blevet noget overskygget af Hebdo-affæren. 
</p><p><b class="ext-link">POLITIKEN MENER </b><a class="embeddedlink" href="http://politiken.dk/debat/ledere/ECE2656549/karikaturkonkurrence-fortjener-haan-spot-og-latterliggoerelse/">Karikaturkonkurrence fortjener 
hån, spot og latterliggørelse </a></p><p>
Det amerikanske PEN’s formand Andrew Solomon taler et stift britisk engelsk: 
</p><p>
»PEN handler om ytringsfrihed, og i sådan en organisation skal der være plads 
til uenighed«, siger Solomon udglattende. »Det her er ikke en pris til 
indholdet i Charlie Hebdo, men for at de holdt fast og blev ved at trykke 
bladet trods terrorangrebet«. 
</p><p>
Han har det blandet med selve indholdet i Charlie Hebdo, siger han. 
</p><p>
»Noget af det er glimrende, mens andet er meget problematisk. Det er ikke et 
blad, der rigtigt siger mig noget, men det har sine øjeblikke«. 
</p><h3>
Forstå fransk satiretradition 
</h3><p>
»Jeg ville da elske, at de var her«, siger PEN’s direktør, Suzanne Nossel, om 
de udeblevne. Efter en lang uge med at forsvare sin organisation i medierne 
står hun nu endelige mellem dinosaurskulpturer og gæster til gallamiddag.
</p><p>
»De er meget værdsatte medlemmer, og jeg respekterer deres synspunkt«, siger 
direktøren, der er datter af sydafrikanske immigranter til New York. 
</p><div class="art-quote article-box">
<p class="quote"/>
<blockquote>
<p class="quote-txt">
De her forfattere har misforstået os
</p>
<p class="sender">
Biard, chefredaktør for Charlie Hebdo 
</p>
</blockquote>
</div><p/><p>
»Jeg håber, at folk vil lytte til Charlie Hebdo, til deres målsætninger, 
hvordan de passer ind i en fransk satiretradition. Jeg håber, folk bruger 
den mulighed for at forstå det bedre«, siger Nossel. 
</p><p><b class="ext-link">JERICHOW</b><a class="embeddedlink" href="http://politiken.dk/debat/profiler/jerichow/ECE2654726/striden-om-muhammedtegningerne-er-vor-tids-evighedsmaskine/">Striden om muhammedtegningerne er vor 
tids evighedsmaskine</a></p><p>
Amanda Foreman skridter forbi med et 'Je suis Charlie Hebdo'-badge på 
gallakjolen. Hun skriver en klumme i Wall Street Journal, men hendes 
britiske engelsk fornægter sig heller ikke. 
</p><p>
»Jeg mener, at de, der protesterer, er dybt uvidende om Charlie Hebdo. Det er 
folk, der ikke kan læse fransk og er dybt provensielle«, siger hun. 
</p><p>
»Vi er vant til at være kontroversielle. Det har vi altid været, og det vil vi 
altid været. Men de her forfattere har misforstået os«, siger chefredaktør 
Biard. 
</p><p>
»Det er forkert at kalde os racister eller sige, at vi angriber den svage 
part. Det gør vi ikke. Vi angriber institutioner og stater. Vi angriber 
magten. De skal huske, at de første ofre for islamister er muslimer. Så vi 
forsvarer på sin vis muslimer. Det gør de ikke«, siger Biard om kritikerne 
</p><h3 class="fotoheader">10 tegninger fra Charlie Hebdo</h3>
<div class="slider-container article-foto-gallery-container desk" data-ga-main-section="kultur" data-mode="inline" data-ga-section="Foto" data-gallery-id="2504135">
<div class="slider">
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_1_904124y.jpg" alt=""/>
</div>
<p class="caption">
<b>1 af 10.</b>
Islam. »100 piskeslag, hvis du ikke dør af grin!«.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_1_904122y.jpg" alt=""/>
</div>
<p class="caption">
<b>2 af 10.</b>
De borgerlige. UMP taber sin kreditværdighed, men bevarer sine to fjolser.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_1_904123y.jpg" alt=""/>
</div>
<p class="caption">
<b>3 af 10.</b>
Religion. De urørlige 2. »Du må ikke gøre nar«.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Charliehebdo_904139y.jpg" alt=""/>
</div>
<p class="caption">
<b>4 af 10.</b>
Præsident Sarkozy. »Rejs jer, alverdens guldkæder«.
</p>
</div>
<div class="slide">
<div class="image landscape">
<img src="http://multimedia.pol.dk/archive/00904/Kul_Charlie_Hebdo_1_904128y.jpg" alt=""/>
</div>
<p class="caption">
<b>5 af 10.</b>
Had. Kærlighed er stærkere end had!
- 
<span>Foto: Charlie Hebdo</span>
</p>
</div>
<div class="slide">
<div class="image landscape">
<img src="http://multimedia.pol.dk/archive/00904/Kul_Charlie_Hebdo_3_904130y.jpg" alt=""/>
</div>
<p class="caption">
<b>6 af 10.</b>
Præsident Hollande. »Med mig som præsident«.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_5_904132y.jpg" alt=""/>
</div>
<p class="caption">
<b>7 af 10.</b>
Hollande. »Vi vil have en mand med jernnæve!«.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_6_904133y.jpg" alt=""/>
</div>
<p class="caption">
<b>8 af 10.</b>
Den katolske kirke. Monseigneur Vingt-Trois har tre fædre. »Faderen, Sønnen og Helligånden«
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_7_904134y.jpg" alt=""/>
</div>
<p class="caption">
<b>9 af 10.</b>
Den katolske kirke. En muldvarp
i Vatikanet. »Det er noget anderledes end alterdrenge!«.
</p>
</div>
<div class="slide">
<div class="image portrait">
<img src="http://multimedia.pol.dk/archive/00904/Kul_Charlie_Hebdo_9_904136y.jpg" alt=""/>
</div>
<p class="caption">
<b>10 af 10.</b>
Den katolske kirke. Privatskole. »Hvis du er sød ved mig - tager jeg dig med til antibøssedemonstration«.
</p>
</div>
</div>
<a class="show-full-screen" href="http://politiken.dk/2504135">Se i fuld skærm</a>
<span class="prev"/>
<span class="next"/>
</div><p/><p>
Han afviser enhver sammenligning med Pam Gellers organisation, der søndag blev 
angrebet i Texas, da den afholdt en udstilling og konkurrence om at tegne 
islams profet Muhammed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2655235/hebdo-journalister-afviser-sammenligning-med-tegnekonkurrence/">Hebdo-journalister afviser 
sammenligning med tegnekonkurrence</a></p><p>
»Det har intet med os at gøre. Pam Geller kører med sine egne ord en 
anti-islamisk forening. Vi tegner Mohammed, når han dukker op i nyhederne. 
Af de sidste 500 tegninger vi har lavet er kun syv af Muhammed og islam. 
Pamella Geller er besat af modstand mod muslimer. Geert Wilders er besat af 
racisme og modstand mod immigranter. Vi passer bare vores arbejde«, siger 
chefredaktøren før han modtager prisen. 
</p><p>
»Men man bør ikke skyde folk - selv ikke i Texas«, tilføjer Biard grinende. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/udland/int_usa/ECE2656485/i-texas-leder-de-efter-forbindelsen-mellem-skudangreb-og-islamisk-stat/">I Texas leder de efter 
forbindelsen mellem skudangreb og Islamisk Stat</a></p>	
</div>

</div></body></html>
