---
layout:     post
title: 	    "Miniputlande: 10 steder du kan besøge på én dag "
post_author:	    
post_date:	    Fri, 03 Apr 2015 10:47:56 +0200
post_site:	    politiken.dk 
post_link:	    http://politiken.dk/rejser/temarejser/ECE2611840/miniputlande-10-steder-du-kan-besoege-paa-n-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Black jack, middelalderborge eller smukke naturoplevelser. Nogle af verdens 
mindste lande er leveringsdygtige i særdeles alsidige aktiviteter, og 
fordelen er, at du ikke behøver sætte en hel uge af for at få en på 
opleveren 
</p><h3>
Monaco 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Monaco_Royal_Twins_925517y.jpg" alt="" border="0"/><span class="caption"><span class="f-img-caption">Monaco. 
</span>FOTO: Claude Paris, AP Photo</span></span>
Selv om Monaco er verdenskendt for kridhvide lystyachts, kasino, Monaco 
Grandprix, glitter og glamour, er der meget andet at opleve i fyrstedømmet. 
</p><p>
Monaco Katedralen, der er opført i 1875 tager dig på et øjeblik tilbage i 
tiden. Du kan blandt andet studere den berømte altertavle af Louis Bréa og 
trone og alter i hvid marmor. Deltager du i en gudstjeneste, kan du nyde 
tonerne af det imponerende orgel, der har gjort stedet kendt for sine 
koncerter. Tidligere statsoverhoveder, heriblandt fyrst Rainier, der døde i 
2005 og hans hustru, Grace Kelly, er stedt til hvile her. Læg også vejen 
forbi det Oceanografiske Museum, hvor du kan nyde synet af et væld af 
sjældne fisk i hele 90 bassiner. Haj lagunen er et gigantisk bassin, der på 
imponerende vis gengiver et koralrev og dets beboere. Her er også et væld af 
smukke haver, blandt andet Prinsesse Antoinette Parken, hvor monegaskere i 
generationer har henlagt søndagsudflugten og nydt synet af blandt andet 
farvestrålende klatrende bougainvilleaer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2593164/top-10-verdens-laekreste-badestrande/">Top 10: Verdens lækreste 
badestrande</a></p><h3>
Isle of Man 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Isleofman_flickr_we_925514y.jpg" alt="" border="0"/><span class="caption"><span class="f-img-caption">Port 
</span>Erin, Isle of Man. FOTO: David Merrett, flickr/Creative Commons</span></span></p><p>
Isle of Man er en ø i det Irske Hav, hvor mennesker begyndte at bosætte sig så 
langt tilbage som 8000 år f.Kr. De byggede små huse, der lignede skjolde og 
levede af jagt og fiskeri, og der er blevet fundet fine redskaber i flint og 
ben på strandbredden. Genstande, som er udstillet på museet Manx. Et andet 
spændende sted at besøge er den middelalderlige borg, Castle Rushen, der er 
opført i det 16. århundrede og ligger i den historiske hovedstad, 
Castletown. Rushen er blandt de bedst bevarede middelalderborge og fungerer 
i dag som museum. Øen har en særdeles smuk natur og et kuperet terræn, og 
Bradda Head tårner sig op i den sydvestlige del af øen med det højeste punkt 
i 116 meters højde. Tager du turen til klippetoppen ad den såkaldte 
Coronation Footpath, åbenbarer der sig en fantastisk udsigt, og når vejret 
er klart, er der udsyn til Mourne bjergene i Irland. 
</p><p><b>LÆS OGSÅ</b></p><h3>
Gibraltar 
</h3><p>
Gibraltar har siden 1713 hørt under den britiske krone – til spaniernes store 
fortrydelse. Franco prøvede midt i det 20. århundrede at presse Gibraltar 
tilbage til Spanien men uden held. Du finder Gibraltar ved Gibraltarstrædet, 
der forbinder Atlanterhavet og Middelhavet, og en af de største attraktioner 
er de vildtlevende berberaber, der holder til på Gibraltarklippen der mod 
nord rejser sig lodret 4.115 meter op i luften. Du kan eventuelt tage 
svævebanen, Cable Car Gibraltar, op til toppen af klippen, der for en stor 
dels vedkommende er udlagt til naturreservat. Her kan du komme helt tæt på 
de nysgerrige aber. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/RB_PLUS_Fagforbund__925505y.jpg" alt="" border="0"/><span class="caption"><span class="f-img-caption">Gibraltar. 
</span>FOTO: Laura Leon/AP Photo</span></span>
Ligesom det er her, du kan se berberhønen og planter som fuglegræs og 
Gibraltarsløjfeblomst. Klippen består primært af kalksten, men kalken 
opløses langsomt, og i tidens løb har det betydet, at der er dannet 
adskillige huler, blandt andet St. Michaels hulen, der ligger halvvejs oppe 
på klippens vestlige skråning. En anden fin naturoplevelse får du, hvis du 
stiger ombord på en af de både, der har specialiseret sig i at tage turister 
ud og se delfiner boltre sig i bølgerne. Besøg også St Michaels Cave, hvor 
du blandt andet finder en underjordisk katedral med plads til 400 besøgende, 
og hvor du kan være så heldig at få en unik koncertoplevelse. En spændende 
tur venter dig også, hvis du besøger slottet, Moorisch, der kan dateres 
tilbage til det 11. århundrede. Med sit firkantede tårn er det et markant 
byggeri, der med sin strategiske placering på det yderste af en klippe i 
tidernes morgen har været en perfekt udsigtspost. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE1841400/efter-gentagne-turistangreb-gibraltars-populaere-aber-trues-med-eksil/">Efter gentagne turistangreb: 
Gibraltars populære aber trues med eksil</a></p><h3>
San Marino 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/SanMarino_wiki_web_925495y.jpg" alt="" border="0"/><span class="caption"><span class="f-img-caption">Guaita 
</span>tårnet i San Marino. FOTO: Max_Ryazanov, Wikimedia Commons</span></span>
Verdens femte mindste land finder du, hvis du tager til San Marino. Arealet 
udgør ikke mere end 61 kvadratkilometer, og landet ligger omsluttet af 
Italien imellem regionerne, Emilia-Romagna og Marche, tæt ved 
Adriaterhavskysten og Rimini. San Marino ligger på toppen af bjerget Monte 
Titano, som har været beboet siden forhistorisk tid. San Marino kom i 2008 
på UNESCO's verdensarvsliste, og med en beliggenhed i 657 meters højde er 
der god udsigt til de mange huse med rødbrune tegltage, der ligger spredt 
over bjergskråningerne i det kuperede landskab og ikke mindst Adriaterhavet 
nedenfor. Bilkørsel er forbudt i bymidten, hvor du blandt andet finder Santo 
Marino basilikaen, der er bygget på resterne af en gammel landsbykirke 
omkring 1826. Her er de jordiske rester af den hellige San Marino begravet i 
en urne under altret. Parlamentsbygningen er et imponerende syn med sine tre 
tårne, der er placeret på hver sin lille bjergtop. Men du bør heller ikke 
snyde dig selv for blot at gå en tur i de smalle gader, indsnuse stemningen 
og eventuelt nyde en kold Limoncello på en fortovsrestaurant. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/italien/ECE1309204/opdag-italiens-gemte-oeer/">Opdag Italiens gemte øer</a></p><h3>
Liechtenstein 
</h3><p>
Fürstensteig, der er en seks kilometer lang vandretur, er en af de mest 
populære i bjergene i Liechtenstein. Et fyrstedømme, der ligger mellem 
Schweiz og Østrig, og måler 24,8 kilometer på det længste sted og på det 
bredeste 12,5. Vandreturen tager sit udgangspunkt i Gaflei med den smukkeste 
udsigt i 1400 meters højde, og undervejs kan du blandt andet se bjergene, De 
tre søstre, i det fjerne. Tilbage i gadeniveau igen, står de tre arkitekter, 
Meinrad Morger, Heinrich Degelo og Christian Kerezblack bag den markante 
kubeformede sorte bygning, der huser Liechtensteins museum. Museet rummer en 
stor samling af moderne kunst i form af blandt andet skulpturer og 
installationer, der bliver præsenteret i særdeles appetitlige og luftige 
omgivelser. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/LIECHTENSTEIN_TAX_H_925487y.jpg" alt="" border="0"/><span class="caption"><span class="f-img-caption">Slottet 
</span>Vaduz. FOTO: ARNO BALZARINI, AP Photo</span></span>
Har du også lyst til at se tilbage i tiden, er et besøg på slottet Vaduz som 
at træde ind i en tidslomme. Slottet står med sine kampesten og runde former 
i skærende kontrast til det stramt tegnede kunstmuseum. Sneklædte 
bjergtinder tårner sig op bag slottet, der oprindeligt blev brugt som 
fæstning og kan dateres så langt tilbage som 1300 tallet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2173200/miniputstat-gemmer-paa-overraskende-guldgrube-af-vandrestier/">Miniputstat gemmer på 
overraskende guldgrube af vandrestier</a></p><h3>
Falklandsøerne 
</h3><p>
Naturoplevelserne er mange på Falklandsøerne, en øgruppe i den sydlige del af 
Atlanterhavet, hvor hovedøerne hedder henholdsvis East Falkland og West 
Falkland. Her er mange ubeboede småøer, og det har givet dyrelivet særdeles 
gode betingelser, og her er blandt andet et væld af pingviner, der holder 
til på de forrevne klippefremspring ud mod havet. Gypsy Cove, er en lille 
bugt med en halvmåne af hvidt sand, hvor magellanpingvinerne lever og 
formerer sig. Men her er også masser af albatrosser og søløver, sydlig 
søelefant, sydamerikansk pelssæl, lige som der er hvaler i farvandene her. 
Lave klipper mange steder gør Falklandsøerne idelle til redebygning, for 
blandt andet rock cormororanter og sortkronede nathejrer, ligesom her er et 
væld af vadefugle. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Falklands_Oil_Wealt_925482y.jpg" alt="" border="0"/><span class="caption"><span class="f-img-caption">Dyrearter 
</span>i rig variation findes på Falklandsøerne. FOTO: Michael Warren/AP Photo</span></span>
I hovedstaden Stanley finder du blandt andet museet, Das Government House, 
adskillige krigsmindesmærker og verdens sydligst beliggende anglikanske 
kirke. Bevæger du dig væk fra byerne, møder du adskillige fårefarme, da 
fåreavl er er af hovederhvervene her. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2518375/10-bud-paa-en-anderledes-rejse-i-2015/">10 bud på en anderledes rejse 
i 2015</a></p><h3>
Vatikanstaten 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/VATICAN_POPE_925465y.jpg" alt="" border="0"/><span class="caption"><span class="f-img-caption">Peterspladsen. 
</span>FOTO: PIER PAOLO CITO, AP/Photo</span></span>
Et besøg i Peterskirken er et must, når du besøger Vatikanstaten, der er 
verdens mindste suveræne stat. Vatikanstaten strækker sig over blot 44,2 
hektar, men ikke desto finder du her nogle af Roms mest populære 
seværdigheder. Byggeriet af Peterskirken blev påbegyndt i 1506, og i 1626 
stod kirken med den enorme kuppel, der har en indvendig højde på 133 meter, 
færdig. Du kan næsten ikke undgå at føle ydmyghed, når du træder ind i det 
kolossale kirkerum, der med sine særlige lysindfald, mosaikker og 
imponerende marmorskulpturer tager pusten fra de fleste. Michelangelos 
Pieta, er den mest kendte marmorskulptur og forestiller jomfru Maria med 
Jesus i sine arme efter, at han er blevet korsfæstet. Er du interesseret i 
klassiske skulpturer, bør du også besøge Vatikanmuseet, der blev grundlagt 
af Pave Julius den 2 i starten af 1500-tallet. De forskellige samlinger 
byder på klassiske skulpturer og nogle af de vigtigste mesterværker fra 
Renæssancen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/rom/ECE2520644/guide-her-spiser-du-bedst-i-rom/">Guide: Her spiser du bedst i 
Rom</a></p><h3>
Andorra 
</h3><p>
Andorra er et lille fyrstedømme, der ligger Pyrenæerne mellem Spanien og 
Frankrig. Det bjergrige landskab indbyder i vinterhalvåret til skisport i 
alle afskygninger, mens forår og sommer er oplagt til vandreture i det 
smukke landskab, hvor adskillige kirker har imponerende udsigter. Kirken 
Sant Marti de Nagol er opført på en klippe i et bjergrigt område og med 
udsigt over dalen Sant Julia de Lória. Også kirken Santa Eulàlia d’Encamp, 
der med sit 23 meter høje tårn gør det til landets højeste, er et spændende 
byggeri. Kirken er ændret i årenes løb, men kan dateres tilbage til det 11. 
århundrede. I et anneks ligger The Holy Art Museum, hvor kirkelige relikvier 
som kandelabre, krucifikser og flere hundrede år gamle nodeark er udstillet. 
The Iron Route er en spændende guidet tur, der tager dig igennem jernminer, 
smedier, blandt andet Farga Rossell smedien, hvor smede har arbejdet siden 
1842, og minearbejder huse. Alt sammen ting der er med til at give et 
billede af Andorras store jernindustri. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Andorra_flickr_web_925457y.jpg" alt="" border="0"/><span class="caption"><span class="f-img-caption">Andorras 
</span>bjerge. FOTO: Nelson L, flickr/Creative Commons</span></span>
Er du vild med at vandre, er der flere gode bjerge at prøve kræfter med. 
Blandt andet Coma Pedrosa, der er 2.943 meter højt og det højeste bjerg i 
Andorra. Turen mod toppen starter typisk i Arinsal, men har du ikke mod på 
så strabadserende en tur, er der stadig rig mulighed for en smuk tur, der 
eksempelvis slutter i en camp halvvejs. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/ECE2600613/kig-ikke-ned-verdens-farligste-vandresti-genaabner-efter-10-aar/">Kig ikke ned: Verdens 
farligste vandresti genåbner efter 10 år</a></p><h3>
Macau 
</h3><p>
Macau er en tidligere portugisisk koloni, der ligger en times sejlads fra Hong 
Kong. Her er masser at se på, blandt andet The Ruins of Saint Pauls, der er 
resterne af kirken, Mater Dei. Den blev bygget mellem 1602 og 1640 og blev 
ødelagt af en brand i 1835. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/CHINA_MACAO_WORLD_H_925443y.jpg" alt="" border="0"/><span class="caption"><span class="f-img-caption">The 
</span>Ruins of Saint Paul. FOTO: Xinhua/AP Photo</span></span>
Facaden er særdeles velbevaret og er udsmykket med både mytiske og religiøse 
motiver, kinesiske tegn og dyrebilleder og har i dag en symbolsk funktion 
som hele byens alter. Et interessant indblik i hvordan folk levede her i 
gamle dage, hvor de sociale skel var mere udtalte, får du, hvis du besøger 
det såkaldte Taipa Houses Museum. Det består af smukke bygninger, der husede 
områdets overklasse, og de er i dag renoveret og fremstår med originale 
detaljer og indretning. Macau er i høj grad også et shopping mekka og Senado 
Square er et farvestrålende og populært shopping område, hvor du kan opleve 
smukke optog med løve og drage dans og finder et væld af forretninger og kan 
nyde traditionel kinesisk mad på en af de mange restauranter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/sologstrand/ECE2531370/nu-kan-du-komme-paa-oehop-i-graekenland-a-la-interrail/">Nu kan du komme på øhop i 
Grækenland a la interrail </a></p><h3>
Qatar 
</h3><p>
Qatar er et emirat ved Den Persiske Golf. Qatar har enorme forekomster af olie 
og gas, hvilket gør det til et af verdens rigeste lande. Her er hele 563 
kilometer sandstrand og rig lejlighed til at nyde livet på en af de mange 
strandbarer, der alle er eksklusivt indrettet med store loungeområder, hvor 
overskriften er luksus. Her er smukke bugter med hver sit særpræg som Umm 
Bab, der ligger 90 kilometer vest for hovedstaden Doha. Umm Bab er også 
kendt som palmetræsstranden, på grund af de høje palmer, der vokser her. En 
anden smuk og særpræget strand er Fuwairit, der er kendt for sine eroderede 
klippefremspring, der ved første øjekast minder om den hullede Gruyere ost. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Qatar_World_Cup_Exp_925444y.jpg" alt="" border="0"/><span class="caption"><span class="f-img-caption">Doha. 
</span>FOTO: Saurabh Das/AP Photo</span></span>
Hovedstaden Doha er en by i rivende udvikling og kontrasterne i mødet melles 
nyt og gammelt er enorme, når skyskrabere og shopping mekkaer skyder op 
overalt. Markedsområdet, Souk Waqif, der ligger i hjertet af den gamle bydel 
giver en autentisk oplevelse, når lugte og lyde blander sig i skøn forening. 
Her er et væld af boder, der sælger alt fra krydderier til guldsmykker, 
ligesom du kan få en lokal kulinarisk oplevelse og slutte måltidet af med en 
gang vandpibe. Et kulturelt højdepunkt i Qatar er The Museum of Islamic Art, 
der er tegnet af den verdensberømte arkitekt, I. M Pei og blev åbnet i 2008. 
Museet rummer en af verdens største samlinger af islamisk kunst. Kunst, der 
er fundet og hentet hjem fra hele verden. 
</p><p class=" bl-elem"><i class=" bl-elem">Kilde: Huffington Post &amp; Condé Nast Traveller </i></p>	
</div>

</div></body></html>
