---
layout:     post
title: 	    "Facebook: Europæiske privacy-sager vil skade brugerne"
post_author:	    Adam Fribo
post_date:	    Tue, 05 May 2015 11:14:38 +0000
post_site:	    www.version2.dk 
post_link:	    http://www.version2.dk/artikel/facebook-europaeiske-privacy-sager-vil-skade-brugerne-173481?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Facebook truer nu med at rulle nye funktioner langsommere ud i Europa – eller slet ikke at gøre dem tilgængelige – hvis myndigheder i forskellige europæiske lande opretholder privacy-sager mod virksomheden.</p>

<p>Det skriver <a href="http://blogs.wsj.com/digits/2015/04/29/facebook-warns-european-privacy-regulators-to-back-off/">Wall Street Journal</a>.</p>

<p>Facebook står over for sager fra myndigheder i Spanien, Holland, Tyskland, Belgien, Italien og Frankrig, der alle mistænker Facebook for at være i konflikt med deres nationale persondatalovgivninger.</p>

<p>Hidtil har Facebook haft held til i Europa kun at skulle stå til regnskab for de irske myndigheder, men den køber de andre europæiske lande tilsyneladende ikke længere.</p>

<p>Og ifølge policy-chef Richard Allan vil den økonomiske belastning, der følger med sagerne, betyde, at europæiske Facebook-brugere bliver ramt.</p>

<p>»Facebooks omkostninger vil blive forøgede, og europæerne vil opleve, at nye funktioner bliver tilgængelige senere eller slet ikke,« skriver han i et debatindlæg og tilføjer:</p>

<p>»Hvis en bil produceret i Frankrig eller Tyskland skulle opfylde separate krav i Polen eller Spanien, så ville de europæiske bilproducenter have seriøse udfordringer.«</p>
  </section>

      </div></body></html>
