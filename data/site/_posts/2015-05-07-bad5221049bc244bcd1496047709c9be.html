---
layout:     post
title: 	    "Færre på kontanthjælp i 2014 - især unge kommer hurtigere i arbejde"
post_author:	    
post_date:	    Thu, 07 May 2015 14:15:17 +0200
post_site:	    politiken.dk 
post_link:	    http://politiken.dk/oekonomi/ECE2657506/faerre-paa-kontanthjaelp-i-2014---isaer-unge-kommer-hurtigere-i-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 2014 steg antallet af danskere på kontanthjælp fra det offentlige med 3.400 
omregnet til helårsmodtagere. Der var ifølge Danmark Statistik 167.400 
helårspersoner på kontanthjælp sidste år. Men faktisk dækker stigningen over 
et fald. 
</p><p>
»Det er specielt gruppen af unge kontanthjælpsmodtagere, som er faldet. Flere 
unge er enten i arbejde eller er gået i gang med en uddannelse«, siger Erik 
Bjørsted, chefanalytiker i Arbejderbevægelsens Erhvervsråd (AE). 
</p><p>
Antallet af kontanthjælpsmodtagere tog et ordentligt hop på op mod 20.000 fra 
2012 til 13, da i titusindvis af arbejdsløse mistede retten til dagpenge. En 
del af dem kom på uddannelses- eller arbejdsmarkedsydelse, som begge 
indregnes i antallet af kontanthjælpsmodtagere. 
</p><p>
Det høje niveau af kontanthjælpsmodtagere fortsatte ind i 2014, og da der er 
tale om årsgennemsnit fra Danmarks Statistik, ’snyder’ stigningen i 2014. AE 
er dykket ned i tallene og har koblet dem med tal fra 
Beskæftigelsesministeriet. 
</p><h3>
Bedre tider
</h3><p>
I december 2013 var der knap 164.000 kontanthjælpsmodtagere, når der ses bort 
fra folk på revalideringsydelse, som traditionelt ikke har været regnet for 
kontanthjælpsmodtagere. I december 2013 var der 157.700 
kontanthjælpsmodtagere eller godt 6.000 færre end et år tidligere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en ganske markant udvikling og svarer til, at gruppen af unge 
kontanthjælpsmodtagere er reduceret med 7-8 procent.
</p>
<p class="sender">
Mads Lundby Hansen, Cepos 
</p>
</blockquote>
</div><p/><p>
»Det er blevet bedre tider, så der er kommet flere i job. Beskæftigelsen 
voksede i den private sektor fra udgangen af 2013 til udgangen 2014 med 
cirka 33.000 personer, hvilket svarer til 26.000 fuldtidsjobs. Det kan have 
været med til at få flere væk fra kontanthjælp og i job«, siger Bjørsted, 
der også peger på reformen af kontanthjælpen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/politikfakta/ECE1948754/fakta-det-kommer-kontanthjaelpsreformen-til-at-betyde/">Fakta: Det kommer 
kontanthjælpsreformen til at betyde</a></p><p>
Fra 2014 er der indført en ny form for kontanthjælp til unge under 30 år. Det 
er uddannelseshjælp, som er på niveau med SU og altså lavere end 
kontanthjælpen. Det er især blandt unge, der er sket et fald i antallet af 
kontanthjælpsmodtagere. 
</p><p>
»Kontanthjælpsreformen kan have fået flere unge i enten job eller uddannelse«, 
siger Erik Bjørsted. 
</p><h3>
Liberal ønske om lavere kontanthjælp
</h3><p>
I den liberale tænketank Cepos glæder cheføkonom Mads Lundby Hansen sig over 
udviklingen og hæfter sig især ved, at 4.000 af de 6.000, som er forsvundet 
ud af kontanthjælpskøen, er under 30 år. 
</p><p>
»Det er en ganske markant udvikling og svarer til, at gruppen af unge 
kontanthjælpsmodtagere er reduceret med 7-8 procent. Nu skal man være varsom 
med at konkludere på baggrund af et års udvikling. Det går også bedre med 
samfundsøkonomien, men det tyder på, at reformen med de reducerede ydelser 
til unge har virket. De unge er blevet inspireret til at finde et job eller 
gå i gang med en uddannelse«, siger Mads Lundby Hansen, der hæfter sig ved, 
at det går mere trægt med at få over 30-årige kontanthjælpsmodtagere i gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2607211/fem-borgerlige-politikere-goer-status-vi-vandt-vaerdikampen-over-thorning/">Fem borgerlige politikere gør 
status: Vi vandt værdikampen over Thorning! </a></p><p>
»Vi kan få nogle af de samme effekter over for ældre kontanthjælpsmodtagere 
som unge, hvis de ældre ikke har andre problemer end ledighed. Derfor er der 
behov for at se på ydelserne. Vi har foreslået kontanthjælpen sat 2.000 
kroner ned om måneden efter skat for cirka halvdelen af dem på kontanthjælp. 
Ydelsen ligger dermed lige over regeringens fattigdomsgrænse. For mange har 
ikke nogen tilskyndelse til at finde et job, fordi deres indkomst stiger 
meget lidt«, siger Mads Lundby Hansen. 
</p><p class=" bl-elem">
AE tvivler på, at lavere ydelser vil have samme effekt på ældre som unge. 
»Hvis kontanthjælpsmodtageren ikke har andre problemer end ledighed, så 
måske, men mange slås med sygdom, psykiske problemer eller misbrug«, siger 
Bjørsted. 
</p>	
</div>

</div></body></html>
