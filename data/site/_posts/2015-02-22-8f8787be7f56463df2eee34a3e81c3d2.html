---
layout:     post
title: 	    "Troen på FC København er svundet ind i vinteren"
post_author:	    
post_date:	    Sun, 22 Feb 2015 13:16:48 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2557513/troen-paa-fc-koebenhavn-er-svundet-ind-i-vinteren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Egentlig havde FC København-folket så godt som afskrevet sig selv. Guldet 
ville havne i Herning hos kræmmerne fra FC Midtjylland. Det var 
københavnerne faktisk sikre på. Men en kold decemberdag vendte troen på 
endnu en superligatriumf tilbage. Sådan da. 
</p><p>
»Guldet er vores mål, og denne sejr var et vigtigt skridt på den vej«, sagde 
anfører Thomas Delaney i Parkens mastodontiske rammer, efter at FCK havde 
banket midtjyderne 3-0 i halvsæsonens sidste kamp. 
</p><p>
»Med 8 point op til FCM er der lys for enden af tunnelen«, supplerede 
landsholdsmålmand Stephan Andersen. 
</p><p>
Selv den ellers så efterårspessimistiske norske træner, Ståle Solbakken, fandt 
varmere ord frem i kulden. <i>Lidt</i> varmere. 
</p><p>
»Sejren var vigtig, for ellers havde det måske været en kedelig Superliga 
resten af sæsonen (...) Muligheden for at indhente FCM er gået fra at være 
usandsynlig til lille«, sagde det skaldede fodboldfyrtårn. 
</p><h3>
’Fan-tuderiet’ 
</h3><p>
Nu, ved indgangen til forårssæsonen, er forskellen mellem FCK og FCM den samme 
– naturligvis, eftersom ingen af holdene har været i aktion, før 
københavnerne i dag tager imod bundholdet FC Vestsjælland. Men selv om 
hullet stadig er 8 point, virker det, som om lyset for enden af tunnelen, 
for nu at bruge Stephan Andersens noget slidte analogi, er blevet en smule 
mere dystert i løbet af vinteren. 
</p><p>
Bedømt ud fra en lang række kommentarer på fanfora ser en hel del 
FCK-tilhængere i hvert fald sådan på situationen: 
</p><p>
»Der er al mulig grund til ’fan-tuderi’. Vinterens vindue har bestemt ikke 
efterladt os i en bedre forfatning end før jul. Vi skaber stadig <i>ingen</i> 
chancer, og var det ikke, fordi man var så stor fan af FCK, var testkampene 
en ørkenvandring fra ende til anden«, skriver for eksempel profilen Jons på 
FCK-forummet Sidelinien. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/nySPORT_Holdopstill_915193y.jpg" alt="" border="0"/></span></p><p>
I den kolde tids transfervindue har FC København mistet stjernebacken Pierre 
Bengtsson, det kreative pust Alexander Kacaniklic og midtbanemotoren 
Claudemir. I stedet har Østerbro-klubben hentet ret uprofilerede spillere i 
form af Wolverhampton-reserverne Björn Sigurdarson og Kevin Foley samt det 
svenske forsvarstalent Ludwig Augustinsson. 
</p><p><b class="ext-link">Dansk overblik:</b><a class="embeddedlink" href="http://politiken.dk/sport/fodbold/ECE2531570/dansk-overblik-tilgang-og-afgang-i-superligaen/">Tilgang og afgang i Superligaen</a></p><p>
Omvendt har FCM forstærket sig med målmand Johan Dahlin og superligatopscorer 
Martin Pusic, mens klubben samtidig har afvist generøse tilbud på profilerne 
Sylvester Igboun og Pione Sisto. Dermed har midtjyderne nu to 
topkvalificerede spillere på stort set hver plads. Og det er bl.a. derfor, 
en række fans vurderer FCK’s guldchancer til at være meget små. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2555168/nyindkoeb-udfordrer-hierarkiet/">Nyindkøb udfordrer hierarkiet</a></p><p>
»FCM’s hold og spil er klasser bedre end FCK. De kolde facts er, at vi har en 
historisk ringe offensiv, som kun virker, når Nico (Nicolai Jørgensen, red.) 
er skadesfri og i humør til at spille bold. Jeg kan ikke mindes en mere 
boldfattig og idéforladt <i>gameplan</i> end Ståle 2.0-versionen af 
FCK«, skriver profilen Slush. 
</p><h3>
Eksperternes dom 
</h3><p>
På samme måde mener fodboldkyndige iagttagere, at FCM står endnu stærkere end 
FCK nu end før vinterpausen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg ser det slet ikke som en tæt duel
</p>
<p class="sender">
</p><p class=" bl-elem">Esben Hansen, kommentator</p> 

</blockquote>
</div><p>
»Jeg ser det slet ikke som en tæt duel«, siger Esben Hansen, tidligere 
topspiller og nuværende ekspert på Canal 8 og 9, i Politikens Fodboldmagasin 
– en ny podcast, der udkommer ugentlig. </p><p class="art-ext-other">

</p><p/><p>
Han fremfører, at FCM ser »meget bastante« ud, mens især københavnernes 
offensiv har haltet. I 17 ligakampe har de blot scoret 19 mål. 
</p><p>
»De har haft en periode, hvor de spillede dårligt og producerede for få 
chancer – mest i starten af sæsonen. Senere har de egentlig produceret 
meget, men været ukarakteristisk uskarpe foran mål. Det er nemt at skyde på 
Andreas Cornelius, men det vil jeg nu gøre alligevel. Han er en spiller, der 
sportsligt og lønmæssigt har siddet højt i hierarkiet, og det tror jeg ikke, 
at han er klar til at bære«, siger Esben Hansen. 
</p><h3>
Nicolai Jørgensen er FCK's nøgle 
</h3><p>
Også assisterende landstræner Peter Bonde ser FCK som et sårbart hold: 
</p><p>
»Nicolai Jørgensen skal være skadesfri og stråle, for at de har en chance. 
Deres defensiv er fin, men de skal finde den rigtige midtbanekonstellation 
og finde ud af, hvordan de sparker chancerne i mål (...) Når man som FCM er 
foran med 8 point, er man selvfølgelig rigtig stor favorit«, siger han i 
Politikens Fodboldmagasin. 
</p><p>
I FCM er troen på guld da også stor. Men det er trods alt ikke mere end et år 
siden, at holdet satte en føring ved vinterpausen over styr – sidste sæson 
blev midtjyderne overhalet af både AaB og FCK, der hentede 7 point ind på 
dem i løbet af foråret. Og det er netop der, københavnernes chancer for at 
genoplive troen fra den kolde decemberdag i Parken trods alt ligger. 
</p><p>
»Vi skal fortsætte med at lave lige så mange point (24, red.), som vi har 
gjort i efterårets sidste 10 kampe. Og så ved vi jo, midtjyderne kan miste 
hovedet og skabe de sædvanlige problemer for sig selv, når de er på vej til 
at vinde noget«, har træner Ståle Solbakken for nylig sagt til Politiken. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2535234/fck-traeneren-savner-spillertyper-med-det-vigtige-gen/">FCK-træneren savner 
spillertyper med det vigtige gen</a></p>	
</div>
</div></body></html>
