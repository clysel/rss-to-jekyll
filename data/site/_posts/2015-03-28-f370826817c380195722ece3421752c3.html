---
layout:     post
title: 	    "TV: Afdæmpet Vinnie Who skruer tempoet i bund på vellykket album"
post_author:	    
post_date:	    Sat, 28 Mar 2015 20:48:54 +0100
post_site:	    politiken.dk 
post_link:	    http://politiken.dk/kultur/musik/cd-beat/ECE2608139/tv-afdaempet-vinnie-who-skruer-tempoet-i-bund-paa-vellykket-album/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Harmony</h4>
<h5>
Vinnie Who</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Fake Diamond/Tiger Music.
</p></div>
</div><p>
For et par uger siden florerede nogle billeder på internettet taget af den 
amerikanske fotograf Blake Little. Han havde fået den idé at indhylle 
mennesker i honning for herefter at fotografere den sårbarhed og nærmest 
fosteragtige uskyld, der pludselig kom over disse kroppe svøbt i den gyldent 
tyktflydende masse. 
</p><p>
Billederne var vanvittig smukke. Dragende i deres luksuriøse omgang med den 
bearbejdede nektar, og fascinerende i deres evne til at få almindeligt 
dødelige menneskekroppe til at ligne bronzerede kunstværker. Først senere 
slog det én, hvor møjsommelig en proces det ville være at få den klistrede 
sukkermasse vasket af igen. 
</p><p>
Det er de to modstridende, mentale billeder, der konkurrerer om pladsen i mit 
hoved efter at have fået ørerne skyllet med den sukkerlage, der på mange 
måder er danske Niels Bagge alias Vinnie Whos tredje album, der bærer den 
tilpas smooth titel ’Harmony’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2597773/kendrick-lamar-har-skabt-et-hovedvaerk-i-amerikansk-hiphop/">Kendrick Lamar har skabt et 
hovedværk i amerikansk hiphop</a></p><p>
Men det er det smukke, der bliver hængende. 
</p><p>
Der har i dagene op til udgivelsen af albummet været en del mere snak om selve 
udgivelsesformen end om albummet selv. Forståeligt nok. I stil med den 
danske pianist Carsten Dahl, som sidste efterår udgav sine Bach’s 
Goldberg-variationer via Tiger Music, vil ’Harmony’ nemlig kunne findes – 
både på cd og vinyl – på lige fod med billige batterier og tekopper med 
påtrykte overskæg i landets Tigerbutikker. Og det til priser, der er noget 
lavere end de beløb, musik i fysisk format normalt går for herhjemme. 
</p><p>
Om det lykkes som forretningsmodel, må tiden vise. Fakta er, at inde bag det 
tigerstribede markedsføringsstunt gemmer sig en rigtig fin plade. 
</p><h3>
Et afdæmpet bekendtskab 
</h3><p>
Modsat Vinnie Whos to første plader, ’Then I Met You’ (2010) og ’Midnight 
Special’ (2012) er ’Harmony’ et langt mere afdæmpet bekendtskab, hvor den 
Vinnie Who, man troede, man kendte, er som sunket i dansegulvet. 
</p><p>
Væk er den Vinnie, der – mere eller mindre frivilligt – har været kendt som 
kongerigets diskoprins. Men heldigvis har han sørget for at bibeholde sin 
særegne facon og det tilsyneladende ukuelige melodiøre, der gør ham og hans 
band til en kærkommen joker i dansk popmusik. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2590208/moerket-falder-flot-paa-i-darkness-falls-andet-album/">Mørket falder flot på i 
Darkness Falls' andet album</a></p><p>
At lytte til ’Harmony’ er som at lytte til en gammel Vinnie Who-plade spillet 
ved for langsom hastighed. Evnen til at skære en solid popsang er der endnu. 
Men tempoet er skruet i bund, og i stil med den excentriske newzealandske 
psychpop-crooner Connan Mockasin er Bagges vokal, der altid har ligget til 
den lyse side, på ’Harmony’ blevet endnu mere skødesløs. 
</p><h3>
Helstøbt udtryk 
</h3><p>
Lovlig tilbagelænet bliver det imidlertid på det underligt uforløste 
åbningsnummer ’Much Much More’, der fader ud, før den rigtig går i gang, 
ligesom lavpunktet ’Swimming’ lyder som dovent venstrehåndsarbejde. Men! De 
er undtagelser i det store billede, hvor navnlig de særdeles gennemarbejdede 
singler ’Seven’ og ’Only Dreaming’ imponerer med deres helstøbte udtryk, 
imens George Harrison og Ariel Pink danser kinddans i kulissen. 
</p><p><b class="ext-link">ANMELDELSE </b><a class="embeddedlink" href="http://politiken.dk/kultur/musik/cd-beat/ECE2580593/anmeldelse-ualmindeligt-talentfuld-sangerinde-giver-de-hjerteknuste-en-ny-hymne/">Ualmindeligt talentfuld sangerinde 
giver de hjerteknuste en ny hymne</a></p><p>
Liflig og delikat er ligeledes balladen ’Rise’, der sammen med sirupsdrømmen 
’Imagination’, en duet med den altid velsyngende Emma Acs, er med til at 
vidne om et vellykket hamskifte. 
</p><p class="art-ext-other">

</p><p class=" bl-elem"/>	
</div>
</div></body></html>
