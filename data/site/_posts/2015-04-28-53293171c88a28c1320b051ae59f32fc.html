---
layout:     post
title: 	    "Gymnasievinder lader elever speeddate og rådgive statsministeren"
post_author:	    
post_date:	    Tue, 28 Apr 2015 07:49:18 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2645722/gymnasievinder-lader-elever-speeddate-og-raadgive-statsministeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Fire elever står i en ’konfliktstruktur’, hvor de hver især har en plads i et 
koordinatsystem, der er markeret med fem lave kegler i indergården på Maribo 
Gymnasium. 
</p><p>
»EU er godt«, siger en. 
</p><p>
Og lidt senere konstaterer en anden, at »staten skal fylde mindre«. 
</p><p>
Gymnasieeleverne fra 1.b repræsenterer hver et politisk parti, og deres 
placering i koordinatsystemet vidner om, hvordan partiet placerer sig 
holdnings- og værdimæssigt i forhold til de andre. 
</p><p>
Klassens samfundsfagslærer Kasper Pagh Ditlevsen har døbt det en 
’konfliktstruktur’, da eleverne skal påtage sig de forskellige politiske 
holdninger og debattere ud fra dem. Den 30-årige underviser står ved en 
anden elevgruppe, hvor Emil er den første, der skal tildeles en plads i 
koordinatsystemet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2645672/politikens-undervisningspris-vinderne-er-kaaret/">Politikens Undervisningspris: 
Her er vinderne</a></p><p>
»Så holder du først et oplæg. Du siger, hvad du mener generelt politisk. Og så 
er det, at I andre kan spørge for eksempel: »Nårh men hvad mener du så 
retspolitisk?«, siger læreren. 
</p><p>
Emil giver sig i kast med sin tale som nyslået socialdemokratisk politiker. 
</p><p>
»Okay, jeg synes, at skatten skal sættes en lille smule op. Og jeg vil gerne 
have, at vi skal hjælpe de lidt svagere i samfundet«, siger han til de tre 
klassekammerater. 
</p><p>
Den slags øvelser er en af grundene til, at Kasper Pagh Ditlevsen vinder 
Politikens Undervisningspris i gymnasiekategorien. Ekspertpanelet, der har 
kåret ham som hovedpristageren, begrunder valget med, at »han er fagligt 
knivskarp, han er velforberedt, og han får alle med. Men der, hvor han 
virkelig imponerer, er ved den kreativitet, han lægger for dagen, når det 
gælder undervisningsformer«. 
</p><h3>
Politisk speeddating 
</h3><p>
Dagens lektion starter med en omgang speeddating. Politisk speeddating vel at 
mærke. Eleverne skal præsentere centrale pointer fra dagens tekst om de 
politiske partier for hinanden. 
</p><p>
»Kom ud på gulvet. Sæt i gang med speeddating«, siger Kasper Pagh Ditlevsen, 
da alle har forstået øvelsen. Eleverne rejser sig fra deres pladser og 
indtager den tomme plads i midten af lokalet. 
</p><p>
»Vil du date mig?«, siger en pige til en anden. 
</p><p>
Snakken fylder hurtigt lokalet, og efter et par minutter skyder en hånd midt i 
flokken til vejrs. En af de mange speeddates er slut, og en elev markerer, 
at han er klar til en ny omgang. Snart har alle gennemført to dates, og de 
finder deres pladser igen. På vej tilbage udbryder en af eleverne med et 
grin: 
</p><p>
»Damn. Jeg har ikke fundet min eneste ene. Det er lidt noget lort«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2638466/politikens-undervisningspris-moed-de-fem-nominerede-gymnasielaerere/">Politikens Undervisningspris: 
Mød de fem nominerede gymnasielærere</a></p><p>
Kasper Pagh Ditlevsen har en række af den slags øvelser i sin 
undervisningsværktøjskasse. Det motiverer eleverne, når de får lov til at 
komme i centrum. 
</p><p>
»Og når man prøver at lege nogle af begreberne ind, så kan man lynhurtigt få 
et begrebsapparat til at diskutere nogle samfundsfaglige problemstillinger«, 
siger gymnasielæreren. 
</p><p>
Det er den samme tankegang, der går forud for øvelsen i skolegården. Men der 
er også en anden fordel ved den legende tilgang. Som nogle af eleverne 
forklarer, så er det med til at 'tvinge' ofte vidt forskellige typer til at 
samarbejde. 
</p><h3>
Papegøjeklasse 
</h3><p>
»Vi er en papegøjeklasse. Vi er musiske og samfundsfaglige/matematiske. Så det 
er en sjov sammenblanding. Men de her kreative ting, Kasper kommer med, gør, 
at klassesammenholdet bliver meget større«, siger Sif og Tobias stemmer i: 
</p><p>
»Mig og Sif er meget forskellige, og vi har alligevel formået at blive gode 
venner igennem Kaspers timer, fordi han sender os ud på et lidt gyngende 
grundlag. Og så bliver vi nødt til at acceptere den anden part for at kunne 
klare opgaven«. 
</p><p>
Næste punkt på dagsordnen er en øvelse, hvor eleverne skal rådgive 
statsministeren. Og det er ingen nem opgave, da der er mange hensyn, som er 
vigtige at tage, forklarer Kasper Pagh Ditlevsen foran klassen. Der er 
selvfølgelig de ideologiske, men man skal også huske at medtage, hvilke 
emner der er populære blandt vælgerne i øjeblikket. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/MARIBO__Undervisnin_931607y.jpg" alt="" border="0"/></span></p><p>
»Er der nogen, som har et godt politisk emne, vi kan diskutere?«. 
</p><p>
»Dyrevelfærd«, lyder det fra en elev. 
</p><p>
»Ok. Hvad er Socialdemokratiets ideologi?«, spørger Kasper Pagh Ditlevsen. 
</p><p>
»At hjælpe de svage«, konstaterer en. 
</p><p>
»Så måske det også gælder dyrerne?«, spørger han med et skævt smil og 
tilføjer: 
</p><p>
»Er dyrevelfærd populært?«. 
</p><p>
Eleverne nikker. 
</p><p>
»Men hvad sker der så, når Dan Jørgensen siger, at grisene skal have massage 
hver dag og en tre-retters menu?«, spørger han de nu fnisende elever. 
</p><p>
»Bondemanden, som jo er vant til at gøre tingene på sin måde, bliver nok sur«, 
mener en. 
</p><p>
»Ja. Han har jo måske ikke lige tid til at massere 8.000 grise«, siger læreren 
og får sendt en lattersalve sin vej. 
</p><p class=" bl-elem">
Kasper Pagh Ditlevsen lader eleverne fordele sig ud i grupper, så de kan finde 
på flere emner at rådgive statsministeren i. 
</p>	
</div>

</div></body></html>
