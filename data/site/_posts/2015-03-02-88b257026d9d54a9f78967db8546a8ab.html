---
layout:     post
title: 	    "Jakob Bring Truelsen bliver ny direktør for DK Hostmaster og Dansk Internet Forum"
post_author:	    Christian Loiborg
post_date:	    Mon, 02 Mar 2015 11:03:10 +0000
post_site:	    www.version2.dk 
post_link:	    http://www.version2.dk/artikel/jakob-bring-truelsen-bliver-ny-direktoer-dk-hostmaster-og-dansk-internet-forum-90237?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>John Schweitzer stopper som administrerende direktør for DK Hostmaster og Dansk Internet Forum (DIFO) pr. 1. marts. Jakob Bring Truelsen overtager begge stillinger. Det oplyser DIFO i en pressemeddelelse.</p>

<p>Jakob Bring Truelsen kommer fra en stilling som project director hos Krüger A/S, der leverer tekniske løsninger til kunder inden for vand og spildevand. Han har bl.a. tidligere været administrerende direktør i virksomheden Software Innovation, der specialiserer sig i at udvikle og levere standardløsninger til Enterprise Content Management (ECM).</p>

<p>»Vi har gennem noget tid drøftet skiftet med John, der fylder 60 år til april, og gerne vil bruge tid på andre områder i sit liv efter en lang erhvervskarriere. Samtidig har den løbende udvikling af DIFO og DK Hostmaster A/S medført behov for justering af ledelsesprofilen. Derfor er det et velvalgt tidspunkt, efter DIFO i sommer fik forlænget tilladelsen til at administrere .dk for yderligere seks år og nu skal se fremad. Jeg vil gerne takke John for den meget store indsats, han har lagt i udviklingen af organisationen,« udtaler Henrik Udsen i pressemeddelelsen og fortsætter:</p>

<p>»Jakob Bring Truelsen har omfattende erfaring med ledelse i teknologivirksomheder og har den helt rigtige profil til at varetage opgaven som administrerende direktør for DIFO og DK Hostmaster A/S. Jeg har store forventninger til den kommende ledelse bestående af Jakob Bring Truelsen og vicedirektør Lise Fuhr og er overbevist om, at de vil kunne fortsætte udviklingen af DIFO og DK Hostmaster A/S.«</p>
  </section></div></body></html>
