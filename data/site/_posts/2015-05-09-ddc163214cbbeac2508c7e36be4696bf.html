---
layout:     post
title: 	    "Fart på: Du kan lige nå disse udstillinger, hvis du skynder dig"
post_author:	    
post_date:	    Sat, 09 May 2015 10:00:57 +0200
post_site:	    politiken.dk 
post_link:	    http://politiken.dk/ibyen/udstilling/ECE2659587/fart-paa-du-kan-lige-naa-disse-udstillinger-hvis-du-skynder-dig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-746420"/><p/><p>
Knud Odde begyndte allerede som barn at male. Som kunstner er han autodidakt, 
og i 1982 debuterede han på Charlottenborgs Efterårsudstilling. I 1986 kom 
den første separatudstilling, og siden da har han udstillet i talrige 
sammenhænge. Nu er han aktuel med udstillingen ’Dunhammeraften’ i Clausens 
Kunsthandel, hvor han viser malerier, kollage og træsnit. 
</p><p id="ib-746421"/><p/><p>
På Galerie Pi kan man for tiden se udstillingen ’Nicht ganz rund’ med værker 
af den tyske kunstner Karin Ohlsen og den danske kunstner Jens Christian 
Jensen. Udstillingens titel hentyder til den tyske frase, som bruges, når 
noget ikke er helt i orden, og Karin Ohlsen fandt på titlen, fordi den 
passer perfekt til udstillingens uperfekte værker. Det er nemlig ikke 
meningen, at tingene skal være helt i orden – de er mere interessante, når 
de er lidt uperfekte. 
</p><p id="ib-746423"/><p/><p>
Canadiske Stan Douglas er internationalt anerkendt som en af de mest originale 
kunstnere inden for film- og videomediet. I Nikolaj Kunsthal præsenteres nu 
en anden og mindre kendt side af kunstneren, nemlig det iscenesatte 
fotografi, som han har arbejdet intenst med de seneste år. Udstillingen 
viser fire monumentale fotografiske serier skabt i perioden 2008 til 2013. 
</p><p id="ib-746424"/><p/><p>
Når den mexicanske kunstner Eduardo Terraza laver billeder ved at dække en 
træplade med bivoks og derefter lægge et farvestrålende mønster af garn, er 
det en ældgammel teknik, han har hentet fra Huichol-indianerne. 
</p><p class=" bl-elem">
Og det er der kommet nogle næsten forførende flotte værker ud af, hvis man 
spørger Politikens kunstredaktør Peter Michael Hornung, som kiggede forbi 
Nils Stærks aktuelle udstilling tidligere på måneden. »Det er konstruktivt, 
næsten arkitektonisk opbyggede malerier, som i kraft af deres enkle og 
konsekvente komposition nemt fanger blikket«, skrev han blandt andet i sin 
anmeldelse. 
</p>	
</div>

</div></body></html>
