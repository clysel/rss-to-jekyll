---
layout:     post
title: 	    "Brøndby anlægger ny bane til sommer"
post_author:	    
post_date:	    Wed, 11 Mar 2015 13:44:23 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2582506/broendby-anlaegger-ny-bane-til-sommer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
I sidste uge meldte Brøndby IF ud, at grønsværen på Brøndby Stadion først 
ville blive lagt om i sommeren 2016. 
</p><p>
Dog ser det nu ud til, at de planer bliver begravet sammen med den nuværende 
pløjemark på Vestegnen. Brøndby skriver på deres hjemmeside, at de har 
planer om at lægge nyt græstæppe på til sommer. 
</p><p>
»Vi har vendt alle sten i forsøget på at få udbedret banen hurtigst muligt og 
få igangsat en løsning, der også holder på den lange bane. Det er nu 
lykkedes os at sammensætte en tidsplan for banerenoveringen, der kan 
afvikles i den kommende sommerpause. Rent økonomisk inkluderes 
banerenoveringen i vores 2017-plan«, står der på hjemmesiden. 
</p><p><b class="ext-link">Brøndbys sportsdirektør:</b><a class="embeddedlink" href="http://politiken.dk/sport/fodbold/superligaen/ECE2569749/broendbys-sportsdirektoer-rullegraes-er-for-dyr-en-loesning/"> Rullegræs er 
for dyr en løsning</a></p><p>
Udmeldingen kommer i forbindelse med Brøndbys årsrapport for 2014, hvor 
forventningerne til indeværende regnskabsår også indgår. Og her er en 
renovering af banen medregnet. 
</p><p>
De faciliteter, klubben byder både spillere og trænere, stemmer ikke overens 
med den strategi om pasningssikker fodbold, som blandt andre træner Thomas 
Frank gerne vil føre ud i livet. Af blandt andet de grunde har ledelsen nu 
besluttet allerede at gøre noget ved problemet til sommer. 
</p><p>
»Der er ingen tvivl om, at banen i de sidste måneder har været en stor sten i 
skoen, så vi ser frem til at få løst problemerne én gang for alle til 
sommer. Det er klart, at Brøndby IF skal have en stadionbane, vi kan være 
stolte af, og som er befordrende for den type fodbold, vi praktiserer«, 
skriver Brøndby. 
</p><p>
Hvordan klubben har tænkt sig at sørge for en ny og forbedret fodboldbane vil 
klubben melde ud i de kommende måneder. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/gr_s_i_br_ndby_919765y.jpg" alt="" border="0"/><span class="caption"><span class="f-img-caption">Pløjemark. 
</span>Banen i Brøndby er i øjeblikket ikke i bedste forfatning. - Arkivfoto: Lars Poulsen.</span></span></p>	
</div>
</div></body></html>
