---
layout:     post
title: 	    "Nigerias præsident: Jeg undervurderede Boko Haram"
post_author:	    
post_date:	    Sun, 22 Feb 2015 18:55:03 +0100
post_site:	    politiken.dk 
post_link:	    http://politiken.dk/udland/ECE2557988/nigerias-praesident-jeg-undervurderede-boko-haram/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nigerias præsident, Goodluck Jonathan, siger, at han undervurderede den 
voldelige ekstremistgruppe Boko Haram, som har vundet kontrol over store 
områder i den nordøstlige del af landet. 
</p><p>
Jonathan forsvarer også udsættelsen af Nigerias præsidentvalg, hvor han er 
udfordret af Nigerias tidligere militære leder, Muhammadu Buhari. Valget 
skal find sted den 28. marts, og præsidenten siges at have udsat det for at 
få mere tid til at føre valgkamp. 
</p><div class="art-quote article-box">
<p class="quote"/>
<blockquote>
<p class="quote-txt">
Det er min overbevisning, at den 28. i næste måned, når valget finder sted, så 
vil Boko Haram måske slet ikke være i stand til angribe nogen by.
</p>
<p class="sender">
Nigerias præsident, Goodluck Jonathan 
</p>
</blockquote>
</div><p/><p>
Boko Harams voldelige oprør har raset i seks år, og mange kritiserer styret 
under Jonathan for at have gjort for lidt for at nedkæmpe bevægelsen. 
</p><h3>
Gjorde måske for lidt 
</h3><p>
I begyndelsen gjorde vi formentligt for lidt - jeg selv og min stab. Vi 
undervurderede nok Boko Harams kapacitet, siger Jonathan i et interview med 
den indflydelsesrige avis ThisDay. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2557213/boko-haram-flygter-fra-bomberegn-over-skovomraade/">Boko Haram flygter fra 
bomberegn over skovområde</a></p><p>
Han siger at militæret i den seneste tid har fået flere våben og mere 
ammunition og står bedre rustet til at bekæmpe islamisterne. Han udtrykker 
håb om, at Boko Harams leder vil blive taget til fange meget snart. 
</p><p>
»Med Guds hjælp vil vi fange Abubakar Shekau inden valget«, siger han. 
</p><p>
Til et spørgsmål om, hvorfor det pludselig skulle lykkes at ændre afgørende på 
den seks år lange konflikt, som har kostet over 13.000 mennesker livet, 
siger Jonathan, at militæret nu står for at vinde terræn. 
</p><p>
»Det er min overbevisning, at den 28. i næste måned, når valget finder sted, 
så vil Boko Haram måske slet ikke være i stand til angribe nogen by«, siger 
han. 
</p><h3>
Afrikas største økonomi 
</h3><p>
Nigeria er Afrikas største økonomi og har kontinentets største befolkning med 
omkring 175 millioner indbyggere. 
</p><p>
Nigerianske regeringsstyrker har netop tilbageerobret byen Baga fra den 
islamistiske gruppe. Soldaterne var bakket op af luftangreb, da de lørdag 
morgen rykkede ind i byen for at tvinge Boko Haram ud. 
</p><p>
Hærens manglende fremskridt i kampen mod bevægelsen er et stadigt større 
problem for præsidenten. Dele af det nigerianske militær har længe været 
mistænkt for at støtte eller samarbejde med Boko Haram, som sidste år dræbte 
anslået 10.000 af landets indbyggere. 
</p><p class=" bl-elem">
Goodluck Jonathan er blevet beskyldt for at gøre for lidt for at gribe ind mod 
volden fra den sunnimuslimske jihadistgruppe. 
</p>	
</div>
</div></body></html>
