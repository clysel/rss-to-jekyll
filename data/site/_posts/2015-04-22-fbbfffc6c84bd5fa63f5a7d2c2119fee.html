---
layout:     post
title: 	    "Sportsdøgnet: UCI advarer Armstrong mod Tour-provokation"
post_author:	    
post_date:	    Wed, 22 Apr 2015 16:53:29 +0200
post_site:	    politiken.dk 
post_link:	    http://politiken.dk/sport/ECE2638629/sportsdoegnet-uci-advarer-armstrong-mod-tour-provokation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Cykling:</b> Alejandro Valverde leverede en sand magtdemonstration, da der 
onsdag eftermiddag blev kørt Flèche Wallonne i Belgien for 78. gang. På 
muren i Huy lagde den rutinerede spanier sig i spidsen, da der sidste gang 
skulle køres op, og herfra kontrollerede han konkurrenterne. Til sidst satte 
han et dræbende tempo, som ingen kunne følge. Dermed forsvarede han titlen, 
og det er i alt tredje gang, Valverde vinder det klassiske cykelløb. 
</p><p><b class="ext-link">Atletik:</b> Arrangørerne af Stockholms maratonløb har besluttet, at der 
ved dette års udgave af løbet kun betales pengepræmier til deltagerne i et 
indlagt nordisk mesterskab. Det har man gjort for at støtte skandinavisk 
maratonløb, men det betyder samtidig, at sidste års tre bedste fra de 
østafrikanske nationer Kenya og Etiopien ikke dukker op. Beslutningen har 
mødt kritik fra flere tidligere løbere. <a class="embeddedlink" href="http://politiken.dk/sport/ECE2638543/i-stockholms-maraton-faar-kun-skandinaver-praemiepenge/">I 
Stockholms maraton får kun skandinaver præmiepenge</a></p><p><b>Cykling:</b> Lance Armstrong risikerer en meget uvenlig velkomst, hvis han 
gør alvor af planerne om at køre sit eget velgørenhedsløb i forbindelse med 
årets Tour de France. Det siger den internationale cykelunions præsident 
Brian Cookson til nyhedsbureauet AFP i forbindelse med en konference i den 
russiske by Sotji. Lance Armstrong har takket ja til en invitation fra den 
tidligere engelske fodboldspiller Geoff Thomas om at køre samtlige årets 
Tour de France-etaper en dag før rytterne. Det vil de gøre for at samle 
penge ind til kræftramte, men Lance Armstrong er blevet kritiseret for 
planerne. »Jeg synes, at han skal tænke over, at han måske ikke får den 
velkomst i Frankrig, som han måtte ønske sig ved at køre ruten«, siger Brian 
Cookson. »Det er ikke ønskværdigt. Jeg synes, at det er respektløst. Jeg 
synes, at der er mange andre måder, Lance Armstrong kunne samle penge ind 
på«, siger cykelbossen. 
</p><p><b>Boksning:</b> Patrick Nielsen erstatter sin bror Micki Nielsen som 
hovednavn ved Nordic Fight Night-stævnet på Frederiksberg på næste fredag 2. 
maj. Det meddeler promotorfirmaet Sauerland i en pressemeddelelse onsdag. 
Micki Nielsen skulle have forsvaret sin internationale WBC-titel i 
cruiservægt mod Junior Anthony Wright, men danskeren har fået 
lungebetændelse og har meldt afbud. Nu skal Patrick Nielsen i stedet bokse 
hovedkamp mod den tidligere VM-udfordrer, argentineren Ruben Eduardo Acosta. 
</p><p class=" bl-elem"><b class="ext-link">Fodbold:</b> Tirsdag måtte <a class="embeddedlink" href="http://politiken.dk/sport/fodbold/ECE2638380/zlatan-efter-ny-cl-skuffelse-det-er-slut-nu/">Zlatan Ibrahimovic</a> 
forlade dette års turnering i kvartfinalen, da Paris Saint-Germain tabte 
sammenlagt 1-5 til FC Barcelona. I en alder af 33 år må svenskeren indse, at 
der nok ikke er mange skud tilbage. »Vi må se. Men tiden begynder at løbe ud 
for mig«, siger Ibrahimovic til den svenske avis Sportbladet. 
</p>	
</div>

</div></body></html>
