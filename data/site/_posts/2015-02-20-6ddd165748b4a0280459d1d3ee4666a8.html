---
layout:     post
title: 	    "Wozniacki går klassisk vej før semfinale"
post_author:	    
post_date:	    Fri, 20 Feb 2015 09:00:53 +0100
post_site:	    politiken.dk 
post_link:	    http://politiken.dk/sport/tennis/ECE2555019/wozniacki-gaar--klassisk-vej-foer-semfinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om WTA-turneringen i Dubai bl.a. har været karakteriseret ved, at en 
stribe af de store navne har måttet sige farvel tidligt, så er det ikke det 
samme som, at titlen nødvendigvis er let at få fingre i. For eksempel skal 
Caroline Wozniacki i eftermiddag kl. 16 prøve kræfter med rumænske Simona 
Halep, der af mange eksperter er blevet spået en meget stor fremtid. Og de 
to spilleres seneste møde endte i 2013 med sejr til rumæneren. Hvad gør man 
så? 
</p><div class="art-fakta article-box">
<h4 class="">
FAKTA</h4>
<h5>
ANDEN SEMIFINALE</h5>
<div class="fakta-body" data-buildingblock="embedded_factboxlink">
<p><b>Før Halep-Wozniacki</b> skal duellere, er den første finalist i Dubai 
fundet. 
</p><p><b>Den semifinale </b>står mellem Karoline Pliskova og Garbine Muguruza, og 
både tjekken og spanieren er blandt de bedste repræsentanter for den nye 
generation spillere, der gerne vil skubbe f.eks. Wozniacki, Ivanovic &amp; 
Co. til side. 
</p><p><b>14.00:</b> Pliskova-Muguruza 
</p><p class=" bl-elem"><b>16.00:</b> Halep-Wozniacki 
</p>
</div>
</div><p> Jo, Caroline Wozniacki, hun vælger en kendt vej, nemlig den til sin 
far og træner Piotr Wozniacki, der studerer alle datterens rivaler 
indgående, når han har tid til det. Og det har gennem årene givet en hel del 
sejre at følge hans råd. 
</p><p><b class="ext-link">VIDERE:</b><a class="embeddedlink" href="http://politiken.dk/sport/tennis/ECE2554890/wozniacki-uddelte-aeg-og-er-i-semifinalen/">Wozniacki uddelte æg og er i semifinalen</a></p><p>
»Jeg er nødt til at spørge min far om nogle råd. Simona er jo åbenlyst en 
rigtig god spiller. Hun tager bolden tidligt, og hun kan lide at finde de 
skarpe vinkler. Jeg tror på en måde, at semifinalen kan komme til at minde 
lidt om kampen mod Pennetta (7-5, 6-0, red.). Men helt ærligt, jeg har ikke 
spillet mod hende i lang tid, så jeg kan egentlig ikke helt huske, hvordan 
hun spiller, selv om jeg selvfølgelig har set hende på tv«, forklarer 
Caroline Wozniacki til WTA-hjemmesiden. 
</p><p><b>Wozniackis fromme ønske</b></p><div class="art-fakta article-box">
<h4 class="">
FAKTA</h4>
<h5>
ANDEN SEMIFINALE</h5>
<div class="fakta-body" data-buildingblock="embedded_factboxlink">
<p><b>Før Halep-Wozniacki</b> skal duellere, er den første finalist i Dubai 
fundet. 
</p><p><b>Den semifinale </b>står mellem Karoline Pliskova og Garbine Muguruza, og 
både tjekken og spanieren er blandt de bedste repræsentanter for den nye 
generation spillere, der gerne vil skubbe f.eks. Wozniacki, Ivanovic &amp; 
Co. til side. 
</p><p><b>14.00:</b> Pliskova-Muguruza 
</p><p class=" bl-elem"><b>16.00:</b> Halep-Wozniacki 
</p>
</div>
</div><p>
At kampen skulle komme til at minde om den mod Flavia Pennetta, er måske også 
et fromt ønske, for den endte jo med, at Wozniacki for anden i træk uddelte 
et æg og vandt i overlegen stil efter at have indledt med et tæt 1. sæt. Men 
det er på forhånd lidt svært at se danskeren give æg også til Halep, selvom 
rumæneren var ude for det under Australian Open, da hun tabte til Ekaterina 
Makarova. </p><p>
Netop russeren fik Halep revanche imod torsdag, da hun vandt 6-3, 1-6, 7-5 i 
Dubai-kvartfinalen, hvor hendes spil dog svingede virkelig meget i kvalitet. 
</p><p><b class="ext-link">VILJE:</b><a class="embeddedlink" href="http://politiken.dk/sport/tennis/ECE2552986/staedig-wozniacki-sejrer-stort-paa-ren-vilje/">Stædig Wozniacki sejrer stort på ren vilje</a></p><p>
»Jeg ved, at det gik op og ned for mig i den kamp, men det var svært at være i 
kontrol gennem hele kampen, fordi Makarova spiller så godt. Men jeg forsøgte 
i tredje sæt bare at slappe af og gå frem på banen for at tage bolden 
tidligt og styre duellerne noget mere. Det var en vigtig sejr for mig, for 
jeg føler, jeg har behov for flere kampe for at komme nærmere min bedste 
form«, sagde Simona Halep på pressemødet efter sin kvartfinale. 
</p><p><b>Jagt efter stabilitet</b></p><p>
Og her peger hun på noget, der har været tydeligt for tennisfans - nemlig, at 
hun savner det stabilt høje niveau, hun viste i både 2013 og store dele af 
2014-sæsonen. Ligesom for et andet stort talent, canadiske Eugenie Bouchard, 
har trætheden sat ind, når sæsonen kommer ind i sidste tredjedel, men efter 
en række skuffelser i august og september sidste år, nåede hun alligevel 
finalen i årets sidste turnering, WTA Championships. 
</p><p>
Her var Serena Williams dog ikke uventet en for stor mundfuld, og ved den 
lejlighed blev det faktisk også til et æg. Men når Halep er frisk og fit, så 
er hun en spiller, der er tæt på at være komplet som tennisspiller, og 
hendes benarbejde er et studie værd for de fleste andre spillere. Hun server 
godt, kan virkelig meget med både forhånd og baghånd, og samtidig har hun en 
vigtig evne til at absorbere de hårdeste slag fra sine modstandere og komme 
tilbage i duellerne. 
</p><p><b>Tålmodighed det store våben</b></p><p>
Det samme kan man dog sige om Caroline Wozniacki, der trods lidt træthed ved 
turneringens start har fået stort udbytte af at hænge på i duellerne og 
vente på enten en chance for at komme frem - eller som oftest - tirre sin 
modstander til at begå fejl. Mange fejl. For ingen anden spiller kan 
fremvise en stædig tålmodighed som danskeren, og i dette sit stærkeste våben 
ligger der stadig mange sejre og venter. 
</p><p class=" bl-elem">
Måske venter der også nogle flere titler - men så skal farmand finde de 
rigtige råd frem på de rigtige tidspunkter. Som f.eks. før semifinalen mod 
Simona Halep, der som nr. 4 er en plads bedre end danskeren på 
verdensranglisten. 
</p>	
</div>
</div></body></html>
