---
layout:     post
title: 	    "Officielt: Vestager anklager Google for magtmisbrug"
post_author:	    
post_date:	    Wed, 15 Apr 2015 12:00:03 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2628681/officielt-vestager-anklager-google-for-magtmisbrug/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Google har misbrugt sin dominerende stilling på markedet for 
internet-søgemaskiner. 
</p><p>
Sådan lyder anklagen fra EU-kommissær Margrethe Vestager, der nu officielt 
indleder en undersøgelse af den amerikanske IT-gigant. 
</p><p>
Vestagers mistanke er, at brugerne systematisk får Googles tjeneste til 
prissammenligning, ’Google Shopping’, frem øverst på listen over 
søgeresultater, når de bruger Googles søgemaskine til at søge efter 
information på internettet. Det kan kunstigt lede trafikken væk fra 
konkurrerende tjenester og hæmme deres muligheder for at konkurrere på 
markedet, forklarer kommissæren. 
</p><h3>
Vestager: Googles adfærd er betænkelig 
</h3><p>
»Med hensyn til Google er jeg betænkelig ved, om selskabet har givet sin egen 
prissammenligningstjeneste en uberettiget fordel, hvilket er i strid med 
EU's kartel- og monopolregler«, siger Margrethe Vestager, der kommissær for 
konkurrence. 
</p><p>
Kommissionen har siden 2010 undersøgt Google. Kommissionen frygter, at Googles 
angivelige favorisering af sin egen tjeneste gør, at brugerne ikke 
nødvendigvis får øje på de mest relevante resultater af deres søgninger. 
Kommissionen har foreløbigt konkluderet, at Google for at rette op på denne 
adfærd bør behandle sin egen prissammenligningstjeneste på samme måde som 
konkurrenternes. 
</p><p>
Google får nu mulighed for at overbevise Kommissionen om det modsatte, 
forklarer konkurrencekommissæren. IT-giganten har nu 10 uger til at reagere 
på Kommissionens påstande og anmode om en formel høring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/udland/ECE2627578/saadan-vil-google-forandre-din-verden/">Sådan vil Google forandre din 
verden</a></p><div class="art-quote article-box">
<p class="quote"/>
<blockquote>
<p class="quote-txt">
Hvis undersøgelsen bekræfter vores mistanke, vil det få retslige følger for 
Google 
</p>
<p class="sender">
Margrethe Vestager 
</p>
</blockquote>
</div><p/><p>
»Hvis undersøgelsen bekræfter vores mistanke, vil det få retslige følger for 
Google og kræve, at selskabet ændrer den måde, hvorpå den driver virksomhed 
i Europa«, siger Margrethe Vestager. 
</p><h3>
Også Android er under anklage 
</h3><p>
Samtidig indleder Vestager en undersøgelse af Googles mobilstyresystem 
Android. Hun vil undersøge, om Google har indgået misbrugt sin position 
inden for styresystemer, applikationer og tjenester til smartphones og 
tablets, og om de har indgået aftaler, der hæmmer konkurrencen. 
</p><p>
»Smartphones, tablets og lignende produkter spiller en stigende rolle i vores 
hverdag, og jeg ønsker at sikre, at de relevante markeder har plads til at 
blomstre, uden at nogen selskaber begrænser konkurrencen«, siger Margrethe 
Vestager. 
</p><p>
Siden 2005 har Google stået i spidsen for udviklingen af Android. Det er et 
open source-system, hvilket betyder, at alle frit kan bruge det og være med 
til at udvikle det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2628215/tror-google-chefen-indimellem-han-er-gud/">Tror Google-chefen indimellem, 
han er Gud?</a></p><p>
De fleste producenter af smartphones og tablets anvender Android-styresystemet 
i kombination med en række andre af Googles applikationer og tjenester. 
Disse producenter indgår aftaler med Google om retten til at installere 
Googles applikationer på deres Android-styrede produkter. 
</p><p>
Kommissionens tilbundsgående undersøgelse skal fokusere på, om Google har 
overtrådt EU's kartel- og monopolregler ved at hindre udviklingen af 
konkurrerende mobilstyresystemer, applikationer og tjenester og deres adgang 
til markedet. Hvis det er tilfældet, kan det have været til skade for 
forbrugere og udviklere af innovative tjenester og produkter, forklarer 
Kommissionen. 
</p><p>
Kommissionen fortsætter desuden en igangværende undersøgelse af, om Google 
kopierer konkurrenternes webindhold (kaldet 'scraping'), eneret til 
annoncering og urimelige restriktioner for annoncører. 
</p><p class=" bl-elem">
Politiken arbejder på at få en kommentar fra Google. 
</p>	
</div>

</div></body></html>
