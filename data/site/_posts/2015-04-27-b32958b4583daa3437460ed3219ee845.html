---
layout:     post
title: 	    "Riddersholm efter 0-0: Vi gør meget rigtigt"
post_author:	    
post_date:	    Mon, 27 Apr 2015 22:23:16 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2645805/riddersholm-efter-0-0-vi-goer-meget-rigtigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
FC Midtjylland skulle forsøge at lukrere på FCK's svipser mod Randers, da 
Hobro tog imod midtjyderne på DS Arena. Det lykkedes dog kun marginalt, da 
kampen endte 0-0. 
</p><p>
Trods manglende mål godkender FC Midtjyllands cheftræner, Glen Riddersholm, 
ulvenes indsats. 
</p><p><b class="ext-link">KAMPEN</b><a class="embeddedlink" href="http://politiken.dk/sport/fodbold/superligaen/ECE2645733/hobro-holder-stand-mod-topholdet-fcm-0-0/">Hobro holder stand mod topholdet FCM: 0-0</a></p><p>
»Det er samlet set acceptabelt. Vi gør meget rigtigt i dag, og vi møder et 
hold, som har lært af deres to første kampe mod os«, siger Glen Riddersholm 
med henvisning til de to stensikre sejre på henholdsvis 5-1 og 3-0. 
</p><p>
»De giver lidt afkald på deres offensiv for at forsvare den hjem, og så får vi 
ikke udnyttet de muligheder, vi tilspiller os. Men vi står ikke med de tre 
point, som vi helst ville have haft«, siger han. 
</p><h3>
Skuffelse hos FCM-spillere 
</h3><p>
Blandt spillerne fra FC Midtjylland var der skuffelse over resultatet, 
fortæller Erik Sviatchenko, som overtog anførerbindet i første halvleg, da 
Kristian Bach Bak måtte udgå med en skade. 
</p><p>
»Selvfølgelig ville jeg gerne have tre point, og det ville vi også gerne nede 
i omklædningsrummet. Det næstbedste i fodbold er jo et point, og jeg synes, 
vi skaber nok chancer til, at vi også skal have tre point«, siger Erik 
Sviatchenko. 
</p><p><b class="ext-link">FODBOLDREDAKTØREN</b><a class="embeddedlink" href="http://politiken.dk/sport/fodbold/superligaen/ECE2644251/fodboldredaktoeren-fyaftensprofferne-er-en-fortjenstmedalje-vaerd/">Fyaftensprofferne er en 
fortjenstmedalje værd</a></p><p>
Ifølge den unge landsholdsspiller var det de berømte marginaler, der manglede. 
</p><p>
»Vi presser på og skifter to angribere ind, ligesom vi gjorde mod AaB, og i 
den kamp fik vi vores udbytte. Det gjorde vi så ikke i dag, men jeg synes 
også, at Hobro står fint. Vi mangler den sidste skarphed«, siger han. 
</p><p>
Martin Pusic var blandt synderne, da topscoreren fra FC Midtjylland brændte en 
friløber i slutningen af første halvleg. 
</p><p class=" bl-elem">
FC Midtjylland er med resultatet 12 point foran FCK på andenpladsen. Der 
resterer syv kampe af sæsonen. 
</p>	
</div>

</div></body></html>
