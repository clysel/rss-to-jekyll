---
layout:     post
title: 	    "De store har opdaget fidusen med de flyvende døtre"
post_author:	    
post_date:	    Wed, 01 Apr 2015 06:37:19 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2611931/de-store-har-opdaget-fidusen-med-de-flyvende-doetre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indtil sidste uge var der ikke ret mange danskere, der kendte til det tyske 
flyselskab Germanwings. Men det dramatiske flystyrt, hvor andenpiloten 
formentlig valgte at flyve et Airbus-fly direkte ind i en alpevæg, gjorde på 
tragisk vis selskabet kendt i Danmark og det øvrige Europa. 
</p><div class="art-quote article-box">
<p class="quote"/>
<blockquote>
<p class="quote-txt">
Tværtimod er Cimber-modellen kommet for at blive og vil vokse de kommende 
år
</p>
<p class="sender">
Jacob Pedersen, aktieanalytiker, Sydbank 
</p>
</blockquote>
</div><p/><p>
Germanwings er det gamle nationale tyske luftfartsselskab Lufthansas 
lavprisselskab. Det er grundlagt i 1990’erne, men kom for godt 10 år siden 
ind under Lufthansas vinger, og i dag ejer Lufthansa en dominerende 
aktiepost i Germanwings. Selskabet er i direkte konkurrence med andre 
lavprisselskaber som Ryanair, easyJet og AirBerlin, og det flyver typisk på 
korte og mellemlange ruter – som for eksempel ruten mellem Barcelona og 
Düsseldorf, hvor ulykken ramte i sidste uge. 
</p><p><b class="ext-link">STYRTET</b><a class="embeddedlink" href="http://politiken.dk/udland/int_europa/ECE2610596/germanwingspilot-blev-behandlet-for-selvmordstanker/">Germanwingspilot blev behandlet for 
selvmordstanker</a></p><p>
For Lufthansa er fidusen ved at lade Germanwings overtage en del af deres 
ruter helt kontant. Løn- og arbejdsvilkår er nemlig ikke så attraktive i 
Germanwings som i moderselskabet. Desuden har Lufthansa det seneste år været 
ramt af en halv snes strejker på en eller to dage. Og udgangspunktet har 
hver gang været løn- eller pensionsforhold. 
</p><p>
Men det er langtfra kun Lufthansa, der har opdaget ’datterselskabsfinten’. Den 
skandinaviske pendant til Lufthansa, SAS, har eksempelvis overtaget det 
krakkede flyselskab Cimber og ikke mindst dette selskabs billigere 
overenskomster. SAS har også entreret med lavprisselskabet Jettime, som 
flyver nogle af SAS’ ruter. 
</p><h3>
En almindelig finte 
</h3><p>
For blot at nævne nogle få andre store selskaber, som benytter 
datterselskabsfinten, har en af Europas luftfartsgiganter Air France-KLM de 
omkostningsbevidste datterselskaber Transavia og HOP!, som betjener en række 
regionale ruter. Og sammenslutningen IAG, som omfatter British Airways og 
spanske Iberia, har i tre år haft Iberia Express plus et andet 
lavprisselskab, Vueling. Turkish Airlines har såmænd også AnadoluJet, der 
primært flyver indenrigs, og i Rusland har Aeroflot også et datterselskab 
ved navn Pobeda. 
</p><p>
Forklaringen på brugen af billige datterselskaber er helt enkel: Den stadig 
stigende konkurrence fra lavprisselskaber betyder, at hver enkelt flybillet 
må sælges billigere. 
</p><p>
»De gamle selskaber vil simpelt hen køre en del af deres forretning med lavere 
omkostninger. De prøver at kopiere lavprisselskaberne, hvor de mærker 
konkurrencen fra dem«, siger arbejdsmarkedsforsker Søren Kaj Andersen, 
centerleder på forskningsinstituttet Faos på Københavns Universitet. 
</p><p>
»For et par årtier siden var der fantastisk gode forhold for både piloter og 
kabinepersonale i de nationale luftfartsselskaber som SAS og Lufthansa. I 
1980’erne kørte daværende SAS-chef Jan Carlzon benhårdt på at være the 
businessmans airline med tårnhøje priser, en superduper service og høj grad 
af punktlighed. Men det var også vanvittig dyrt at flyve med SAS. Det 
kostede 5.000-6.000 kroner at flyve retur til Paris, hvis man ikke blev 
weekenden over«, forklarer han videre. 
</p><h3>
Da SAS slog kors for sig 
</h3><p>
I 1985 var der tale om at liberalisere luftrummet over Europa. Det var det 
danske Forbrugerrådet og dets europæiske pendant, der var bannerfører for 
liberaliseringen. De pegede blandt andet på en dom fra EF-domstolen, som 
havde afgjort, at reglerne om fri konkurrence også omfattede 
luftfartsselskaberne. 
</p><p>
»De europæiske forbrugere skal ikke mere finde sig i de mere eller mindre 
hemmelige aftaler flyselskaberne imellem. Vi skal have fri konkurrence, så 
skal det nok blive at mærke på priserne«, sagde Benedicte Federspiel, 
sekretariatschef i Forbrugerrådet og vicepræsident i den europæiske 
forbrugerorganisation Beuc, til Politiken i sommeren 1985. 
</p><p><b class="ext-link">SAS OG CIMBER</b><a class="embeddedlink" href="http://politiken.dk/oekonomi/virksomheder/ECE2611936/en-cimber-stewardesse-koster-tre-fjerdedele-af-sin-sas-kollega/">En Cimber-stewardesse koster tre 
fjerdele af sin SAS-kollega</a></p><p>
SAS slog syv kors for sig. Daværende salgschef Jørgen Møllegaard talte også 
med Politiken på denne sommerdag: 
</p><p>
»Enhver vil i så fald kunne købe eller leje sig et fly med besætning og 
begynde at flyve mellem to destinationer til en hvilken som helst pris«, 
sagde han profetisk til Politikens journalist. Salgschefen gjorde skyndsomt 
opmærksom på, at der allerede var tilbudsbilletter hos SAS. 
</p><p>
»Når vi sælger en rød afgang fra København til London for 1.795 kroner og på 
den måde får fyldt maskinen op, er det for at forretningsmanden og andre, 
der vil nyde godt af den service, en ’rigtig’ billet giver, kan få den for 
5.360 kroner«, forklarede Jørgen Møllegaard. 
</p><p>
En tur gennem Danmarks Statistiks prisberegner fortæller, at SAS’ slagtilbud 
til London omregnet til nutidskroner ville koste 3.511 kroner. Med nogle få 
opslag på nogle hjemmesider lykkedes det nutidens reportere på Politiken at 
finde en returbillet til London for 349 kroner. Møllegaards ’rigtige’ 
London-billet ville i dag koste 10.485 kroner. 
</p><p>
Luftfarten i Europa var dengang for 30 år siden kontrolleret af Den 
Internationale Luftfartsorganisation (Iata). 
</p><p>
»Det kunne lade sig gøre at give personalet favorable vilkår på grund af de 
monopolagtige forhold, som de nationale selskaber levede under«, siger Søren 
Kaj Andersen. 
</p><p>
»Siden har udviklingen rykvis ændret det. Det har været en lang, pinefuld 
historie for de gamle selskaber at forlade modellen med de høje 
omkostninger«. 
</p><h3>
Et spørgsmål om overlevelse 
</h3><p>
Op gennem det nye årtusind har SAS ligesom de andre ’gamle’ såkaldte 
netværksselskaber været gennem sparerunde efter sparerunde. I november 2012 
var SAS og de ansatte ude i det, der blev opfattet som den ultimative 
sparerunde, der en gang for alle skulle ruste den skandinaviske stolthed til 
fremtiden. 
</p><p>
Det handlede om, hvorvidt SAS i det hele taget overlevede, lød det fra 
ledelsen. 
</p><p>
Resultatet af forhandlingerne blev, at stewardesser og andet kabinepersonale 
endnu en gang gik ned i løn og accepterede muligheden for længere 
arbejdsdage og -uger. 
</p><p>
Det var dengang en tilfreds topdirektør, Rickard Gustafson, som mødte et 
talstærkt pressekorps i Københavns Lufthavn, da flere dages forhandlinger 
var slut: 
</p><p>
»Nu har vi skabt en stærk platform«, erklærede Rickard Gustafson, da den 
sidste fagforening, de danske kabineansattes CAU, havde indgået en aftale. 
</p><p>
Aktieanalytikerne tog også godt imod resultatet af spareforhandlingerne i 
november 2012. 
</p><p>
»Jeg vurderede, at SAS ville være om ikke et guldrandet foretagende, så dog 
ville være en forretning, der løb rundt«, siger aktieanalytiker Jacob 
Pedersen, Sydbank. 
</p><h3>
Sparerunder og strejker 
</h3><p>
Stærk platform eller ej er der blevet meldt ud om nye sparerunder. Og her i 
vinter ville SAS flytte 12 fly, godt 100 piloter og omkring 140 
kabineansatte over i selskabet Cimber. Det førte i slutningen af februar til 
flere dage med strejker i SAS, men endte med, at de ansatte måtte opgive 
kampen under trusler om at blive fritstillet. 
</p><p><b class="ext-link">FORFLYTTET</b><a class="embeddedlink" href="http://politiken.dk/oekonomi/arbejdsmarked/ECE2570902/den-sidste-sas-ansatte-er-naeppe-flyttet/">Den sidste SAS-ansatte er næppe flyttet</a></p><p>
De har nu garanti for løn- og arbejdsvilkår fra SAS frem til 2017, men hvad 
der sker derefter, vides ikke. 
</p><p>
»Det bliver svært for de ansatte at opretholde SAS-vilkårene om et par år. 
Hvis det ser ud, som det ser ud nu, kan det ikke lade sig gøre. Tværtimod er 
Cimber-modellen kommet for at blive og vil vokse de kommende år«, siger 
Jacob Pedersen. 
</p><p>
SAS og andre gamle nationale selskaber må hele tiden sætte priserne på deres 
billetter ned. Alene i 2014 mistede SAS ifølge analytikeren billetindtægter 
for knap 2 milliarder kroner. 
</p><p>
»De store netværksselskaber er i bakgear. Det bliver billigere og billigere at 
flyve, og det presser de gamle netværksselskaber. Hvis SAS skal overleve på 
5 til 10 års sigt, skal de flytte flyvninger over i lavprisselskaber eller 
produktionsselskaber. Lufthansa er allerede ved at lægge flere flyvninger 
over i Germanswings. De flyver typisk de ruter, som ender uden for 
knudepunkterne i for eksempel Frankfurt eller München. Det er 
punktflyvninger, der går frem og tilbage mellem for eksempel sørgeligt 
aktuelle Barcelona og Düsseldorf, som de betjener«, siger Jacob Pedersen. 
</p><h3>
Lavpris med succes 
</h3><p>
Mens de gamle selskaber har lidt under de seneste års krise, har 
lavprisselskaberne med den irske lavprisgigant Ryanair kunnet ekspandere – 
krise eller ej. 
</p><p><b class="ext-link">20 ØRE PR. SÆDEKILOMETER</b><a class="embeddedlink" href="http://politiken.dk/oekonomi/virksomheder/ECE2603563/ryanair-er-europas-effektive-flymester/">Ryanair er 
Europas effektive flymester </a></p><p>
I dag er Ryanair Europas største luftfartsselskab med 90 millioner rejsende om 
året. I marts har Ryanair også indtaget Københavns Lufthavn efter mange års 
tilløb. Og det er en konkurrence, som SAS aldrig tidligere har været ude i. 
</p><p>
»Ryanair er en ekstrem case. Det satser benhårdt på at gøre det så billigt som 
muligt på alle parametre – ikke kun på løn- og arbejdsvilkår. De har en hale 
af retssager efter sig om blandt andet betaling af skat og ulovlige aftaler 
om billige lufthavnstakster«, siger Søren Kaj Andersen. 
</p><p>
Ryanair afviser helt konsekvent at indgå aftaler med fagforeninger og er i 
øjeblikket i Arbejdsretten ude i et slagsmål med den danske fagbevægelse. Et 
slagsmål, som ser ud til at trække ud i uger og måneder. 
</p><p>
Modsat Ryanair har det fremadstormende norske lavprisselskab Norwegian hidtil 
fulgt de nordiske spilleregler med aftaler med fagforeninger 
</p><p class=" bl-elem">
»De har hidtil haft overenskomster og en gennemskuelig selskabskonstruktion, 
men er nu begyndt med baser uden for Skandinavien og personale fra 
vikarbureauer, fordi de har været under pres fra Ryanair, så de kan flyve ud 
af Skandinavien med ikkeskandinavisk personale«, siger Søren Kaj Andersen. 
</p>	
</div>

</div></body></html>
