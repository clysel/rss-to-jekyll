---
layout:     post
title: 	    "Vidtgående Facebook-tracking er i strid med europæisk lovgivning"
post_author:	    Martin Bernth
post_date:	    Wed, 01 Apr 2015 06:42:00 +0000
post_site:	    www.version2.dk 
post_link:	    http://www.version2.dk/artikel/facebook-tracking-er-i-strid-med-europaeisk-lovgivning-129636?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Selv internet-surfere, der måske af privacy-hensyn har fravalgt at have en Facebook-profil, kan ikke se sig fri for at blive overvåget af det sociale medie. Facebook tracker nemlig det meste af surfernes færden på internettet via de såkaldte sociale plugins, der er oprettet på mere end 13 millioner websites verden over, <a href="http://www.theguardian.com/technology/2015/mar/31/facebook-tracks-all-visitors-breaching-eu-law-report">skriver The Guardian.</a></p>

<p>De sociale plugins sætter en cookie og tracker brugere af tredjepartssites selvom de ikke nødvendigvis er medlemmer af Facebook, og dermed har accepteret virksomhedens privatlivspolitik. Og det er i strid med europæisk lovgivning, lyder det fra en forfatterne bag en stor rapport, der er udarbejdet på foranledning af det belgiske datatilsyn.</p>

<p>»Europæisk lovgivning er egentlig meget klar omkring dette punkt. For at være legitimt, skal et individs samtykke i forhold til online adfærdsbaseret markedsføring altid være et aktivt tilvalg. Facebook kan ikke påberåbe sig brugeres passivitet som et tegn på accept. Med hensyn til ikke-brugere har Facebook ingen hjemmel i loven over hovedet til at retfærdiggøre det gældende praksis,« fortæller Brendan Van Alsenoy, en ekspert ved den it-juridiske instans ICRI og en af forfatterne af rapporten til The Guardian.</p>

<p>Det sociale medie er i øjeblikket i de hollandske myndigheders søgelys efter firmaets nyeste opdatering af privatlivspolitikken, som kom i januar, ligesom et EU-organ også undersøger firmaets trackingpraksis.</p>
  </section>

      </div></body></html>
