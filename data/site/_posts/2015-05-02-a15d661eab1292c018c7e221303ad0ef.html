---
layout:     post
title: 	    "Mestermøde kommer med fem års forsinkelse"
post_author:	    
post_date:	    Sat, 02 May 2015 15:53:34 +0200
post_site:	    politiken.dk 
post_link:	    http://politiken.dk/sport/ECE2652064/mestermoede-kommer-med-fem-aars-forsinkelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bokseelskere har set frem til kampen i årevis, og i nat bliver den endelig en 
realitet, når Floyd Mayweather og Manny Pacquiao kæmper om 
verdensmesterskabet i weltervægt. 
</p><p>
’Århundredets kamp’ er mødet mellem den 38-årige, ubesejrede amerikaner og den 
36-årige filippiner blevet kaldt, og her er det ikke kun i sportslig 
sammenhæng den efterhånden fladtrådte kliché bruges, men også i økonomisk 
henseende med et forventet udbytte på den gode side af 500 millioner kroner 
til hver af bokserne. 
</p><p><b class="ext-link">Kampen i tal:</b><a class="embeddedlink" href="http://politiken.dk/sport/ECE2652070/kampen-i-tal-mayweather-vs-pacquiao/">Mayweather vs. Pacquiao</a></p><p>
Kampen har været undervejs siden 2009, og kritikere vil hævde, at den skulle 
have være bokset den gang, hvor kombattanterne var i deres livs form. På det 
tidspunkt havde Pacquiao netop gjort en ende på Ricky Hattons karriere med 
en uhyggelig knockout i anden omgang, og Mayweather regerede ved de store 
stævner i Las Vegas. 
</p><h3>
Størst tro på Mayweather 
</h3><p>
Uenighed om alt lige fra økonomien til proceduren ved dopingtest forpurrede 
dog mestermødet, og nu fem år senere er det ikke de samme boksere, der 
entrer ringen i MGM Grand Garden Aerna. 9. juni 2012 løb Manny Pacquiao ind 
i en grim knockout signeret af mexicaneren Juan Manuel Marquez, men siden er 
det alligevel blevet til tre sejre på point, og for Mayweathers vedkommende 
har de senere år budt på en række pointsejre iblandet en enkelt 
knockout-gevinst over landsmanden Victor Ortiz. 
</p><p>
Den britiske avis The Guardian har spurgt 84 boksekendere – journalister, 
ledere og verdensmestre – om deres syn på kampen, og 73,8 procent tror, 
Mayweather vinder kampen på point efter 12 omgange, hvilket svarer meget 
godt til de odds, bookmakerne har sat på kampen. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2651952/boksebrag-saetter-filippinsk-el-forsyning-under-pres/">Boksebrag sætter filippinsk 
el-forsyning under pres</a></p><p>
Showtimes boksekommentator Al Bernstein har sagt, at Manny Pacquiao skal sende 
800 slag af sted mod Mayweather for at vinde kampen, og selv om filippineren 
med 66 slag per omgang kan fremvise et fint slaggennemsnit, så er det 
langtfra dem alle, der rammer deres mål. 
</p><p>
Ydermere er Floyd Mayweather kendt som en defensiv mester, der i for eksempel 
en kamp mod Canelo Alvarez formåede at parere eller undgå 78 procent af 
modstanderens 526 slag. 
</p><h3>
»Jeg har fået mit dræberinstinkt tilbage«
</h3><p>
Udadtil har Pacquiao og Mayweather virket fulde af gensidig respekt, og 
filippineren har endda inviteret den amerikanske mesterbokser til en 
bibeltime efter kampen. 
</p><p>
Ifølge Pacquiaos træner, amerikaneren Freddie Roach, nærer filippineren dog 
ikke de højeste tanker om Mayweather, fordi denne udtalte sig stærkt 
nedsættende om nattens modstander tilbage i 2010. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2641128.ece">Billetter til boksebrag revet 
væk på 60 sekunder.</a></p><p>
»Manny har aldrig glemt det. Han taler ikke om det, men han har gået og gemt 
på det i fem år, og nu er det klar til at komme ud«, siger Freddie Roach til 
USA Today. 
</p><p>
Og Pacquiao føler sig – trods eksperters udsagn om, at han har mistet sit 
punch – på toppen og klar til mødet med Mayweather. 
</p><p>
»Jeg har fået mit dræberinstinkt tilbage. Det er vigtigt til en kamp som denne 
her«, siger Pacquiao til USA Today. 
</p><h3>
Afdæmpet Mayweather 
</h3><p>
Floyd Mayweather, der har vundet alle sine 47 kampe som professionel, er mere 
afdæmpet inden kampen. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2639702/mayweather-haevder-han-er-bedre-end--muhammad-ali/">Mayweather hævder, han er 
bedre end Muhammad Ali</a></p><p class=" bl-elem">
»Denne her kamp sælger sig selv, så det er ikke nødvendigt at tale højt eller 
promovere sig selv. Det var noget, jeg gjorde i gamle dage. I dag er jeg 
ældre og klogere«, sagde Mayweather på et pressemøde. 
</p>	
</div>

</div></body></html>
