---
layout:     post
title: 	    "Svensk veteran sætter Norge på plads"
post_author:	    
post_date:	    Wed, 25 Feb 2015 15:17:13 +0100
post_site:	    politiken.dk 
post_link:	    http://politiken.dk/sport/ECE2562797/svensk-veteran-saetter-norge-paa-plads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dagen efter, at de norske kvinder ikke formåede at løbe sig ind i top 20 på 10 
km fri ved VM i Falun, skulle Petter Northug og hans mandlige holdkammerater 
forsøge at rette op på landets renomme i de nordiske skidiscipliner. Det 
lykkedes bare ikke, da Sveriges rutinerede Johan Olsson noget overraskende 
slog til. 
</p><p>
Svenskeren har kun meget få konkurrencer i kroppen i denne sæson, fordi han 
ligesom tidligere har haft fysiske problemer, men han har fundet formen i 
rette tid, må man sige. Hans vindertid blev 35:01.6 min. foran franske 
Maurice Manificat (+17,8) og norske Anders Gloeersen (+19,2). 
</p><p><b>Northug havde ikke benene</b></p><p>
Northug lagde som lovet hårdt ud, men da hans første mellemtider signalerede 
problemer med at holde tempo, gennemførte han resten af distancen som 
træning og sluttede langt nede i feltet. Han udgik dog ikke, som han havde 
truet med. Men måske sparede han de resterende kræfter til stafetten. 
</p><p>
Efter en flyvende start er Norge således løbet ind i en lille krise, selv om 
der ved Gloeersen igen kom en medalje i hus. Stafetten og 50-kilometeren 
skal afgøre, hvem der helst vil huske dette års VM. 
</p><p><b class="ext-link">OVERRASKELSE:</b><a class="embeddedlink" href="http://politiken.dk/sport/ECE2561010/norske-kvinder-faar-sensationelt-kaempe-taev/">Norske kvinder får sensationelt 
kæmpe tæv</a></p><p>
Norge og Sverige har altid drillet hinanden i langrend, og da håneretten 
tirsdag svingede til svensk side, fik den ikke for lidt i de svenske medier. 
Sportbladet havde således på forsiden et foto af den svenske vinder 
Charlotte Kalla med tommelen i vejret, mens teksten ved siden af hende er en 
opremsning af resultatlisten: 
</p><p><b>Ikke Norge, ikke Norge, ikke Norge ...</b></p><p>
1. Carlotte Kalla (Sverige), 2. Jessica Diggins (USA), 3. Caitlin Gregg (USA), 
4. Maria Rydqvist (Sverige), 5. ikke Norge, 6. ikke Norge, 7. ikke Norge, 8. 
ikke Norge osv., hvorefter teksten slutter med: 22. Heidi Weng (Norge). Det 
er åbenbart skihumor mellem de nordiske naboer. 
</p><p>
Men der har ikke været meget at grine af i den norske lejr siden den åbenlyse 
smøringsskandale op til tirsdagens konkurrence. Lederne har måttet ud med en 
slags undskyldning, for alle havde regnet med, at f.eks. Therese Johaug og 
Marit Bjørgen ville blande sig i medaljestriden, selv om visse norske medier 
dog stadig havde Kalla som favorit til titlen. 
</p><p><b class="ext-link">KANONSTART:</b><a class="embeddedlink" href="http://politiken.dk/sport/ECE2554792/norske-legender-har-faaet-spaendt-skiene-rigtigt-paa/">Norske legender har fået spændt 
skiene rigtigt på</a></p><p>
»Vi følger da ligesom alle andre hele tiden med i vejrudsigterne, og vi vidste 
jo, at der skulle komme sne. Men vi var ikke gode nok, for vi klarede ikke 
at løse denne opgave«, siger en skyldstynget smørechef Knut Nystad til 
vg.no. Han står i spidsen for en 18 mand stor afdeling af eksperter. 
</p><p>
Eller som Heidi Weng udtrykte det: »Da jeg forsøgte at sætte fart ned over en 
bakke, tænkte jeg: Har jeg klister under skiene?«. 
</p><p>
Onsdag var der dog ikke umiddelbart nogen norske smøringsundskyldninger.
</p><p><b>Beskeden dansk indsats </b></p><p>
På mændenes 15 km stillede danske Martin Møller til start, men efter en skade 
for nylig var forventningerne ikke store. Han sluttede langt nede i feltet. 
</p><p class=" bl-elem">
Møller fik ikke selskab af Lasse Hulgaard, der har fået konstateret 
hjertebetændelse og som en naturlig følge deraf har opgivet VM. 
</p>	
</div>
</div></body></html>
