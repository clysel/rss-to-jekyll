---
layout:     post
title: 	    "En bakterie genmodificerede den søde kartoffel"
post_author:	    Anne Marie Lykkegaard
post_date:	    Thu, 23 Apr 2015 14:23:09 +0000
post_site:	    ing.dk 
post_link:	    http://ing.dk/artikel/en-bakterie-genmodificerede-den-soede-kartoffel-175660
---
<html><body><div><section class="body">
			<p>Majs, soja og squash er alle eksempler på planter, som er genetisk modificerede organismer eller såkaldte GMO'er. De har fra menneskets hånd fået pillet ved deres dna, så de eksempelvis kan udstå bestemte sygdomme eller kan vokse i ekstra tørt klima.</p>
			<p>Nu har forskere dog fundet en plante, som også er blevet genmodificeret – bare uden hjælp fra os mennesker. Det er den søde kartoffel, som i følge forskere fra UGent og International Potato Institut, helt naturligt indeholder en bakterie, der kan modificere kartoflens genom med fremmed dna. Det skriver <a href="http://phys.org/news/2015-04-genome-cultivated-sweet-potato-bacterial.html">Phys.org</a>.</p>
			<p>I alt har forskerne lavet dna-analyse på 291 dyrkede sorter af sød kartoffel og ni vilde sorter, hvor de i næsten alle sorter fandt bakterien Agrobacterium.</p>
			<p>Denne bakterie har en særlig mekanisme, der gør den i stand til at overføre en del af sit dna, det såkaldte T-dna, til plantens genom. Denne proces er ifølge forskerne formentlig sket gennem tusinder af år, mens mennesker har guffet de søde kartofler i sig.</p>
			<p>»Den naturlige forekomst af Agrobacteriums T-dna i sød kartoffel og dens stabile evolution er et smukt eksempel på muligheden for dna-udveksling på tværs af arters barrierer. Det demonstrerer, at genetisk modifikation også kan ske i naturen. I forhold til de ’naturlige’ GMO’er, som er uden for vores kontrol, har GMO’er fra menneskets hånd den fordel, at vi præcis ved, hvilke karakterer vi tilføjer planten,« siger professor Lieve Gheysen, der har været involveret i studiet, i en <a href="http://phys.org/wire-news/191061328/sweet-potato-naturally-expresses-agrobacterium-genes.html">pressemeddelelse</a>.</p>
			<p><a href="http://www.pnas.org/content/early/2015/04/14/1419685112">Forskernes resultater</a> er publiceret i det videnskabelige tidsskrift PNAS.</p>
		</section>
		  </div></body></html>
