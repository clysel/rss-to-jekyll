---
layout:     post
title: 	    "Solformørkelse truer elsystem: Kan fjerne 34 GW solcellestrøm på kort tid"
post_author:	    Adam Fribo
post_date:	    Wed, 04 Mar 2015 04:17:11 +0000
post_site:	    ing.dk 
post_link:	    http://ing.dk/artikel/solformoerkelse-truer-elsystem-kan-fjerne-34-gw-solcellestroem-paa-kort-tid-174511
---
<html><body><div><section class="body"><p>Europa rammes 20. marts af en solformørkelse, og det kan betyde store udsving i produktionen afhængigt af, hvordan vejret ellers er.</p>
			<p>Og ifølge Bent Myllerup Jensen, der leder Energinet.dk’s kontrolcenter for elsystemet, forbereder man sig på, at en stor produktion kan gå tabt.</p>
			<p>»Herhjemme har vi en masse små private solcelleanlæg, der samlet set kan lave op til 600 MW strøm. Det svarer til halvandet stort kraftværk. Selv om solcellerne aldrig leverer fuld produktion på samme tid, så er det potentielt en stor produktion, der kan forsvinde i løbet af få minutter, hvis det er en flot og skyfri dag,« siger han i en pressemeddelelse fra Energinet.</p>
			
			<p><figure class="plugin right zoomable"><img data-original-image="http://ing.dk/sites/ing/files/solformoerkelse.jpg" src="http://ing.dk/sites/ing/files/styles/w1120_media_right/public/solformoerkelse.jpg?itok=3UdTG_QF" alt=""/><figcaption> Udbredelsen af solceller er nu blevet så omfattende, at de europæiske elsystem-operatører er gået sammen om at forberede sig på en solformørkelse, hvor op mod 34 GW produktion fra solcellerne kan forsvinde på kort tid. <cite>Foto: European Network of Transmission System Operators - Entsoe</cite></figcaption></figure></p>
			<p>Ifølge <a href="https://www.entsoe.eu/Documents/Publications/SOC/150219_Solar_Eclipse_Impact_Analysis_Final.pdf">en rapport</a> fra de europæiske elsystemansvarlige, TSO'erne, vil der i 2015 være installeret solceller med en samlet effekt på 90 MW i Europa. Hvis solen skinner fra en skyfri himmel estimerer rapportens forfattere, at produktionen kan gå ned med op til 34 GW.</p>
			<p>Det svarer til mellem 150 og 200 mellemstore kraftværker, og derfor er det essentielt, at anden elproduktion er klar til at tage over 20. marts, når solformørkelsen rammer om formiddagen.</p>
			
			<p>Tyskland og Italien er de lande, der har udsigt til den største udfordring, for her kan henholdsvis 51 og 21 procent af produktionen forsvinde. I Danmark er problemet ikke så stort, fordi produktion fra solceller ikke fylder voldsomt meget. Men et dyk i produktionen fra centraleuropa – hvor solceller fylder mere – kan også påvirke Danmark, da landene hele tiden importerer og eksporterer strøm til hinanden.</p>
			<p>»Det er en ny situation, fordi solcellerne under tidligere solformørkelser ikke var nær så udbredte, men vi har forberedt os og har ekstra folk på vagt til at køre anden produktion op, så risikoen for, at noget går galt er minimal,« siger Bent Myllerup Jensen.</p>
			<p>Ifølge Energinet bør ejere af solcelleanlæg ikke slukke dem under formørkelsen, da det blot vil øge risikoen for ustabilitet på elnettet.</p>
			
		</section></div></body></html>
