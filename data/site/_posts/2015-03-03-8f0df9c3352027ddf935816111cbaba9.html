---
layout:     post
title: 	    "Lars Vilks er klar til nyt debatmøde efter skudangreb"
post_author:	    
post_date:	    Tue, 03 Mar 2015 06:27:52 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2570779/lars-vilks-er-klar-til-nyt-debatmoede-efter-skudangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Den svenske Muhammedtegner, kunstner og debattør Lars Vilks vil torsdag 
deltage i et offentligt debatmøde i Sverige. 
</p><p>
Det skriver avisen Göteborg-Posten på sin hjemmeside. 
</p><p>
Det er ungdomsafdelingen af det politiske parti Piratpartiet, der har 
inviteret Lars Vilks til at deltage i en paneldebat om ytringsfrihed. 
</p><p>
Kunstneren Alexander Bard har også sagt til ja til at møde op, og muligvis vil 
der inden torsdag blive inviteret flere. 
</p><h3>
Politiet forbereder sig 
</h3><p>
Egentlig skulle debatmødet med Vilks og Alexander Bard have fundet sted i en 
messehal i Göteborg i forbindelse med en mediekonference 5. og 6. marts, men 
af sikkerhedsmæssige grunde blev det arrangement aflyst, oplyser 
Piratpartiets ungdomsorganisation ifølge Göteborg-Posten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2566581/terrorfrygt-universitet-aflyser-forelaesning-med-lars-vilks/">Terrorfrygt: Universitet 
aflyser forelæsning med Lars Vilks</a></p><p>
Debatmødet med Vilks vil nu i stedet finde sted et andet sted i byen, oplyser 
Gustav Nipe, formand for det politiske partis ungdomsorganisation. 
</p><p>
»Vi har indbudt til debat og lejet et lokale i Folkets Hus i Göteborg«, siger 
han til avisen. 
</p><p>
Politiet begynder allerede i dag at forberede sig på mødet. 
</p><p>
»Vi vil tirsdag lave en gennemgang af, hvordan arbejdet med sikkerheden skal 
foregå«, siger Johan Ljung, vagthavende chef ved det lokale politi, til 
Göteborg-Posten. 
</p><p>
»Skrækken for terrorister begynder at sætte sig sine spor«, konstaterer Gustav 
Nipe over for avisen. 
</p><h3>
Har ikke været i sit hjem 
</h3><p>
Lars Vilks var efter alt at dømme målet for det angreb, der 14. februar fandt 
sted ved kulturhuset Krudttønden på Østerbro i København, hvor 55-årige Finn 
Nørgaard mistede livet og tre betjente blev såret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2556805/forkaempere-for-ytringsfrihed-aflyser-moede-efter-attentat/">Forkæmpere for ytringsfrihed 
aflyser møde efter attentat</a></p><p>
Vilks var beskyttet at livvagter fra den svenske efterretningstjeneste under 
arrangementet i København. Siden angrebet har han opholdt sig på en hemmelig 
adresse, fordi hans hjem i Höganäs i Skåne ikke anses for at være sikkert. 
</p><p class=" bl-elem">
Han har i mellemtiden via telefon deltaget i radioprogrammet 'Mennesker og 
Medier' på P1. 
</p>	
</div>
</div></body></html>
