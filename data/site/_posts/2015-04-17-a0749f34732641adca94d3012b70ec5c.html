---
layout:     post
title: 	    "Domkirken i Köln var fyldt til sidste plads: «Vær hos os og hold os i dine hænder«"
post_author:	    
post_date:	    Fri, 17 Apr 2015 13:41:08 +0200
post_site:	    politiken.dk 
post_link:	    http://politiken.dk/udland/ECE2632233/domkirken-i-kln-var-fyldt-til-sidste-plads-vaer-hos-os-og-hold-os-i-dine-haender/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De 150 dræbte efter flystyrtet i De Franske Alper i marts blev i dag mindet 
ved en højtidelighed i domkirken i Köln i Tyskland. 
</p><p>
Strygere og korsangere indledte ceremonien og fyldte det enorme kirkerum med 
højtidelighed og rum til den eftertænksomhed, som sådan en dag behøver. 
</p><p>
I den forreste del af kirkeskibet, det, der hedder koret, stod 150 tændte 
stearinlys med blafrende flammer. Ét lys for hver af de omkomne - også den 
andenpilot, der er mistænkt for at have styret de mange mennesker i døden 
med fuldt overlæg. 
</p><p>
»Det er ikke op til os at dømme i den sag«, forklarede ærkebiskop Rainer Maria 
Woelki forud for mindehøjtideligheden til den tyske avis Bild. 
</p><p>
På de forreste rækker i kirkeskibet sad hele det officielle Tyskland med 
kansler Angela Merkel og præsident Joachim Gauck i spidsen. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2632119/da-150-personer-blev-ofre-for-en-enkelt-mands-uforstaaelige-handling/">Da 150 personer blev ofre for en 
enkelt mands uforståelige handling</a></p><p>
Mindehøjtidelighedens omdrejningspunkt var oplæsninger af bønner og klageråb 
hentet fra Det Gamle og Det Nye Testamente. 
</p><p>
»Hør min bøn, Herre, lyt til min tryglen! På nødens dag råber jeg til dig, for 
du vil svare mig«. 
</p><h3>
»Lad os ikke alene med spørgsmål«
</h3><p>
Og mere frie, egne bønner var også med. 
</p><p>
»Vær du her hos os. Lad os ikke alene med vore spørgsmål, tvivl og forvirring. 
Bliv hos os. Vær hos os og hold os i dine hænder. Det beder vi om i Jesu 
Kristi navn, din søn, som med dig bor i al evighed. Amen«, lød det blandt 
andet fra en af de medvirkende præster. 
</p><p>
Blandt andre ærkebiskop Woelki talte til de efterladte. Ord alene er for svage 
til at yde trøst, sagde han blandt andet. Søg i stedet trøst i den medleven, 
som bliver vist fra alle, der er mødt frem her i dag, og fra de mange, der 
følger begivenheden online eller på tv rundt omkring i landet, sagde han 
videre. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Germany_France_Plan_929020w.jpg" alt="" border="0"/><span class="caption"><span class="f-img-caption">sorg. 
</span>Domkirken i Köln dannede i dag rammen for den officielle mindehøjtidelighed for ofrene for flystyrtet i De Franske Alper i sidste måned. Foto: AP</span></span></p><p>
»I er ikke alene i disse ensomme timer«. 
</p><p>
Små træudskårne engle blev delt ud til flere af de fremmødte - som tegn på 
taknemmelighed over den hjælp, som flere af de fremmødte havde ydet under 
rednings- og sorgarbejdet - og til repræsentanter for de pårørende, som tegn 
på anerkendelsen af deres store sorg og behov for hjælp. 
</p><p>
»Herren velsigne dig og bevare dig. Herren lade sit ansigt lyse over dig. 
Herren løfte sit åsyn på dig og give dig fred«, lød velsignelsen afsluttende 
ud over de omkring 1.400 mennesker i domkirken. 
</p><p>
Overalt i Tyskland blev der i dag flaget på halv fra officielle bygninger. 
</p><p class=" bl-elem">
Domkirken i Köln blev forud for dagens højtidelighed sikkerhedstjekket af 
blandt andet bombehunde, og alle, der deltog i mindehøjtideligheden blev 
sikkerhedstjekket. 
</p>	
</div>

</div></body></html>
