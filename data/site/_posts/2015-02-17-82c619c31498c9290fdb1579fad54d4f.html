---
layout:     post
title: 	    "Zlatan og co. må i den grad ærgre sig"
post_author:	    
post_date:	    Tue, 17 Feb 2015 22:44:16 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2551093/zlatan-og-co-maa-i-den-grad-aergre-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Det kreative omdrejningspunkt Eden Hazard og topscorer Diego Costa var 
fejlmeldte og sat ud af drift i stort set hele Chelseas 1-1-kamp i Paris mod 
Zlatan Ibrahimovic og co. i den første Champions League-1/8-finale, men 
manager José Mourinho har erfarne typer, han kan stole på, når de offensive 
stjerner ikke funkler. 
</p><p>
At treenigheden så ikke altid levede op til deres primære jobfunktion, er så 
noget helt andet. Men det kommenterer Mourinho nok i løbet af de kommende 
dage. 
</p><p>
Den mest effektive forsvarsspiller i Champions League de seneste fem-seks år, 
Branislav Ivanovic (7 mål), åbnede scoringen efter gedigent forarbejde af 
defensivkollegaerne John Terry og den hæl og tå-spillende Gary Cahill, da 
der var afviklet 36 minutter af et opgør, som Paris SG-spillerne må ærgre 
sig over ikke at have vundet: For i perioder var de langt mere udfordrende 
og bedre kørende end englænderne. 
</p><p>
Med den i knockoutsammenhæng så vigtige udebanescoring på kontoen trak Chelsea 
sig i bedste Mourinho-ånd et par meter længere tilbage på banen - for at 
blive straffet på klassisk facon af et veloplagt hjemmehold, der blev drevet 
frem af optimisme og et til tider særdeles medlevende publikum. 
</p><p><b class="ext-link">CL minut for minut</b><a class="embeddedlink" href="http://politiken.dk/sport/fodbold/championsleague/ECE2548717/chelsea-rejser-fra-paris-med-point-mens-bayern-overlever-undertal/">Chelsea rejser fra Paris med 
point, mens Bayern overlever undertal</a></p><p>
På Blaise Matuidis indlæg headede Edinson Cavani ned i jorden og bolden sprang 
forbi en målløs Courtois i Chelsea-målet til 1-1-udligning ti minutter efter 
pausen. 
</p><p>
Edinson Cavanis mål var hans 41. i 72 kampe for PSG. Ganske pænt for en mand, 
der mener, han spiller ude af position. Han vil helst spille centralt inde 
på midten, men bliver oftest brugt på flankerne, fordi en svensker har noget 
nær eneret på 9’er-positionen i PSG. Zlatan Ibrahimovic leverede en jævn 
præstation og skal op i omdrejninger, hvis Paris skal trække det længste 
strå i returkampen på Stamford Bridge i London 11. marts. 
</p><p class=" bl-elem">
PSG's udgangspunkt havde været noget nær perfekt, hvis Edinson Cavani havde 
konverteret den mulighed, han selv driblede sig til, til scoring i 81. 
minut, men afslutningen strøg forbi den ene stolpe, mens Thibout Courtois 
fik sendt Ibrahimovic' hovedstød forbi stolpen to minutter inde i 
tillægstiden. 
</p>	
</div>
</div></body></html>
