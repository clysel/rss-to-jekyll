---
layout:     post
title: 	    "Norwegian-passagerer må blive på jorden: Pilotstrejken fortsætter fredag"
post_author:	    
post_date:	    Thu, 05 Mar 2015 21:43:47 +0100
post_site:	    politiken.dk 
post_link:	    http://politiken.dk/rejser/ECE2575652/norwegian-passagerer-maa-blive-paa-jorden-pilotstrejken-fortsaetter-fredag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her kan du klage over rejsen </h4>
<div class="fakta-body" data-buildingblock="embedded_factboxlink">
<p class=" bl-elem"><i class=" bl-elem">Kilde: Forbrugerrådet Tænk</i></p>
</div>
</div><p>
Der er ikke fundet en løsning på konflikten mellem de stridende parter, og 
derfor vil pilotstrejken også ramme Norwegians passagerer i morgen, fredag. 
</p><p>
Det oplyser flyselskabet i en meddelelse her til aften. 
</p><p>
Omkring 35.000 passagerer vil blive berørt, samtidig med at næsten alle 
indenrigsflyvninger i Norge, Danmark og Sverige er aflyst. 
</p><p>
»De fleste afgange mellem de skandinaviske hovedstæder er også aflyst«, lyder 
det i meddelelsen. 
</p><p>
Ruter mellem Skandinavien/England og USA samt Skandinavien og Asien vil afgå 
som normalt. 
</p><p>
»Vi vil gøre alt, hvad vi kan, for at den øvrige Europa-trafik kommer til at 
afgå som normalt«, skriver Norwegian. 
</p><p>
Dermed bliver det ottende dag i streg, at flyselskabets skandinaviske piloter 
strejker. 
</p><p><b class="ext-link">STREJKERAMT? </b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Sådan er du stillet</a></p><p>
»Norwegian beklager på det stærkeste over for alle rejsende, som bliver berørt 
af aflysninger«. 
</p><h3>
Forsøgt løsning siden weekenden 
</h3><p>
»Vi vil stadig gøre alt, vi kan, for at vores passagerer skal blive så lidt 
berørt som muligt«, lyder det fra selskabet. 
</p><p><b class="ext-link">PILOTER I OPRØR </b><a class="embeddedlink" href="http://politiken.dk/oekonomi/arbejdsmarked/ECE2575506/piloters-fagforening-bjoern-kjos-kan-ikke-splitte-norwegian/">Bjørn Kjos kan ikke splitte 
Norwegian</a></p><p>
Siden weekenden har Norwegian-ledelsen forsøgt at finde en løsning med 
Norwegian Pilot Union (NPU) og fagforeningen Parat i en fastlåst strid om 
piloternes ansættelsesforhold. 
</p><p>
Parterne er dog ikke fået frem til en fælles løsning. Det har resulterede 
tidligere i dag i, at Norwegians norske datterselskab nu vil rykke rundt på 
strukturen som svar på konflikten med piloterne. 
</p><p>
Norwegian Air Norway, som datterselskabet hedder, vil etablere nye 
datterselskaber for sine piloter i henholdsvis Norge, Sverige og Danmark. 
</p><p><b class="ext-link">SENESTE FORHANDLINGER</b><a class="embeddedlink" href="http://politiken.dk/oekonomi/virksomheder/ECE2574240/norwegian-og-piloterne-har-forhandlet-i-nat/">Norwegian og piloterne har 
forhandlet i nat</a></p><p>
Alle de ansatte i de tre lande bliver overført til de nye selskaber med de 
hidtidige takstaftaler, arbejdsforhold, goder og strejkerettigheder, lyder 
det fra flyselskabet. 
</p><p class=" bl-elem">
Norwegian lægger op til, at de faglige forhandlinger nu skal foregå i de 
enkelte lande og ikke kollektivt for hele Skandinavien. 
</p>	
</div>
</div></body></html>
