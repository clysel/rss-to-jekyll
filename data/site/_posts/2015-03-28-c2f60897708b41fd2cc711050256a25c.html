---
layout:     post
title: 	    "Skeetskytte skyder Danmark til OL i Rio de Janeiro"
post_author:	    
post_date:	    Sat, 28 Mar 2015 14:50:27 +0100
post_site:	    politiken.dk 
post_link:	    http://politiken.dk/sport/ECE2608504/skeetskytte-skyder-danmark-til-ol-i-rio-de-janeiro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jesper Hansen sikrede Danmark endnu en nationsplads ved næste års olympiske 
lege, da han ved World Cup-stævnet i Al Ain i de Forenede Arabiske Emirater 
blev nummer 2 i skeetskydning. 
</p><p>
Danskeren tabte finalen til franskmanden Anthony Terras, der ramte to duer 
flere end Jesper Hansen var i stand til, men der var OL-billetter til de to 
første i konkurrencen. 
</p><p>
Den tidligere danske verdensmester ramte plet med samtlige sine 16 skud i 
semifinalen, og besejrede her blandt andet den dobbelte olympiske mester, 
amerikaneren Vincent Hancock, der sluttede på 4. pladsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2416939/jagt-paa-ol-medaljer-ni-atleter-faar-pengeindsproejtning/">Jagt på OL-medaljer: Ni 
atleter får pengeindsprøjtning</a></p><p>
Selv om det var Jesper Hansen, der sikrede Danmark pladsen i 
skeetskydningskonkurrencen ved OL i Rio de Janeiro, er det ikke sikkert, at 
det også bliver ham, der skal til Brasilien. 
</p><p>
Det afgør Dansk Skytte Union, som står for udtagelsen, men Danmark har ikke på 
nuværende tidspunkt andre skeetskytter i samme klasse som Jesper Hansen, så 
han har gode muligheder for at få billetten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2387530/skytter-jagter-de-foerste-danske-ol-billetter-til-rio/">Skytter jagter de første 
danske OL-billetter til Rio</a></p><p>
Jesper Hansen skød sig i World Cup-semifinalen med 124 træf ud af 125 mulige - 
den bedste score i kvalifikationen. Det var den 34-årige skyttes 10. World 
Cup-finale. 
</p><p>
Den danske skytte, der til daglig træner i Københavns Flugtskytte Klub, blev i 
2013 verdensmester i skeet og lå efterfølgende nr. 1 på verdensranglisten. 
Aktuelt er Jesper Hansennr. 45 på verdensranglisten. Han deltog i 2012 ved 
de olympiske lege i London, hvor han blev nummer 26. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2080372/dansker-vinder-vm-guld-efter-suveraen-serie-i-finalen/">Dansker vinder VM-guld efter 
suveræn serie i finalen</a></p><p>
Det var ved den lejlighed, Anders Golding vandt sølv, og den præstation kunne 
Jesper Hansen godt tænke sig at gøre efter næste år i Rio de Janeiro. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2390738/skytte-sikrer-danmark-den-foerste-ol-plads-i-rio/">Skytte sikrer Danmark den 
første OL-plads i Rio</a></p><p class=" bl-elem">
Tidligere har riffelskytten Stine Nielsen sikret Danmark en nationsplads i 
skydekonkurrencerne til OL næste år. 
</p>	
</div>
</div></body></html>
