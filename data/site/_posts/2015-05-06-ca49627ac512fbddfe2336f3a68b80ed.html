---
layout:     post
title: 	    "‘Droneskjold’ breder sig"
post_author:	    Ulrik Andersen
post_date:	    Wed, 06 May 2015 08:11:00 +0000
post_site:	    ing.dk 
post_link:	    http://ing.dk/artikel/droneskjold-breder-sig-175894
---
<html><body><div><section class="body">
			<p>Under det netop afholdte marathonløb i Boston var politiet på stikkerne langs hele ruten for at forhindre en gentagelse af terrorangrebet i 2013, der kostede tre mennesker livet og sårede 264 løbere og tilskuere.</p>
			<p>Desuden udstedte myndighederne et flyveforbud for droner langs hele ruten. Efter den seneste tids eksempler på, at dronepiloter både har landet droner på plænen af Det Hvide Hus og den japanske premierministers bolig, kunne det virke som en lidt tom gestus. Men politiet havde fået hjælp af virksomheden Droneshield, hvis teknologi kan detektere selv meget små droner. Det skriver New Scientist på sin <a href="http://www.newscientist.com/article/dn27429-the-nodrone-zone-how-to-stop-uavs-spying-on-us-from-above.html?cmpid=RSS|NSNS|2012-GLOBAL|tech#.VUjH3fl4v0M">hjemmeside.</a></p>
			<p><figure class="plugin right zoomable"><img data-original-image="http://ing.dk/sites/ing/files/DroneShield-Boston-closeup.jpg" src="http://ing.dk/sites/ing/files/styles/w1120_media_right/public/DroneShield-Boston-closeup.jpg?itok=JwdmRPUD" alt=""/><figcaption> Selv små og langsomme droner kan nu detekteres. Systemet fra den amerikanske virksomhed Droneshield er allerede taget i brug flere steder i USA. <cite>Foto: Droneshield</cite></figcaption></figure></p>
			
			<p>Systemet kan ikke forhindre dronerne i at flyve ind i et område, hvor de ikke må være, men de kan advare myndighederne, hvis de opdager en drone, der trænger ind i en flyveforbudszone.</p>
			<p>Teknologien er baseret på et system af mikrofoner, der optager omgivelsernes lyde og kører dem igennem en signalprocessor, der er i stand til at udskille og genkende lyden fra dronernes motorer. I mange tilfælde kan systemet ifølge Droneshield genkende det enkelte dronefabrikat. Opdager systemet en drone, bliver optagelser og oplysninger gemt som bevismateriale og systemet sender en mail, en sms eller anden type besked til myndighederne i området.</p>
			<p>Under maratonløbet blev der ikke detekteret droner, men systemet har ifølge New Scientist vist sit værd ved tidligere lejligheder. Desuden har flere amerikanske fængsler, grænsekontroller og lufthavne investeret i systemet.</p>
			
			<p>Fordelen ved den akustiske teknologi er, at den virker på droner, der er for små og langsomme til at blive detekteret af traditionelle radarsystemer. En anden mulig teknologi er, aflytning af radiokommunikationen mellem dronepiloten og dronen, men den mulighed har man ikke, hvis dronen er programmeret til at flyve en bestemt rute og ikke kommunikerer med piloten undervejs.</p>
			<p>Ulempen med systemet er, at rækkevidden er begrænset. Der går kort tid fra myndighederne bliver advaret, til dronen er trængt ind i det luftrum, hvor den ikke må være. For alle systemerne er der desuden den ovennævnte ulempe, at systemerne kun detekterer dronen. De kan ikke stoppe den.</p>
			
			<p>Den opgave er der imidlertid også virksomheder, der arbejder på at løse. Ifølge artiklen i New Scientist er den franske virksomhed, Malou Tech, udviklet en drone, der kan angribe en anden drone med et net og tvinge den ned.</p>
			<p>I Danmark <a href="http://www.trm.dk/da/nyheder/2015/droner-kan-skabe-grobund-for-vaekst">lægger myndighederne op</a> til at sætte flyvning med små droner fri, mens større droner skal udstyres med nummerplader. Desuden forelås det, at dronepiloter skal have kørekort og at dronernes flyvning skal logges med GPS.</p>
			<p><section class="video plugin"/></p>
			
			<p/></section>
		
		  </div></body></html>
