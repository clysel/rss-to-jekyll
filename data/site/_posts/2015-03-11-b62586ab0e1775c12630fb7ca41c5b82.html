---
layout:     post
title: 	    "Frederiksen dropper terrorforhandlinger: Beder Folketinget om penge til terrorplan"
post_author:	    
post_date:	    Wed, 11 Mar 2015 19:43:27 +0100
post_site:	    politiken.dk 
post_link:	    http://politiken.dk/indland/politik/ECE2583538/frederiksen-dropper-terrorforhandlinger-beder-folketinget-om-penge-til-terrorplan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Justitsminister Mette Frederiksen (S) går nu direkte til Folketingets 
Finansudvalg og beder om penge til en øget terrorindsats i 2015, oplyser hun 
til TV2 News.
</p><p>
Det sker, selvom hun ikke har kunnet forhandle sig frem til en aftale om 
terrorpakken med partierne, der står bag politiforliget.
</p><p>
Regeringen har siden sidste uge forhandlet med Venstre, Konservative, Dansk 
Folkeparti og SF, hvor det især er finansieringen, man har været uenige om.
</p><p><b>Kritik fra blå blok</b></p><p>
Blå blok har kritiseret regeringen for ikke at anvise, hvor pengene skal komme 
fra. Omvendt har regeringen beskyldt de borgerlige for ikke at bide til 
bolle, når nu man er enig om indholdet af det øgede beredskab.
</p><p>
Så sent som i eftermiddag forhandlede man i tre timer uden at nå en aftale, og 
det er altså det, der får Frederiksen til at gå direkte til finansudvalget.
</p><p>
Her er de enkelte partier tvunget til at stemme enten for eller imod det 
såkaldte aktstykke, hun nu beder om at få stemt igennem. Et aktstykke er en 
ministers ønske om at få flere penge, som ikke er en del af finansloven.
</p><p>
»Jeg kan ikke forestille mig, at de borgerlige partier i Danmark vil stemme 
imod et aktstykke, der skal sikre, at vi har et stærkt terrorberedskab i 
Danmark«, siger Mette Frederiksen til TV2 News.
</p><h3>
Ikke yderligere forhandlinger
</h3><p>
I alt har Mette Frederiksen lagt op til, at der skal bruges i alt 130 
millioner kroner på indsatsen i år, og det er de penge, hun går efter at få 
bevilget.
</p><p>
»Vi skylder som politikere og politiske partier at sikre det terrorberedskab, 
der skal til, så vi kan fortsætte med at passe på København og på vores 
jødiske mindretal. Og det regner jeg selvfølgelig med opbakning til«, siger 
hun.
</p><p>
Ifølge DR Nyheder betyder Frederiksens træk samtidig, at der ikke bliver 
indkaldt til yderligere forhandlinger.
</p><p>
Regeringens antiterrorudspil indeholder 12 punkter, der skal forbedre 
sikkerheden i Danmark.
</p><p class=" bl-elem">
Pakken er regeringens svar på de attentater, der ramte København i februar med 
to dræbte civile og seks sårede politifolk til følge.
</p>	
</div>
</div></body></html>
