---
layout:     post
title: 	    "34-årig tiltalt for at stå bag 305.292 joints"
post_author:	    
post_date:	    Mon, 23 Mar 2015 17:56:36 +0100
post_site:	    politiken.dk 
post_link:	    http://politiken.dk/indland/ECE2600268/34-aarig-tiltalt-for-at-staa-bag-305292-joints/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
305.292 joints, en nøgle til en plastikfabrik, et rivejern med hashrester på 
og to pølsebakker. 
</p><p>
Det handlede det i dag om i Københavns Byret, da en opsigtsvækkende retssag 
mod en 34-årig mand, der formodes at være en af hovedmændene bag et større 
netværk af organiserede jointproducenter, begyndte i formiddags. 
</p><p>
Her er den 34-årige tiltalt for at have leveret udstyr til fremstilling af 
mere end 300.000 joints som sammenlagt indeholdt 152,6 kilo hash. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2387276/451-kilo-hash-3985-joints-og-6-kilo-skunk-126-er-i-aar-blevet-faengslet-i-pusherstreet/">451 kilo hash, 3.985 joints og 6 
kilo skunk: 126 er i år blevet fængslet i Pusherstreet</a></p><p>
Manden, der nægter sig skyldig, stod ifølge anklageskriftet bag produktionen 
af jointrør, jointpropper, jointfilter og jointpapir. Udstyret leverede han 
til i alt 12 københavnske hjemmefabrikker, der producerede 
hash-cigaretterne, som blev solgt på Christiania og i Københavnsområdet. 
</p><p/><h3>
Anholdt på plastikfabrik 
</h3><p>
Københavns Politi overvågede den 34-årige mand i et halvt år, mens hans 
netværk blev optrævlet og i februar sidste år blev han anholdt i forbindelse 
med en større aktion 
</p><p>
Anholdelsen fandt sted på en plastikfabrik i Taastrup, hvor en maskine var ved 
at lave jointrør af plastik, og hvor der også blev fundet adskillige paller 
med tomme rør og jointpapir, såkalde <i class=" bl-elem">cones.</i></p><p>
I kælderen blev der fundet poser med hætter til de neonfarvede plastikrør. 
</p><p>
Manden var i besiddelse af en nøgle til jointfabrikken, da han blev anholdt. 
Der politiet også fandt to pølsebakker med navne skrevet på, som formodes at 
være bestillingslisten til rørene. 
</p><p>
Under aktionen mod jointproducenterne, hvor 32 personer blev anholdt og 19 
personer varetægtsfængslet, blev der fundet en hel del færdige joints samt 
diverse udstyr fra produktionen. Det var blandt andet tomme rør og papir til 
fremstillingen, støvmasker, gryder til opvarmning af hash og diverse kværne, 
herunder et køkkenrivejern med hashstumper på. 
</p><p>
»Vi har med aktionen søgt at bevise, at der er foregået en stor og organiseret 
produktion af joints rundt omkring i Københavns-området«, sagde 
politikommissær Steffen Thaaning Steffensen til Ritzau i forbindelse med 
aktionen. 
</p><h3>
Nægter sig skyldig 
</h3><p>
Selvom den 34-årig i dag nægtede sig skyldig i anklagerne, erkendte han ved 
grundlovsforhøret i efteråret, at han havde solgt de neonfarvede rør, og at 
han kendte de andre sigtede i sagen. 
</p><p>
Her forklarede han også, at han ikke vidste, hvad de tomme rør skulle bruges 
til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2502319/syv-maend-er-doemt-i-foerste-kapitel-i-danmarks-stoerste-hashsag/">Syv mænd er dømt i første 
kapitel i Danmarks største hashsag</a></p><p>
Ifølge den 34-årige kan plastikrørene og de tilhørene propper blandt andet 
bruges til at lave lampeskærme og børnelegetøj ud af. På Christiania havde 
han flere steder set såkaldte 'perleprop-plader', som børnene samlede ud af 
rør-propperne 
</p><p class=" bl-elem">
Der forventes afsagt dom i sagen den 29. april 2014. 
</p>	
</div>
</div></body></html>
