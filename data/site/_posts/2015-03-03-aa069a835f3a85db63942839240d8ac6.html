---
layout:     post
title: 	    "EU raser over afvisning af gæster til begravelse"
post_author:	    
post_date:	    Tue, 03 Mar 2015 15:29:14 +0100
post_site:	    politiken.dk 
post_link:	    http://politiken.dk/udland/ECE2571863/eu-raser-over-afvisning-af-gaester-til-begravelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det seneste eksempel med fru Kalniete er så meget desto mere alvorligt, fordi 
det kommer i en tid, hvor der er behov for tilbageholdenhed og god vilje
</p>
<p class="sender">
Martin Schulz 
</p>
</blockquote>
</div><p>
Der er ikke meget, russere foretager sig, som kan ryste Sandra Kalniete mere. 
Hun er født i en sibirisk fangelejr, og hun var en af frontfigurerne i 
Letlands frihedskamp, inden hun senere blev både udenrigsminister og sit 
lands første EU-kommissær i 2004. 
</p><p>
Men Kalniete er alligevel forbløffet over at have måttet tilbringe hele natten 
på en stol i Moskva Lufthavns transitområde, for derefter at blive sat på en 
flyver tilbage til Bruxelles – i stedet for at deltage i begravelsen af den 
myrdede russiske oppositionsleder Boris Nemtsov, som hun var kommet for at 
vise en sidste respekt. 
</p><p>
»Det er en fornærmelse, fordi jeg skulle deltage i begravelsen ikke alene som 
repræsentant for Letland, men også for de konservative i Europaparlamentet«, 
siger den 63-årige lettiske politiker, der i dag er næstformand i 
parlamentets store konservative gruppe (EPP). 
</p><h3>
'Stolt' af at blive behandlet som fjende 
</h3><p>
Uden nogen forståelige forklaringer blev Sandra Kalniete i morges sendt ud af 
Rusland igen med besked om, at hun vil blive behandlet som »kriminel«, hvis 
hun nogensinde vender tilbage. 
</p><p>
»Jeg er faktisk stolt af at blive betragtet som en fjende af Rusland i dag. I 
dets nuværende tilstand har Rusland ikke mange venner«, siger hun til 
lettisk tv. 
</p><p><b class="ext-link">BEGRAVELSE I MOSKVA I DAG</b><a class="embeddedlink" href="http://politiken.dk/udland/ECE2571347/tusinder-siger-farvel-til-boris-nemtsov-vi-vil-vise-magten-at-vi-ikke-lader-os-kue/">Tusinder siger farvel 
til Boris Nemtsov: Vi vil vise magten, at vi ikke lader os kue</a></p><p>
Behandlingen af den kendte og internationalt respekterede lettiske politiker 
udløser harmdirrende kritik på et tidspunkt, hvor EU’s forhold til Rusland 
er meget anspændt på grund af krigen i Ukraine. 
</p><p>
Allerede sent i aftes reagerede Letlands regering, der i øjeblikket varetager 
formandskabet i EU, ved at udtrykke sin »vrede« i en officiel meddelelse. 
</p><p>
»Dette skridt fra Ruslands side er en provokation mod grundlæggende 
menneskelige principper. Ruslands opførsel i denne sag fremmer ikke gensidig 
respekt eller tillid«, lyder det i meddelelsen fra det lettiske 
udenrigsministerium. 
</p><h3>
Formand i flint 
</h3><p>
Hændelsen har også fået formanden for Europaparlamentet, Martin Schulz, til at 
fare i flint over, hvad han betegner som »vilkårlig nægtelse af indrejse på 
russisk territorium for folkevalgte parlamentarikere« uden »den mindste 
fornuftige begrundelse«. 
</p><p><b class="ext-link">OVERBLIK </b><a class="embeddedlink" href="http://politiken.dk/fotografier/ECE2569651/overblik-syv-putin-kritikere-draebt-paa-12-aar/">Syv Putin-kritikere dræbt på 12 år</a></p><p>
Ifølge Schulz er det sket flere gange før, at de russiske myndigheder uden 
nogen udtalt begrundelse nægter EU-politikere adgang til landet. 
</p><p>
»Det seneste eksempel med fru Kalniete er så meget desto mere alvorligt, fordi 
det kommer i en tid, hvor der er behov for tilbageholdenhed og god vilje. I 
stedet fortsætter den russiske ledelse med at trykke på alle de knapper, der 
gør det stik modsatte«, siger parlamentsformanden. 
</p><h3>
Sortlistet 
</h3><p>
Den europæiske udenrigstjeneste (EEAS), ledet af EU’s udenrigschef Federica 
Mogherini, beskylder Rusland for at afvise Sandra Kalniete under falske 
forudsætninger. 
</p><p>
»Retfærdiggørelsen skulle i dette tilfælde være, at hun repræsenterer en 
trussel mod statens sikkerhed og den offentlige orden i Rusland. Det 
forekommer os ikke at være nogen troværdig forklaring«, siger en talskvinde 
for EEAS. 
</p><p>
EU indførte ligesom USA sidste år en række sanktioner mod Rusland og mod de 
østukrainske separatister, blandt andet som svar på den russiske annektering 
Ukraines Krim-halvø. 
</p><p>
Ud over bredere økonomiske sanktioner er der også sortlister over ansvarlige 
myndighedspersoner og forretningsfolk i Rusland, som bliver nægtet indrejse 
til Europa. 
</p><h3>
Kalniete er upopulær hos Putin 
</h3><p>
Rusland har reageret ved at lave egne sortlister, men til forskel fra de 
vestlige lister er de hverken begrundede eller offentligt tilgængelige. Det 
er derfor ikke muligt at vide, hvorvidt for eksempel Sandra Kalniete står på 
sådan en liste og hvorfor.
</p><p>
Der er imidlertid ikke nogen tvivl om, at Kalniete mange gange har gjort sig 
upopulær hos Vladimir Putin, fordi hun er en højrøstet og kendt kritiker af 
Ruslands rolle i krigen i Ukraine. 
</p><p><b class="ext-link">LEDER</b><a class="embeddedlink" href="http://politiken.dk/debat/ledere/ECE2569192/frygtens-kultur-breder-sig-i-putins-rusland/">Frygtens kultur breder sig i Putins Rusland</a></p><h3 class="tvheader">Russere i sorg til Boris Nemtsovs begravelse</h3>
<div class="tvplayer">
<p class="tvplayer-container" data-tvarticle-id="2571375">
</p>
<p class="art-imgdesc clip-source">
Kilde: politiken.tv / AP / Klip: Henrik Haupt
</p>
</div><p>
Behandlingen af både hende og andre europæiske politikere – formanden for 
Polens senat er for eksempel også blevet nægtet indrejse til Nemtsovs 
begravelse – øger spændingerne mellem Bruxelles og Moskva på et kritisk 
tidspunkt. </p><p>
Senere denne uge skal de europæiske udenrigsministre diskutere situationen i 
Ukraine og mordet på Boris Nemtsov under et møde i Letlands hovedstad Riga. 
</p><p class=" bl-elem">
Og om godt to uger samles EU-landenes øverste ledere for at drøfte, hvorvidt 
sanktionerne mod Rusland skal fortsætte et år mere, eller om man kan begynde 
at lempe dem. 
</p>	
</div>
</div></body></html>
