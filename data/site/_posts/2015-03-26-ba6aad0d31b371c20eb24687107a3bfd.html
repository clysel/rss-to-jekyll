---
layout:     post
title: 	    "Skagerrak flyder med net og mikroplastik"
post_author:	    
post_date:	    Thu, 26 Mar 2015 22:32:52 +0100
post_site:	    politiken.dk 
post_link:	    http://politiken.dk/indland/ECE2606118/skagerrak-flyder-med-net-og-mikroplastik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På strandene langs med Skagerrak er der fundet 10 gange så meget affald per 
100 meter som på kysterne i det indre farvand ved Østersøen. Det viser en 
rapport, som kommer i næste uge fra Nordisk Ministerråd. 
</p><p>
Det er alvorligt for fiske- og fuglelivet i Skagerrak, mener miljøbiolog og 
seniorforsker ved Aarhus Universitet Jakob Strand, der sammen med en række 
forskere står bag den nye rapport. 
</p><p>
Over halvdelen af fuglene i Skagerrak overskrider miljøkriteriet for plast 
ophobet i maven (i henhold til den nordøstatlantiske havkonvention). Det 
gælder for eksempel den mågelignende mallemuk, mens andre fuglearter (for 
eksempel sule og strandskade) kan få næbbet viklet ind i plast, når de søger 
føde eller bygger reder. 
</p><p><b class="ext-link">LÆS MERE </b><a class="embeddedlink">Millioner tons plastik forsvinder i 
havet </a></p><p>
I gennemsnit er der 1.000 stykker affald per 100 meter kyst ved Skagerrak, 
mens der er under 100 per 100 meter ved Østersøens kyster. Spøgelsesnet 
kalder man herreløse nylonnet, der flyder rundt på havene. Sammen med andre 
fiskeredskaber og tovværk er de blandt vigtige kilder til plastforurening af 
Skagerrak og andre farvande. 
</p><p>
»Kilderne er fiskeri og skibstransport i området, men også havstrømme og vind 
bærer fiskenet og andet affald med fra Nordsøen. Havstrømmene resulterer i, 
at plasten bliver i farvandet, hvor den ophober sig«, forklarer Jakob 
Strand. 
</p><h3>
Skagerrak tager skraldet
</h3><p>
Tallene fra den nye rapport stammer blandt andet fra Kimo, som er et netværk 
af kystkommuner. Kommunerne står for oprydning af vestkysten i påsken.
</p><p>
»Langs vestkysten finder vi især dunke, spande, tråd, reb, netrester og 
fiskekasser«, fortæller Ryan Metcalfe, der er koordinator for Kimo. Det er 
gratis at aflevere skrald og brugt fiskeudstyr i danske havne, men der er 
ikke gjort forsøg med at motivere til indsamling af affaldet. »Min oplevelse 
er, at fiskerne er bevidste om, at ting, de leder ud i havet, ender i 
nettene igen«, fortæller Ryan Metcalfe. 
</p><p><b class="ext-link">LÆS MERE </b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
Kimos søsterorganisationer i Sverige, Norge, Holland og England har arrangeret 
statsstøttede projekter, hvor man har indgået aftaler med fiskere om, at de 
bliver betalt for at fiske efter affald. På Island har man i stedet indført 
pant på fiskenet, nogenlunde som vi kender det fra flaskepant, fortæller 
Jakob Strand. 
</p><p>
»Begge dele virker som gode ideer, der med tiden kan blive bæredygtige, hvis 
man udvikler genanvendelsen af plasten fra affaldet og hjælper initiativerne 
i gang«, siger Lone Loklindt (R), formand for Folketingets Miljøudvalg. 
</p><p>
Den nye rapport kommer, samtidig med at Danmark skal implementere den 
europæiske havstrategi, som vi skrev under på i 2008, hvor vi forpligtede os 
til at reducere affald på kyststrækningerne i 2020. 
</p><p><b class="ext-link">LÆS OGSÅ </b><a class="embeddedlink">Mysterie: På sporet af den 
forsvundne plastik</a></p><p>
Der er bestilt en redegørelse over plastforurening af danske farvande og øget 
opsyn med nogle strande, oplyser miljøministeren. Foreløbig er der ikke 
initiativer til ny lovgivning på området.
</p><p>
»Vi har brug for mere viden, så vi kan træffe beslutningerne på et oplyst 
grundlag«, forklarer miljøminister Kirsten Brosbøl (S) og uddyber: 
</p><p class=" bl-elem">
»Først skal vi vide, hvordan forureningen i havene opstår, og derfor har jeg 
bedt Naturstyrelsen om at overvåge mængden af marint affald og mikroplast, 
så vi får noget mere viden om, hvor stort problemet er«.
</p>	
</div>
</div></body></html>
