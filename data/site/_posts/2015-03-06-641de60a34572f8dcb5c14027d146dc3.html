---
layout:     post
title: 	    "Ugen på nettet: Mand i frit (an)fald er set mere end 11 mio. gange"
post_author:	    
post_date:	    Fri, 06 Mar 2015 18:56:41 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2573874/ugen-paa-nettet-mand-i-frit-anfald-er-set-mere-end-11-mio-gange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hver uge opsummerer vi de største begivenheder på nettet og resten af den 
forbrugerelektroniske netværksvirkelighed, du befinder dig i. 
</p><p>
I denne uge handler det bl.a. bykernen i <b>spøgelsebyen Grantville, der er 
til salg på eBay</b>, hvad der sker, når man får et <b>anfald 
i 9.000 meters højde </b>og hvordan hele Internet gik <b>amok over en 
kjole</b>.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00859/Byline__Morten_Bay_859337k.jpg" alt="" border="0"/></span></p><p>
Morten Bay er Politikens teknologi-korrespondent i Californien, hvor det meste 
sker først. 
</p><p>
Han har i mere end 15 år skrevet i et hav af medier om mødet mellem teknologi 
og mennesker, herunder tre bøger om emnet ’Generation Netværk’, ’Homo 
Conexus’ og senest ’Velkommen til Computopia’. 
</p><p>
Han forsker i Internet-historie på nettets fødested, UCLA, hvor han også er i 
færd med at tage en Ph.D.-grad i informationsstudier. Han fik Fremtidsprisen 
fra Akademiet for Fremtidsforskning i 2008 og kan ofte opleves som 
foredragsholder i Danmark. 
</p><p class=" bl-elem">
Følg ham på Twitter: @mortenbay 
</p>
</div>
</div><p><b>Ugens virale hit: Drama i frit fald</b><br/>
En af de mest sete virale videoer i denne uge demonstrerer til fulde, hvorfor 
man aldrig skal prøve skydiving uden en makker. Og hvorfor det er en god idé 
at tjekke ens sundhedstilstand, inden man bogstaveligt talt springer ud i 
det. 
</p><p>
Den australske faldskærms-udspringer Christopher Jones havde 14. november 
sidste år en af sit livs mest ubehagelige oplevelser. Han kalder det selv 
for en nærdøds-oplevelse, og det kan der være noget om. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2494712/basejumper-anholdt-efter-spring-fra-tv-mast/">Basejumper anholdt efter 
spring fra tv-mast</a></p><p>
Under et faldskærmsudspring i forbindelse med et længere træningsforløb går 
tingene galt. Selve udspringet går fint, men ved ca. 9.000 fods højde får 
Jones et anfald af en eller anden slags, og han bliver fuldkommen 
bevidstløs. På videoen kan man se, hvordan hans krop pludselig opfører sig 
meget mærkeligt i det frie fald. 
</p><p>
Hans makker finder dog hurtigt ud af, at noget er helt galt. Ved 4.000 fods 
højde får han fat i Christopher Jones og får aktiveret Jones’ faldskærm. Ved 
3.000 fod kommer Jones til sig selv igen og kan lande sikkert. Der kan man 
tale om dårlig timing, når det gælder den slags anfald. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2435335/google-chef-slaar-baumgartners-rekord-med-25-kilometer/">Google-chef slår Baumgartners 
rekord med 2,5 kilometer</a></p><p>
I vore dage skal al den slags jo dokumenteres med GoPro-kameraer, så sådan et 
kamera havde Jones’ makker monteret på hjelmen, og derfor kan vi følge hele 
den dramatiske hændelse, som han oplevede den. Videoen blev lagt op 1. marts 
og har allerede genereret flere end 11 millioner hits. Det er der ikke noget 
at sige til. Videoen giver både sug i maven og hjertebanken. 
</p><p><b class="ext-link">LINK: </b><a class=" bl-elem" href="https://www.youtube.com/watch?v=55QUQHm2B5A" target="_blank">Se 
Christopher Jones’ anfald i 9.000 fods højde</a></p><p/><p><b>Ugens trend: #TheDress<br/></b>På nuværende tidspunkt er det nok ikke gået manges næse forbi, at ugens 
mest omdiskuterede hashtag er #TheDress. Skulle du have levet under en sten 
i de sidste dage, kommer der en lynforklaring her: Twitter og Instagram gik 
helt amok over et billede af en kjole, der enten var blå/sort- eller 
hvid/guld-farvet, afhængig af, hvilket lys, man så den i, om man så på 
baggrunden først, eller af, hvordan ens øjne er konfigurerede. Fænomenet gik 
under hashtagget #TheDress. 
</p><p>
I løbet af få dage havde medierne kastet sig frådende over historien og flere 
eksperter, end der kan være på en hel optikerkonference, blevet hevet frem 
for at forklare, hvad der foregik. Men som det ofte er med den slags, er det 
ikke selve internet-fænomenet, der er det bedste ved historien – men 
reaktionerne på fænomenet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2567281/test-dig-selv-er-kjolen-hvid-eller-blaa/">Test dig selv: Er kjolen hvid 
eller blå?</a></p><p>
Således var der et vælg af sjove reaktioner på #TheDress. Først kom 
kendis-reaktionerne. Taylor Swift tweetede til alle sine fans, at man da 
måtte være blind, hvis man troede, kjolen var hvid og guld. Den amerikanske 
toppolitiker John Boehner tweetede, at kjolen var hvid og guld, og at Obamas 
immigrationspolitik var en skandale. Sangerinden Ariana Grande tweetede, at 
hun så kjolen som blå og grå…og grim. ’Game of Thrones’-forfatteren George 
R.R. Martin tweetede, at hvis ikke al snakken om kjoler forstummede, ville 
det gå ud over Tyrion Lannister. 
</p><p>
Senere kom så de kreative indslag. Lego sprang også med på vognen og lagde et 
billede ud på Instagram, der i god, skandinavisk stil manede til besindelse 
– hvorfor ikke både blå/sort og hvid/guld? Forbrødrings-opfordringen blev 
fulgt af et billede af Lego-figurer med Lego-udgaver af kjolerne på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2570233/mytedraeber-fotografisk-hukommelse-findes-ikke/">Mytedræber: Fotografisk 
hukommelse findes ikke</a></p><p>
Fiat lagde en reklame ud på nettet med en blå og en sort Fiat 500 med 
overskriften »Nu tilgængelig i hvid og guld«. Og blandt almindelige 
menneskers kreative indslag var der f.eks. billedet af de to tvillingepiger 
fra ’The Shining’ iklædt kjoler i hhv. blå/sort og hvid/guld. Og ’Fifty 
Shades of Grey’-plakaten, der viser kjolen og annoncerer filmen ’Fifty 
Shades of Grey or Gold or Blue or Black’. Og så det efterhånden så udbredte 
nøgenbillede af Kim Kardashian West, hvor hun er dækket til af den berømte 
kjole. 
</p><p><b class="ext-link">LINK:</b><a class=" bl-elem" href="http://www.smosh.com/smosh-pit/photos/27-internets-best-reactions-thedress-1" target="_blank">Du 
kan se de bedste reaktioner på #TheDress her </a></p><p><b class="ext-link">LINK:</b><a class=" bl-elem" href="http://news.distractify.com/avericlements/blue-and-black-or-white-and-gold/" target="_blank">…Og 
her</a></p><p><b class="ext-link">LINK: </b><a class=" bl-elem" href="http://news.instyle.com/2015/02/27/what-color-thedress-celebrity-reactions-debate/" target="_blank">Her 
kan du læse kendis-reaktioner på #TheDress</a></p><p/><p><b>Ugens fund – Køb byen Grantville på eBay</b><br/>
Har du nogensinde købt en bykerne? Okay, måske er du en stenrig 
ejendoms-milliardær, der har købt en hel landsby i Sydfrankrig. Men har du 
nogensinde købt en bykerne…på eBay? Hvis ikke, har du chancen nu. Og det er 
ikke hvilken som helst bykerne…nej, det er såmænd en kendis-bykerne, der har 
været på tv og alt muligt! 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2379536/den-blaa-avis-dropper-papiret-naar-folk-skal-lede-efter-noget-saa-gaar-de-paa-nettet/">Den Blå Avis dropper papiret: 
»Når folk skal lede efter noget, så går de på nettet«</a></p><p>
Den er god nok. Formedelst 680.000 dollar – ca. 4.500.000 kroner – kan du købe 
bycentrummet i Grantville i den amerikansk delstat Georgia…på eBay.Til at 
starte med var det kun cirka 70 procent af bykernen, der var til salg, men 
nu er auktionen på eBay blevet så populær, at 90 procent af bykernen er til 
salg – til 200.000 dollar yderligere. 
</p><p>
Hvis du køber Grantville, får du som minimum 9 bygninger med, der blandt andet 
inkluderer et pizzeria, et apotek, en restaurant, en pub samt nogle 
kontorbygninger. Ifølge annoncen på eBay er området »tæt på at gå i luften« 
som populært in-sted. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2504814/det-seneste-nummer-af-charlie-hebdo-saelges-for-7500-kroner/">Det seneste nummer af Charlie 
Hebdo sælges for 7.500 kroner</a></p><p>
Måske er det, fordi Grantville er kendt fra tv. Den lille by har bl.a. været 
baggrund for begivenhederne i zombie-serien ’The Walking Dead’. Og hvis man 
kender handlingen i den serie, ved man måske også, hvorfor Grantville er 
billigt til salg. Kun 45 procent af bygningerne i bykernen er beboede, 
hvilket får den lille by til at fremstå som en spøgelsesby, hvor der kan 
vælte zombier ud af apoteket, pizzeriaet eller pubben hvert øjeblik, det 
skal være. Måske ikke ligefrem et sted, man har lyst til at lade sine børn 
vokse op. 
</p><p>
Ifølge eBay-annoncen er der tre film, der skal optages i Grantville i den 
nærmeste fremtid, og de lejere, der bor i de 45 procent af bykernen, betaler 
huslejen til tiden. Var det noget? 
</p><p class=" bl-elem"><b class="ext-link">LINK: </b><a class=" bl-elem" href="http://www.ebay.com/itm/Downtown-Grantville-Georgia-For-Sale-unique-opportunity-/271786209879?pt=LH_DefaultDomain_0&amp;hash=item3f47b87257" target="_blank">Byd 
på Grantville her</a></p>	
</div>
</div></body></html>
