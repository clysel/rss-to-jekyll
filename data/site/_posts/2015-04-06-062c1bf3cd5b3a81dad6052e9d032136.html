---
layout:     post
title: 	    "Tog står stille på Østfyn efter påkørsel"
post_author:	    
post_date:	    Mon, 06 Apr 2015 18:27:28 +0200
post_site:	    politiken.dk 
post_link:	    http://politiken.dk/indland/ECE2617595/tog-staar-stille-paa-oestfyn-efter-paakoersel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Togtrafikken mellem Korsør og Odense holder stille, fordi en person er blevet påkørt af et tog på Østfyn, oplyser DSB's pressevagt</p><p>Togene holder stille i begge retninger. DSB forventer, at togtrafikken kommer i gang igen omkring klokken 19.30.</p><p>Trafikken på strækningen blev med et par timers forsinkelse ved middagstid åbnet efter sporarbejde, der har medført, at passagererne hele påsken måtte rejse med togbusser.</p><p>Efter åbningen har der mandag eftermiddag været forsinkelser på grund af signalfejl, og sidst på eftermiddagen blev togtrafikken helt standset, da en person blev påkørt af et tog.</p><p>Ulykken skete ifølge Banedanmark mellem Marslev og Ullerslev. På denne strækning blev der mandag eftermiddag arbejdet med en signalfejl.</p><p>Mandag ved 18-tiden oplyser DSB, at der ikke længere holder tog på banelegemet, men at togene er kørt til perron i enten Odense eller Nyborg.</p><p class=" bl-elem">Der bliver ikke indsat togbusser. Intercitytogene og lyntogene holder stille og venter, indtil der igen kan køres mellem Nyborg og Odense.</p>	
</div>

</div></body></html>
