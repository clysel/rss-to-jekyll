---
layout:     post
title: 	    "Lukning af FM-båndet udskydes med minimum 2 år"
post_author:	    Adam Fribo
post_date:	    Wed, 29 Apr 2015 10:05:38 +0000
post_site:	    www.version2.dk 
post_link:	    http://www.version2.dk/artikel/lukning-af-fm-baandet-udskydes-med-minimum-2-aar-162396?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Lukningen af FM-båndet i Danmark bliver udskudt med mindst to år, og den oprindelige deadline i 2019 er fjernet.</p>

<p>Det fremgår af en ny aftale, som Kulturminister Marianne Jelved har indgået med alle folketingets medieordførere.</p>

<p>FM-båndet stod ellers til at blive lukket i 2019, såfremt det i 2018 kunne konstateres, at mindst 50 procent af radiolytningen i Danmark var digital. Men i stedet dikterer den nye aftale nu, at FM-båndet <em>tidligst</em> kan lukkes to år efter, at man kan måle de førnævnte 50 procent. Også selvom det først er tilfældet efter 2018.</p>

<p>»DAB- og internetradio giver langt flere muligheder. Et FM-sluk er derfor uundgåeligt – men vi skal have lytterne med. Spørgsmålet er derfor, hvornår det sker. Jeg håber, at vi med tillægsaftalen kan skubbe på en udvikling, så flere og flere vælger at lytte til radio digitalt, i takt med at nye spændende radiokanaler spirer frem til glæde for lytterne,« siger Kulturminister Marianne Jelved i en pressemeddelelse.</p>



<p>Af aftaleteksten kan man læse, at der skal foretages en grundig undersøgelse af den forventede lytteradfærd, og at der skal gøres status hvert efterår.</p>

<p>Du kan læse hele aftalen <a href="http://kum.dk/fileadmin/KUM/Documents/Nyheder%20og%20Presse/Pressemeddelelser/2015/Till%C3%A6gsaftale_-_om_ikke_at_slukke_for_FM_i_2019_men_at_f%C3%B8lge_udviklingen_og_g%C3%B8re_status_%C3%A5rligt.pdf">her</a>.</p>
  </section>

  
      </div></body></html>
