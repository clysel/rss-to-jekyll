---
layout:     post
title: 	    "Storbyferie: Sådan skal du tilbringe en weekend i Firenze"
post_author:	    
post_date:	    Thu, 19 Feb 2015 07:00:01 +0100
post_site:	    politiken.dk 
post_link:	    http://politiken.dk/rejser/guider/firenze/insiderguider/ECE2537850/storbyferie-saadan-skal-du-tilbringe-en-weekend-i-firenze/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens rejseguides</h4>
<div class="fakta-body"><p>
<b>FIRENZE</b> er for dem, der sætter pris på renæssancens kunst og 
arkitektur. For folk, der elsker solskinsgule og okkerrøde mure og haver med 
cypresser og blåregn. For dem, der foretrækker små forretninger med sjæl, 
markeder med friske frugter og markeder med tingel-tangel. Og for dem, der 
gerne bruger en time på at diskutere, om Leonardo da Vinci var en større 
kunstner end Michelangelo, og om Leonardo da Vincis forsvundne værk 'Slaget 
ved Anghiari' stadig gemmer sig bag Giorgio Vasaris dramatiske malerier af 
Firenzes sejre i rådhussalen i Det gamle Palads. Giv dig selv god tid til 
Firenze. 
</p>
</div>
</div>
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00911/WEEKEND_Firenze_J15_911574w.jpg" alt="" border="0"/></span>
</div>
</div><div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><b>1. Museumsbesøg</b></p><p>
Tag på guidet tur på museer eller i byen med den danske historiker Anne-Sofie 
Molter, der har boet i Firenze i mange år. Kontakt på <a href="mailto:molter.firenze@gmail.com" target="_blank">molter.firenze@gmail.com</a>. 
Bestil billetter hjemmefra ved museumsbesøg på egen hånd. Første søndag i 
måneden er der gratis adgang til de statsejede museer, og den dag kan man 
ikke forudbestille billetter. Kom lige inden de mest populære museer åbner, 
hvor køen er kortest. 
</p><p><i class=" bl-elem"><a class=" bl-elem" target="_blank" href="http://www.museifirenze.it">www.museifirenze.it</a></i></p><p><b>2. Adresser</b></p><p>
Det er en vigtig detalje, om der står ’r’ eller ’rosso’ efter et husnummer i 
en adresse. Det betyder, at det er en butik eller restaurant (eller anden 
erhvervsvirksomhed). I samme gade kan nr. 24/r eller rosso ligge meget langt 
fra det almindelige nr. 24. 
</p><p><b>3. Frokost uden turister</b></p><p>
Er man på udkig efter et fuldstændig uturistet hjørne af Firenze og vil gerne 
spise på et folkeligt markedstrattoria, så prøv Da Rocco. Oplev samtidig det 
hyggelige marked Mercato San Ambrogio, hvor der ud over grøntsager, frugt, 
kød og brød er boder med tøj og tingeltangel. 
</p><p class=" bl-elem"><i class=" bl-elem"><a target="_blank" href="http://www.trattoriadarocco.it">Trattoria Da Rocco</a>, 
Piazza Ghiberti.</i></p>
</div>
</div><p>
Firenze er renæssancens vugge og ifølge den italienske premierminister, 
florentineren Renzi, den eneste rigtige hovedstad i Italien. 
</p><p>
Byens skønhed er så overvældende, at begrebet Stendhal-syndromet stammer 
herfra. Den franske forfatter Stendhal oplevede på en rejse til Firenze i 
1807 at blive så betaget af kunsten og skønheden, at han fik åndenød og 
svimmelhedsanfald. 
</p><p>
Det er ikke svært at tro på, når man går rundt i kunstmuseet Uffizierne eller 
står oppe over byen og lader sig betage af det prægtige skue, der er 
domineret af domkirkens Brunelleschi-kuppel, rådhuset Palazzo Vecchio, 
floden Arno og de smukke broer. 
</p><p>
Seværdighederne i byen er utallige, og det samme er de besøgende, der 
valfarter til Toscanas hovedby på alle tider af året. 
</p><p>
Selv om byens centrum er bilfrit, kan det føles som en hektisk myretue og være 
lidt stressende at opholde sig midt i det hele for længe ad gangen. 
</p><p>
Heldigvis kan man på ganske kort tid spadsere til kvarterer, hvor man kan lade 
op og nyde en mere fredelig og lokal atmosfære. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/firenze/ECE1339349/lev-livet-i-firenze---uden-at-bruge-en-formue/">Lev livet i Firenze - uden at 
bruge en formue</a></p><p>
Gå på opdagelse i kvarteret Oltrarno (der betyder ’den anden side af 
Arno-floden’). 
</p><p>
Her flyttede den rige Medici-familie til i 1500-tallet, og med dem fulgte 
andre fine familier. Det samme gjorde antikvitetshandlere, smede, snedkere 
og rammemagere, der kunne udsmykke og vedligeholde de smukke palazzoer. 
</p><p>
Mange af værkstederne er her endnu, blandt andet ved Piazza Santo Spirito og 
kvarteret San Niccolò, hvor også de unge florentinere holder til. 
</p><p>
De er med til at skabe den folkelige og autentiske florentinske stemning, der 
er mere af her end i det gamle centrum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/italien/toscana/ECE1619626/italien-kender-her-bor-du-smukt-og-unikt-i-toscana-og-umbrien/">Italien-kender: Her bor du 
smukt og unikt i Toscana og Umbrien</a></p><h3>
FREDAG I FIRENZE 
</h3><p><b>1. Klokken 14.30: 5 meter mesterværk </b></p><p>
Den over 5 meter høje statue af David fra 1504 er hugget ud i det lyse marmor 
fra bruddene ved byen Carrara, og det tog Michelangelo 3 år at få sit 
mesterværk færdigt. 
</p><p>
Det er et indiskutabelt must at se ham trone i Galleria dell’Accademia, når 
man besøger Firenze. Bestil billet på forhånd. 
</p><p><a target="_blank" href="http://www.accademia.org"><i class=" bl-elem">Galleria dell’Accademia</i></a><i class=" bl-elem">, 
Via Ricasoli 58-60.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/sevaerdigheder/ECE1419643/insider-tips-til-roms-hemmelige-sevaerdigheder/">Insider-tips til Roms 
hemmelige seværdigheder</a></p><p><b>2. Klokken 15.30: Kaffe og is</b></p><p>
Snup en lille hurtig espresso på den gammeldags café midt på hovedstrøget 
Coronas Café. Og måske en dejlig gelato – de har nemlig en rigtig god 
hjemmelavet is. Prøv <i>crema</i> (gul flødeis) og <i>nocciola</i> 
(hasselnød). 
</p><p><i class=" bl-elem">Coronas Café, Masi, Via Calzaiuoli 72/rosso.</i></p><p><b>3. Klokken 16.30: Et arkitektonisk must</b></p><p>
Besøg Santa Maria del Fiore, Firenzes katedral, der også er domkirke. Den 
ligger midt i centrum, og Brunelleschis smukke ikoniske kuppel er et 
hovedværk fra renæssancen. 
</p><p>
Her finder man desuden det berømte dåbskapel – baptisterium – fra 1100-tallet, 
dets bronzedøre, skabt af Ghiberti, samt Giottos klokketårn, kampanilen. 
</p><p><a target="_blank" href="http://www.operaduomo.firenze.it"><i class=" bl-elem">Santa Maria del 
Fiore</i></a><i class=" bl-elem">, Cattedrale di Firenze, Duomo, Via della Canonica 1.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/insiderguider/ECE1787274/roms-gamle-arbejderkvarter-er-blevet-hipt/">Roms gamle arbejderkvarter er 
blevet hipt</a></p><p><b>4. Klokken 20: Berømte supper</b></p><p>
Di Giovani er en lækker, livlig og altid velbesøgt <i>ristorante</i> 
med pragtfuldt toscansk køkken. Her kommer et kvalitetsbevidst klientel, og 
der er altid leben og god stemning. 
</p><p>
Prøv den himmelske salami- og skinketallerken til forret (<i>salumi misti</i>) 
og de berømte små skiver ristet brød med kyllingeleverpostej (<i>crostini 
con fegatini</i>). 
</p><p>
Osteriaet er berømt for gode supper og pastaretter, f.eks. en fyldig toscansk 
krydret tomatsuppe (<i>pappa al pomodoro</i>) eller ravioli med kartoffel og 
karljohansvampefyld i sort trøffelsauce (<i>ravioli con patate e funghi 
porcini con crema di tartufo nero</i>). Til hovedret er det oplagt at vælge 
noget med oksekød, som er særlig lækkert her. 
</p><p><a target="_blank" href="http://www.osteriadigiovanni.com"><i class=" bl-elem">L’Osteria di 
Giovanni</i></a><i class=" bl-elem">, Via del Moro 22.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/ECE2520644/guide-her-spiser-du-bedst-i-rom/">Spis dig igennem Rom på en 
weekend</a></p><h3>
LØRDAG I FIRENZE 
</h3><p><b>5. Klokken 9.30: Magelig morgenmad</b></p><p>
Ditta Artigianale er en meget hyggelig café med eget kafferisteri, og her fås 
mange forskellige slags kaffe fra flere hjørner af verden samt lækre kager, 
panini og småretter. 
</p><p>
Publikum er ungt og smart og atmosfæren loungeagtig med komfortable 
siddehjørner og låneaviser. Egnet for de magelige og ikke for de 
fortravlede. 
</p><p><a target="_blank" href="http://www.dittaartigianale.it"><i class=" bl-elem">Ditta Artigianale</i></a><i class=" bl-elem">, 
Via dei Neri 32.</i></p><p><b>6. Klokken 11: Verdens smukkeste udsigt</b></p><p>
Det er en lang og til tider småsej vej at spadsere op ad bakke, til man når en 
af verdens smukkeste udsigtsposter. Men det er så absolut hvert et skridt 
værd. 
</p><p>
Man bliver helt overvældet af det syn, der møder én oppe på toppen: hele 
Firenze med kupler, tårne og broer og billedskønne landskaber i baggrunden. 
</p><p>
Snup en kop kaffe eller noget stærkere på vej op eller ned ad bakken i en af 
de små delikate vin- eller kaffebarer, der ligger i det charmerende kvarter 
San Niccolò. 
</p><p><i class=" bl-elem">Piazzale Michelangelo.</i></p><p><b>7. Klokken 13: Florentinsk frokost</b></p><p>
Tid til ægte florentinsk frokost i det hyggelige <i>osteria</i> (lille 
beværtning med hverdagsretter) Santo Spirito på den dejlige plads, der er 
opkaldt efter den smukke kirke i den modsatte ende. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00911/Antipasti_Eva_Ravnb_911570w.jpg" alt="" border="0"/><span class="caption"><span class="f-img-caption">Osteria. 
</span>En ægte florentinsk frokost: bruschette – eller fettunta, som det hedder i Firenze hos Santo Spirito. Foto: Eva Ravnbøl</span></span>
Spis endelig <i>bruschette</i> (ristet landbrød med olivenolie) med sortkål og 
hvide bønner (<i>cavolo nero</i> og <i>cannellini</i>) og ristet brød 
med lun kyllingeleverpostej (<i>crostini con fegatini</i>), som ikke fås 
bedre end her. 
</p><p><i>Ribollita</i> er en toscansk grøntsagssuppe, som egentlig er 
fattigmandskost, fordi det som så meget andet lækkert her i regionen er 
lavet på gammelt brød. Smag den her, hvor den er præcis, som den skal være, 
med sortkål og bønner, og så tyk, at den kan spises med en gaffel. 
</p><p><i class=" bl-elem"><a target="_blank" href="http://www.osteriasantospirito.it">Osteria Santo 
Spirito</a>, Piazza Santo Spirito 16.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/madogdrikke/ECE1115168/saadan-undgaar-du-restaurantfaelderne-i-rom/">Sådan undgår du 
restaurantfælderne i Rom</a></p><p><b>8. Klokken 15: Mediciernes arv</b></p><p>
Minder om den adelige Medici-slægt findes overalt i Firenze, og Palazzo Pitti, 
som var familiens residens i mange år i renæssancen, er nu et kæmpemuseum 
delt op i forskellige samlinger. 
</p><p>
Galleria Palatina anses for den vigtigste med vidunderlige loftsmalerier, der 
vidner om Mediciernes betydning og magt i Firenze gennem flere århundreder. 
</p><p>
Hvis vejret er godt, er et besøg i den berømte Boboli-have bag Pitti helt 
klart værd at bruge tid på. 
</p><p><i class=" bl-elem"><a target="_blank" href="http://www.visitflorence.com/it/firenze-musei/palazzo-pitti.html">Palazzo 
Pitti</a>, Piazza de Pitti 1.</i></p><p><b>9. Klokken 17: Luksus på budget</b></p><p>
Uden for Pitti lidt til venstre ligger en af kvarterets små sjove butikker, 
Celeste Vintage. Her kan man gøre luksus-secondhand-kup. Gamle Gucci-tasker 
og frakker eller f.eks. Ferragamo-sko og retro similismykker kan man også 
være heldig at finde. 
</p><p>
Meget sød og venlig betjening og intet surmuleri, hvis man prøver uden at købe 
noget. 
</p><p><i class=" bl-elem">Celeste Vintage, Piazza San Felice 1/r.</i></p><p><b>10. Klokken 17.30: Drinks i kunstnerbaren</b></p><p>
Piazza della Passera er en lille skøn oase i storbyen. Her er charmerende 
og meget lokalt; den trekantede piazza er udstyret med et par bænke, og det 
lader til at være kvarterets hyggelige mødested. 
</p><p>
Vil man nyde andet end en snak eller et hvil, kan man drikke kaffe, te, vin 
eller cocktails på ’håndværkerbaren’ Caffè degli Artigiani. Men man skulle 
hellere kalde den ’kunstnerbaren’. 
</p><p>
Publikum er <i>radical chic</i>, som italienerne kalder kystbanesocialister, 
men på den afslappede og tilsyneladende usnobbede måde. 
</p><p>
Stedet er også fint til aperitivo efter 18.30, hvor der stilles fade frem med 
lækre småretter, som man kan tage af, hvis man bestiller en drink. 
</p><p><i class=" bl-elem"><a target="_blank" href="http://www.firenze-oltrarno.net/caffeartigiani">Caffè 
degli Artigiani</a>, Via dello Sprone 16/r.</i></p><p><b>11. Klokken 18.30: Elegant bogbinderi</b></p><p>
Firenze er fuld af papirhandlere, men Alberto Cozzi er en af de fineste. Cozzi 
er bogbinder og fremstiller bl.a. brevpapir, notesbøger og rammer i elegante 
florentinske mønstre, og i bøgerne kan man få sit navn indgraveret med 
guldskrift. En raffineret old school-souvenir. 
</p><p><i class=" bl-elem">Alberto Cozzi, Via del Parione 35/r.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/firenze/shopping/ECE2297640/her-skal-du-shoppe-i-toscanas-hovedstad/">Her skal du shoppe i Toscanas 
hovedstad</a></p><p><b>12. Klokken 20.30: Genopståede torvehaller</b></p><p>
I en meget imponerende bygning med tårnhøjt til loftet i nærheden af 
banegården Santa Maria Novella er byens gamle markedshal blevet genoplivet. 
Det skete i 2014, da det hippe Mercato Centrale slog dørene op. Selve den 
flotte bygning er fra 1874 og tegnet af arkitekten Giuseppe Mingoni, som 
også har lavet Milanos berømte Galleria Vittorio Emanuele II. 
</p><p>
Det er dygtige folk, der står bag, og det er lykkedes at opbygge et madmekka, 
som rammer lige ned i tidsånden. Man kan få <i>street food</i> af 
enhver slags. Der er vinbarer, osteboder, pizzeria, trøffelhjørne, 
suppekøkken, skinker, pølser ... I underetagen er der et decideret 
madmarked, hvor de lokale køber ind, og som kun holder åbent første halvdel 
af dagen. 
</p><p>
På øverste etage er der åbent fra 10 til midnat hver dag, og her kan man spise 
og drikke. Der er borde og stole rundt omkring, og er man flere sammen, kan 
man vælge forskellige ting og sidde sammen og nyde det. Her er sjovt og cool 
på samme tid, og florentinerne er vilde med deres nye torvehaller. 
</p><p><i class=" bl-elem"><a target="_blank" href="http://www.mercatocentrale.it">Mercato Centrale</a>, 
Piazza del Mercato Centrale - Via dell’Ariento.</i></p><h3>
SØNDAG I FIRENZE 
</h3><p><b>13. Klokken 9: Historiens største kunstnere</b></p><p>
Uffizierne er nok et af verdens mest betagende museer, der ikke kræver nærmere 
præsentation. Selv om man har været der før, kan man kun få endnu en stor 
oplevelse ved at besøge det igen. Michelangelo, Leonardo da Vinci, 
Botticelli og mange flere af historiens allerallerstørste kunstnere er 
repræsenteret her. 
</p><p>
Beliggenheden med udsigt overfloden Arno og Ponte Vecchio er blændende, 
særligt efter mørkets frembrud. Book billet i forvejen og sørg for god 
guidebog, museets høretelefonguide eller en levende én. 
</p><p><i class=" bl-elem"><a target="_blank" href="http://www.galleria-uffizi.it">Galleria degli 
Uffizi</a>, Piazzale degli Uffizi 6.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1121458/saadan-springer-du-koeen-over-i-storbyen/">Sådan springer du køen over i 
storbyen</a></p><p><b>14. Klokken 13: Frokost på Cammillo</b></p><p>
Cammillo er en florentinsk klassiker, hvor de serverer retter som hjemmelavede 
brede spaghettibånd med kødsovs (<i>tagliatelle al ragù</i>) 
og den berømte toscanske T-bone-steak <i>la fiorentina</i>. Gode 
salamier og lokale skinker som antipasti er sikre hits. 
</p><p><i class=" bl-elem">Cammillo Trattoria, Borgo S. Jacopo 57/r.</i></p><p class=" bl-elem">
Gå bagefter en tur ned på Piazza della Passera og få en super-is på Gelateria 
della Passera – f.eks. mojitosorbet eller Brunelleschi, der er med pistacie, 
mascarpone og gul flødeis. 
</p>	
</div>
</div></body></html>
