---
layout:     post
title: 	    "DBU ansætter trods konflikt: Behov for ekstra træner"
post_author:	    
post_date:	    Tue, 24 Feb 2015 16:45:18 +0100
post_site:	    politiken.dk 
post_link:	    http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">EM-kvalifikation</p>
<p class="last-res">Seneste kampe</p>





</div>
<p>
Dansk Boldspil-Union (DBU) og spillerne er i konflikt, da unionen på grund af 
dårlig økonomi vil have landsholdsspillerne til at gå 17 procent ned i løn. 
</p><p>
Tirsdag meddelte DBU så, at den tidligere landsholdsspiller Martin Jørgensen 
var blevet ansat som ny mand i landstræner Morten Olsens trænerteam. 
</p><p>
DBU's kommunikationschef, Jakob Høyer, ser ingen problemer i, at DBU ansætter 
folk, mens spillerne skal gå ned i løn. 
</p><p>
»Der er ikke nogen sammenhæng. Vi bliver nødt til i denne beklagelige 
situation, der er omkring landsholdsaftalen, at fortsætte med den øvrige 
forretning, og i den øvrige forretning har der været behov for at styrke 
landstrænerteamet. Det har vi gjort med Martin Jørgensen«, siger Jakob 
Høyer. 
</p><h3>
Jørgensen får »andre« funktioner 
</h3><p>
Kommunikationschefen tilføjer, at landstrænerteamet indtil maj sidste år 
inkluderede Ebbe Sand. Han var angrebstræner for Morten Olsens spillere. 
</p><p><b class="ext-link">Læs også </b><a class="embeddedlink" href="http://politiken.dk/sport/fodbold/EM-kvalifikation/ECE2561145/agf-legende-bliver-hjaelpetraener-for-morten-olsen/">AGF-legende bliver 
hjælpetræner for Morten Olsen</a></p><p>
Nu er Martin Jørgensen trådt til, selv om han ikke som sådan udfylder Ebbe 
Sands rolle, forklarer Jakob Høyer. 
</p><p>
»Ebbe Sand var decideret angrebstræner, og Martin Jørgensen kommer til at have 
andre funktioner, så på den måde er der ikke tale om en markant oprustning 
af landstrænerteamet. Vi har meldt ud og forklaret, hvad der ligger bag 
overvejelserne i forhold til landsholdsaftalen med spillerne, nemlig at vi 
ikke sælger billetter og sponsorater som tidligere«. 
</p><p>
»Og derfor har vi været nødsaget til at tilbyde spillerne en aftale, der er 
noget lavere, end den har været hidtil«, siger Jakob Høyer. 
</p><h3>
Breve sendt til spillerne 
</h3><p>
For at spare penge vil DBU have landsholdsspillerne til at gå 17 procent ned i 
løn. Hvis ikke spillerne accepterer inden 2. marts, må Morten Olsen se bort 
fra spillerne i det første halvår af 2015. 
</p><p>
DBU har sendt breve direkte til spillerne, da unionen ønsker at indgå 
individuelle aftaler med landsholdsspillerne. Det er et brud med tidligere 
praksis, hvor DBU har indgået en samlet aftale med Spillerforeningen. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2450758/agfs-superveteran-indstiller-karrieren/">AGF's superveteran indstiller 
karrieren</a></p><p class=" bl-elem">
Danmark spiller i det kommende halvår venskabskampe mod USA, Frankrig og 
Montenegro, inden Serbien venter i EM-kvalifikationen til juni. 
</p>	
</div>
</div></body></html>
