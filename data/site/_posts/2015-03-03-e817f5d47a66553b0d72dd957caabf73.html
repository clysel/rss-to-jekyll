---
layout:     post
title: 	    "Faktatjek: Kun en brøkdel på kontanthjælp mister penge ved at arbejde"
post_author:	    
post_date:	    Tue, 03 Mar 2015 11:15:02 +0100
post_site:	    politiken.dk 
post_link:	    http://politiken.dk/indland/politik/ECE2571275/faktatjek-kun-en-broekdel-paa-kontanthjaelp-mister-penge-ved-at-arbejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kun en meget lille brøkdel af landets 147.000 kontanthjælpsmodtagere står til 
at miste penge, hvis de tager et lavtlønsarbejde. Det viser et notat fra 
Beskæftigelsesministeriet. 
</p><div class="art-quote article-box">
<p class="quote"/>
<blockquote>
<p class="quote-txt">
Langt de fleste på kontanthjælp ville få mere ud af at gå på arbejde
</p>
<p class="sender">
Bo Sandemann Rasmussen, økonomiprofessor på Aarhus Universitet 
</p>
</blockquote>
</div><p>
I en stort anlagt kontanthjælpskampagne, der blev lanceret mandag, 
argumenterer oppositionspartiet Venstre for, at gevinsten ved at tage et 
arbejde er for lav. </p><p>
Og i forbindelse med kontanthjælpsudspillet har politisk ordfører Inger 
Støjberg (V) gentagne gange fremført, at over 17.000 får mere til rådighed 
ved at være på offentlig forsørgelse end ved at arbejde – og dermed direkte 
»betaler for at gå på arbejde«. 
</p><p>
Men går man tallene efter i sømmene, står det klart, at problemet kun 
eksisterer for 600 kontanthjælpsmodtagere, viser notatet. Det er langt 
overvejende dagpengemodtagere, der oplever den problematik, som Venstre 
peger på. 
</p><p>
»Det er hovedsagelig folk på dagpenge, der risikerer at miste noget, når de 
kommer i arbejde. Langt de fleste på kontanthjælp ville få mere ud af at gå 
på arbejde. Det er ikke meget mere end 3-4 procent af dem, der har det her 
problem, der er på kontanthjælp«, fastslår Bo Sandemann Rasmussen, 
økonomiprofessor på Aarhus Universitet. 
</p><p><b>454.215 kroner</b><br/>
Centralt i Venstres kampagne står tallet 454.215 kroner, som dækker over den 
samlede årsindtægt for et forældrepar med tre børn, hvor både far og mor er 
på kontanthjælp. Vel at mærke når tillæg som for eksempel børnecheck og 
tilskud til børnehave og vuggestue tælles med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2570596/venstres-kampagne-er-rettet-mod-1150-familier/">Venstres kampagne er rettet 
mod 1.150 familier</a></p><div class="art-quote article-box">
<p class="quote"/>
<blockquote>
<p class="quote-txt">
Jeg synes, det grænser til en usaglig debat, når Venstre beslutter sig for at 
lave sådan en kampagne
</p>
<p class="sender">
Beskæftigelsesminister Henrik Dam Kristensen (S) 
</p>
</blockquote>
</div><p>
Partiet ønsker at genindføre et såkaldt moderne kontanthjælpsloft, men vil 
ikke sætte præcist beløb på størrelsen af ydelserne under en eventuelt ny 
regering. </p><p>
Den generelle udvikling går imidlertid i retning af, at især 
kontanthjælpsmodtagere får større incitament til at træde ind på 
jobmarkedet. Det skyldes primært skattereformen fra 2012, som hævede 
beskæftigelsesfradraget. Det er på den baggrund, at der ifølge 
Beskæftigelsesministeriet kun er 600 kontanthjælpsmodtagere, som ikke vil få 
en gevinst ved et job. 
</p><p><b>Minister: Usagligt<br/></b>Det får beskæftigelsesminister Henrik Dam Kristensen til at angribe 
Venstre. 
</p><div class="art-quote article-box">
<p class="quote"/>
<blockquote>
<p class="quote-txt">
Uanset hvor mange dette her drejer sig om, har jeg det grundlæggende princip, 
at vi skal have ændret systemet, så det altid kan betale sig at arbejde
</p>
<p class="sender">
Politisk ordfører Inger Støjberg (V) 
</p>
</blockquote>
</div><p>
»Jeg synes, det grænser til en usaglig debat, når Venstre beslutter sig for at 
lave sådan en kampagne og klistrer landets busser til med et budskab. Og når 
man så spørger ind til, hvad de mener, man skal gøre, får man at vide, at 
det er principper, og at de måske vil regne på det på et eller andet 
tidspunkt«, siger Henrik Dam Kristensen«. </p><p>
Han mener, at det er fair nok, at Venstre tæller andre offentlige ydelser end 
kontanthjælpen med i regnestykket, men han peger på, at mange lavlønspar i 
arbejde får de samme tilskud. 
</p><p><b class="ext-link">PELLE DRAGSTED</b><a class="embeddedlink" href="http://politiken.dk/debat/profiler/pelledragsted/ECE2570663/venstre-manipulerer-groft-i-sin-kampagne-mod-de-svageste/">Venstre manipulerer groft i sin 
kampagne mod de svageste</a></p><p>
Politisk ordfører Inger Støjberg anerkender, at kun et fåtal i den gruppe, hun 
omtaler, er kontanthjælpsmodtagere. 
</p><p>
»For mig er det helt afgørende, at vi får ændret dette her. Lige meget om det 
er det ene eller det andet tal, er princippet vigtigst for mig. Det vigtige 
er, om vi har et samfund, hvor det kan betale sig at arbejde – eller vi ikke 
har. Og det har vi ikke i dag«, siger Inger Støjberg. 
</p><p><i class=" bl-elem">Så vi er enige om, at problemet er marginalt for dem, der er på 
kontanthjælp? </i></p><p>
»Der en andel, som er kontanthjælpsmodtagere, og en andel, der er 
dagpengemodtagere. Uanset hvor mange dette her drejer sig om, har jeg det 
grundlæggende princip, at vi skal have ændret systemet, så det altid kan 
betale sig at arbejde«, svarer Inger Støjberg. 
</p><p><b>Professor: Moralsk debat<br/></b>Ifølge Bo Sandemann Rasmussen fra Aarhus Universitet er det sparsomt med 
forskning, der viser, hvor stor en økonomisk gevinst der skal til, for at 
folk generelt hellere vil arbejde end være på eksempelvis kontanthjælp. 
</p><p>
»Man kan have nogle politiske, moralske holdninger til, hvor meget man skal 
kunne få ekstra ved at gå på arbejde Men det er en svær debat at tage fra 
fagøkonomisk side, for vi kan ikke for eksempel sige: 1.500 kroners forskel 
– det er der, problemet opstår. Vi ved ikke, hvor tæt løn og 
overførselsindkomst kan ligge på hinanden, før det bliver et 
samfundsproblem«, siger han. 
</p><p><b class="ext-link">FAKTA</b><a class="embeddedlink" href="http://politiken.dk/indland/politik/politikfakta/ECE2569315/fakta-derfor-kan-en-boernefamilie-paa-fem-faa-454000-i-offentlig-stoette/">Derfor kan en børnefamilie på fem få 
454.000 i offentlig støtte</a></p><p>
Beskæftigelsesminister Henrik Dam Kristensen (S) vil ikke sige et beløb, han 
mener bør være den rimelige forskel, som alle kontanthjælpsmodtagere som 
minimum bør kunne få ved at arbejde. 
</p><p class=" bl-elem">
»Men ved blandt andet den skattereform, som vi gennemførte sammen med Venstre, 
har vi sikret, at for stort set alle er der en gevinst på minimum 1.000 
kroner, og for mange er det et betydeligt større beløb end 1.000 kroner. Og 
for de mennesker, vi taler om, er det en ikke uvæsentlig øget 
forbrugsmulighed, de får ud af det«, siger han. 
</p>	
</div>
</div></body></html>
