---
layout:     post
title: 	    "Københavnerband går nye musikalske veje ? med blandet held"
post_author:	    
post_date:	    Sun, 03 May 2015 10:28:16 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2652623/koebenhavnerband-gaar-nye-musikalske-veje--med-blandet-held/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Orbitor</h4>
<h5>
Alcoholic Faith Mission</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Haldern Pop. 42 minutter.
</p></div>
</div><p>
Gid flid og ambitioner kunne gøre det alene. 
</p><p>
Københavnske Alcoholic Faith Mission er et af Danmarks mest aktive og 
eventyrlystne bands, som for hver ny plade udvider udtrykket, og 
arbejdshestene er noget nær konstant enten i studiet eller ræser rundt på 
landevejene i såvel indland som udland. 
</p><p>
‘Orbitor’ er bandets femte album, og endnu en gang har de ihærdige ildsjæle 
leget kispus med kreativiteten og prøvet sig selv af. 
</p><p>
Denne gang er den mere folk-agtige grundtone på gruppens tidligere plader 
noget nær pist væk og erstattet af synthpop og højtravende lydbilleder, der 
får det til at lyde, som om bandet har været på avanceret grundkursus i 
1980’er-produktionsteknik. Tears for Fears har ikke levet forgæves. 
</p><h3>
Missionærer på usikker grund 
</h3><p>
Og så er det, vi desværre kommer til det store, triste ’men’. Gode intentioner 
kan nemlig ikke gøre det alene, og ’Orbitor’ lider gevaldigt under 
frustrerende ujævn sangskrivning. ’Orbitor’ er et spændende nyt skridt for 
Alcoholic Faith Mission, men det er også præget af vaklen og usikkerhed. 
Lyden af missionærer på usikker grund. 
</p><p>
Det starter ellers godt: Med åbneren ’Orbitor’ balancerer gruppen elegant 
mellem stemningskriblende klangflader, turbodrevet energi og et omkvæd, som 
prompte klistrer til korttidshukommelsen. 
</p><p>
’Am I good enough for you?’ lyder refrænet igen og igen, og svaret er et 
utvetydigt ja. Efterfølgende daler formkurven til gengæld, og ingen af de 
resterende skæringer kan helt hamle op med det toptunede anslag. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/kultur/musik/ECE1806716/dansk-indieband-vender-blikket-mod-hjemlandet-i-aften/">Dansk indieband vender blikket 
mod hjemlandet i aften</a></p><p>
Bandet har ellers gjort meget ud af at benytte sig af de helt rigtige typer 
instrumenter fra 1980’ernes musikalske maskinpark, men end ikke den ypperste 
teknologi giver dig nødvendigvis bedre overblik: Det havde generelt klædt 
musikken at skære mere ind til benet og rendyrke udvalgte gode ideer med en 
strammere sound og mere præcis produktion. Hovedparten af sangene ender som 
overbroderede stiløvelser. 
</p><p>
Pop skal helst hægte sig fast i øregangen uden større besvær, men her slingrer 
numrene ofte ind ad det ene øre og lige så hurtigt ud ad det andet. 
</p><p>
Den uforløste ’Everyone’s Got Dynamite’ er et ærgerligt eksempel, hvor herlige 
enkeltdele som forpustet åndedrætskor og boblende keyboardteksturer aldrig 
får lov at folde sig ud i et udynamisk og mudret lydbillede. Ideerne 
skinner. Eksekveringen skranter. 
</p><h3>
Popmusik med noget på hjerte 
</h3><p>
Det er også sjældent, at der kommer den helt optimale dynamik ud af, at bandet 
faktisk har hele to sangere, Thorben Seierø Jensen og Kristine Permild. I 
’Come Here Wash In Over Me’ er der stærke skift mellem deres stemmer, men 
for det meste lyder Jensen lidt for meget, som om han bare gerne vil gå 
80’er-ikonet Robert Smith i bedene. Og selv om hans flabede falsetstemme i 
’Cut Me Up’ giver forfriskende variation, så afsløres også hans tekniske 
begrænsninger bag mikrofonen. 
</p><p>
Det er ekstra ærgerligt, fordi der som altid med Alcoholic Faith Mission er 
store emner på dagsordenen. Titelnummeret er et opgør med 
opmærksomhedshungeren på de sociale medier, ’Let In All The Ghosts’ dykker 
ned i drømmenes dragende verden, og ’Come Here Wash In Over Me’ er 
inspireret af selveste Truman Capotes litterære klassiker ’In Cold Blood’. 
</p><p>
Det er popmusik med meget på hjerte, men det er svært rigtig at mærke, at der 
er noget personligt på spil, fordi musikken føles lidt udvendig og forceret. 
</p><p class=" bl-elem">
Den afsluttende, afdæmpede ’Breaking For the Last Time’ er klart et af 
albummets bedre numre. Tempoet er sat ned, og melodien får lov at brede sig 
ud med sit fulde vingefang. Endnu mere af det næste gang, og så vil 
missionen garanteret lykkes. 
</p>	
</div>

</div></body></html>
