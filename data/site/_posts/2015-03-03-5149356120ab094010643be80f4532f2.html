---
layout:     post
title: 	    "Samsungs nye topmodel lader lynhurtigt op"
post_author:	    
post_date:	    Tue, 03 Mar 2015 08:30:11 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2569140/samsungs-nye-topmodel-lader-lynhurtigt-op/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har ikke været noget sjovt år for Samsung. I kølvandet på, hvad de fleste 
anser for at være en skuffelse, GALAXY S5, skulle firmaet virkelig præstere 
noget ved dette års Mobile World Congress. 
</p><p>
Messen, der også blot er kendt som MWC, løber af stabelen i disse dage i 
Barcelona. Men Samsung ser ud til at være kommet stærkt igen. 
</p><p>
Ved en storstilet presseevent søndag præsenterede Samsung GALAXY S6 og S6 
Edge, deres to seneste flagskibsmodeller. Men de havde også flere 
overraskelser i ærmet, bl.a. i form af en ny betalingstjeneste, der skal 
udfordre Apple på mobilbetalingsområdet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2545095/samsungs-naeste-store-smartphone-faar-buet-skaerm/">Samsungs næste store 
smartphone får buet skærm</a></p><p>
De nye smartphones har fået en ordentlig opgradering indvendigt, hvilket bl.a. 
betyder, at batterilevetiden er væsentligt bedre. Det skyldes, at Samsung nu 
benytter sig af deres egne CPU’er, der er designet til at være hurtigere, 
men samtidig mindre strømkrævende. 
</p><p>
Dertil kommer, at Samsung har bygget nye opladningsteknologier ind i S6 og S6 
Edge, der gør begge modeller ultra-hurtige at lade op. Ifølge sydkoreanerne 
kan man lade de to nye smartphones op på den halve tid af, hvad det tager at 
oplade en iPhone. Og med blot ti minutters opladning kan S6 og S6 Edge klare 
sig i fire timer ekstra. Samsung har også indbygget mulighed for trådløs 
opladning. 
</p><p><b>Æstetisk comeback<br/></b>Kameraet bagpå har fået en mere åben blænde, sådan at det lukker mere lys 
ind, og derfor kan tage bedre billeder ved lavt lys. Samtidig er antallet af 
megapixels skruet op til 16. Ydermere er brugerfladen blevet gjort enklere, 
og skærmen har en højere opløsning. Men det er slet ikke disse indenbords 
detaljer, der har fået tech-journalisterne på MWC til at tale om et stærkt 
comeback. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2540855/samsung-vores-tv-lytter-til-dine-personlige-samtaler/">Samsung: Vores tv lytter til 
dine personlige samtaler</a></p><p>
Det er tværtimod designet på den ene af modellerne, GALAXY S6 Edge. Begge 
modeller kan det samme, men Edge-modellen har en skærm, der smyger sig rundt 
om kanten på telefonen. Flere observatører kalder den for den smukkeste 
telefon, Samsung til dato har præsteret. 
</p><p>
Modsat Samsungs anden Edge-telefon, Note Edge, ser det dog ikke ud til, at 
skærmen på kanterne har decideret praktiske funktioner, men primært 
æstetiske. Telefonerne kommer på gaden 11. april. 
</p><p><b>Samsung Pay kontra Apple Pay<br/></b>Men Samsung afslørede også Samsung Pay, der er en direkte udfordrer til 
Apples mobilbetalings-system, Apple Pay. Samsung købte for nylig firmaet 
LoopPay, der har specialiseret sig i en teknologi, der kan få smartphones 
til at ’snyde’ kreditkort-terminaler til at tro, at et magnetstribe-kort er 
blevet kørt igennem. Dette sker ved at oprette et kunstigt magnetfelt 
omkring smartphonen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2518105/foelelsesladet-samsung-chef-vil-koble-tv-ovne-og-vaskemaskiner-paa-nettet/">Følelsesladet Samsung-chef vil 
koble tv, ovne og vaskemaskiner på nettet</a></p><p>
Det betyder, at Samsungs betalingstjeneste både kan fungere med NFC ligesom 
Apple Pay, men også kan bruges på alle andre kreditkort-terminaler – i hvert 
fald i USA, hvor tjenesten lanceres først. Her er man nemlig først langsomt 
ved at gå over til chip-og-pinkode-systemet, som vi har haft i årevis i 
Danmark, og som Samsung Pay således ikke fungerer med. 
</p><p class=" bl-elem">
Vi skal altså ikke vente at se Samsung Pay i Europa før, firmaet har lykkedes 
med at finde en løsning, der også kan ’snyde’ chipkort-systemer, hvilket er 
noget vanskeligere. Samsung håber formentlig på, at NFC-betaling bliver 
hurtigt udbredt, så de kan droppe magnetstribe-snyderen inden for få år. 
Samsung Pay bliver lanceret til sommer. 
</p>	
</div>
</div></body></html>
