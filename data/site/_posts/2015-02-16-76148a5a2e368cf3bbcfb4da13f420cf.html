---
layout:     post
title: 	    "Manchester United afværger FA Cup-fadæse"
post_author:	    
post_date:	    Mon, 16 Feb 2015 23:27:08 +0100
post_site:	    politiken.dk 
post_link:	    http://politiken.dk/sport/fodbold/ECE2549565/manchester-united-afvaerger-fa-cup-fadaese/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Manchester United blev som ventet det sidste hold til at spille sig i 
kvartfinalen i FA Cuppen.
</p><p>
Mandag aften vandt Premier Leagues aktuelle nummer tre med 3-1 ude over 
upåagtede Preston North End, som ligger på fjerdepladsen - i den 
tredjebedste række vel og mærke.
</p><p>
Favoritterne havde det uventet svært, og da Scott Laird bragte Preston foran 
1-0 med sin scoring kort efter pausen, lurede sensationen.
</p><p>
Manchester United stillede op med profiler som David De Gea, Wayne Rooney og 
Angel Di Maria, men favoritterne leverede en sløj første halvleg. Gæsterne 
truede ikke for alvor Preston-målet.
</p><p>
Kort efter pausen overraskede Preston så. Scott Laird afsluttede et godt 
angreb, og skuddet blev rettet en smule af, så De Gea i målet blev snydt.
</p><h3>
Tid til udskiftning
</h3><p>
Efterfølgende var det faktisk Preston, som virkede mest farlige. Manchester 
United-manager Louis van Gaal flåede efter en times spil den colombianske 
angriber Radamel Falcao ud. Hverken han eller andre United-spillere var 
farlige på det tidspunkt.
</p><p>
Udskiftningen hjalp. Fem minutter efter kom 1-1-udligningen, da spanske Ander 
Herrera scorede.
</p><p>
Preston-spillerne ville have målet annulleret, fordi de mente, at Rooney stod 
i en offside-position. Dommeren godkendte dog scoringen.
</p><p>
Den belgiske midtbanespiller Marouane Fellaini scorede til 2-1 med små 20 
minutter igen. Preston-anfører Tom Clarke appellerede i forbindelse med 
målet forgæves for, at Fellaini i en hovedstødsduel havde begået frispark på 
ham.
</p><h3>
Straffe med mistanke om film
</h3><p>
Kort før slutfløjt fik Rooney tilkæmpet sig et straffespark, som han 
umiddelbart så ud til at filme sig til. Rooney svigtede ikke fra 
11-meter-pletten og scorede selv til 3-1.
</p><p>
Lodtrækningen til kvartfinalerne blev foretaget lige inden mandagens kamp.
</p><p>
Derfor ved Manchester United allerede, at Arsenal, som vandt FA Cuppen i 
sidste sæson, gæster Old Trafford i kvartfinalen.
</p><p>
Jores Okores Aston Villa skal ud i et Birmingham-lokalopgør mod West Bromwich 
Albion.
</p><p>
Alle kvartfinaler ser ud som følger:
</p><ul><li>Liverpool - Blackburn</li><li>Bradford - Reading</li><li>Manchester United - Arsenal</li><li class=" bl-elem">Aston Villa - West Bromwich Albion</li></ul><p class=" bl-elem">
Kampene spilles 7. og 8. marts.
</p>	
</div>
</div></body></html>
