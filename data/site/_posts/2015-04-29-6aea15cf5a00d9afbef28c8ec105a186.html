---
layout:     post
title: 	    "Nyt LG smart-ur ligner rent faktisk et ur"
post_author:	    
post_date:	    Wed, 29 Apr 2015 13:35:03 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2648031/nyt-lg-smart-ur-ligner-rent-faktisk-et-ur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som teknologijournalist gør jeg meget ud af at være så neutral som muligt, når 
det gælder dækningen af forskellige mærker inden for teknologi. 
</p><p>
Det holder aldrig op med at overraske mig, hvor passionerede/religiøse folk 
er, når det gælder deres tilhørsforhold til f.eks. Apple-produkter, 
Android-telefoner eller Windows. 
</p><p>
Den er stensikker – hver gang jeg siger noget kritisk om det ene mærke, får 
jeg ballade med fansene i form af kommentarer, tweets og e-mails samt 
hyldester fra det modsatte hold. 
</p><p>
Derfor er det med en smule ærefrygt, at jeg går og venter på mit Apple Watch. 
Det lykkedes mig ikke at bestille uret, før leveringstiden var blevet 
forsinket flere uger, så min test af uret for Politikens læsere bliver først 
engang senere i maj. 
</p><h3>
Smarture skal være runde 
</h3><p>
Når ærefrygten har sat ind, er det blandt andet, fordi jeg også går og venter 
på et andet smartur, nemlig LG’s G Watch Urbane. De, der følger med i 
gadgetverdenen, vil vide, at der gik lidt af et sus gennem techpublikummet 
på nettet, da de første billeder af det sidstnævnte ur dukkede op. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2622780/apple-watch-faar-en-blandet-modtagelse-af-anmelderne/">Apple Watch får en blandet 
modtagelse af anmelderne</a></p><p>
Urbane ser ud til at være et superlækkert smartur baseret på Googles Android 
Wear-platform (der stort set kan det samme som Apples ursoftware). 
</p><p>
Det er pænt … fordi det rent faktisk ligner et ur! Det følger nemlig en trend, 
der blev startet med Motorolas Moto360-ur sidste sommer: Smarture skal være 
runde. 
</p><h3>
Til fest i Hollywood 
</h3><p>
LG lancerede sit første G Watch samtidig med Moto360 sidste sommer, men dette 
var firkantet, og Moto360 fik med sin flotte runde (og ikke mindst uragtige) 
form LG-uret til at ligne noget teknologi fra 90’erne. 
</p><p>
I september viste LG så sit nye bud på et rundt ur frem, LG G Watch R. 
Sidstnævnte er det smartur, jeg har haft mest glæde af, fordi jeg aldrig 
glemmer at tage det på. Jeg har lyst til at have det på. Fordi det kan 
forveksles med et rigtigt ur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/andersemilmoeller/ECE2639872/et-lille-ur-med-et-stort-slag/">Et lille ur med et stort slag</a></p><p>
Den bedste oplevelse var dog, da jeg var til en halvtrendy fest i Los Angeles 
med en række hollywoodtyper. En ung kvindelig filminstruktør med kurs mod 
stjernerne komplimenterede mit urs fede design. 
</p><p>
Jeg gik straks (per refleks) i nørdmode og begyndte at vise hende alle de 
smarte ting, uret kunne, i den tro at hun for længst havde identificeret det 
som et smartur. Det havde hun ikke. Hendes øjne lyste helt op med 
overraskelse. Hun troede bare, det var et almindeligt ur, der var lidt kækt 
designet. 
</p><h3>
Sort klods på armen 
</h3><p>
Den illusion blev skabt, blandt andet fordi LG’s runde smarture har 
batterilevetid nok til at kunne vise en urskive på skærmen konstant. Andre 
ure – inklusive tidligere LG-ure – går i sort dvaletilstand, når du ikke ser 
på dem, for at spare batteri. Så har man bare en sort klods på armen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2595714/nu-kommer-der-smarture-fra-luksusmaerkerne/">Nu kommer der smarture fra 
luksusmærkerne</a></p><p>
Og det er så her, ærefrygten kommer ind. For der er nemlig ret forskellige 
meldinger om, hvor lang tid Apple Watch kan holde på batteriet, hvis man har 
urskiven fremme hele tiden. 
</p><p>
Jeg kan allerede se Apple-fansene blive helt røde i bolden over, at jeg måske 
er nødt til at vende tommelfingeren ned på Apple Watch og op på LG G Watch 
Urbane på grund af denne ’lille’ detalje. 
</p><h3>
Pointen er diskretion 
</h3><p>
Men altså: Hele pointen med et smartur er diskretion. Med et smartur behøver 
du ikke kigge på din telefon hele tiden, og du kan gøre diskrete ting som at 
slå telefonen på lydløs uden overhovedet at tage den op af lommen. 
</p><p>
Apples ur har allerede to ting imod sig på den front. For det første er det 
firkantet og ikke rundt. For det andet ved de fleste nu, hvordan Apple Watch 
ser ud, så når man har det på, er illusionen af et almindeligt ur allerede 
brudt. 
</p><p>
Dertil kommer, at Apple lige nu går imod trenden på ure. Samsung har netop 
overgivet sig – efter at have kastet milliarder efter ure med firkantede 
skærme, vil de senere i år præsentere et rundt smartur. 
</p><p>
Jeg kan stadig nå at blive overrumplet af Apple Watch, men når det gælder 
næste generation af Apple Watch, har jeg en bøn til Tim Cook, Jony Ive og 
resten af holdet. 
</p><p class=" bl-elem">
Jeg vil sige ligesom man sagde i den amerikanske modkulturbevægelse til folk, 
der var konservative og kedelige: »Don’t be square!«. 
</p>	
</div>

</div></body></html>
