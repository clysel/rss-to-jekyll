---
layout:     post
title: 	    "Politikere: Kommission er en god idé"
post_author:	    
post_date:	    Sat, 09 May 2015 17:27:48 +0200
post_site:	    politiken.dk 
post_link:	    http://politiken.dk/oekonomi/ECE2662662/politikere-kommission-er-en-god-id/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er sjældent, at politikere fra højre til venstre i folketingssalen kan 
blive enige på skatteområdet. 
</p><p>
Og det er nærmest utænkeligt, når de er på vej ind i en valgkamp.
</p><p>
Ikke desto mindre tegner der sig et klart politisk flertal for at nedsætte en 
kommission eller en arbejdsgruppe med det ene formål at forbedre borgeres og 
virksomheders retssikkerhed på skatteområdet. 
</p><div class="art-quote article-box">
<p class="quote"/>
<blockquote>
<p class="quote-txt">
Mennesket skal sættes før systemet
</p>
<p class="sender">
</p><p class=" bl-elem">Jonas Dahl (SF) </p> 

</blockquote>
</div><p/><p>
Det er foreningen af skatteadvokater, der opfordrer politikerne til at 
nedsætte en kommission på et tidspunkt, hvor tilliden til Skat ifølge 
skatteadvokaterne er tyndslidt blandt borgere og virksomheder. Og den 
analyse bliver bakket op af flere partier.
</p><p>
»Vi har set alt for mange eksempler på, at folk er blevet kørt over af 
skattemyndighederne, derfor er der for mig at se ingen tvivl om, at der er 
brug for en styrket indsats på det her område«, siger Venstres 
skatteordfører, Torsten Schack Pedersen, der garanterer, at retssikkerhed 
kommer øverst på dagsordenen, hvis de borgerlige partier vinder magten efter 
et kommende valg:
</p><p>
»Jeg synes faktisk, at situationen er ganske alvorlig. Vi lever i et samfund, 
hvor der opkræves i omegen af 1.000 milliarder kroner i skatter hvert år. Så 
er det altså helt afgørende, at folk har tillid til, at Skat agerer 
anstændigt, at der er lighed for loven, at en klage bliver behandlet 
ordentligt og med en vis hastighed. Men det er ikke der, vi er«, siger 
Torsten Schack Pedersen, der kalder det mindre afgørende, om retssikkerheden 
bliver håndteret af en kommission, en arbejdsgruppe eller et 
hurtigtarbejdende udvalg – det afgørende er, »at vi kommer i gang«.
</p><h3>
Borgerne vinder sjældent
</h3><p>
Også Konservative støtter tanken om en kommission, det samme gør 
regeringspartiet de radikale:
</p><p>
»Det ville være en god idé med en kommission, som kunne kigge på borgernes og 
virksomhedernes retssikkerhed, for den er ikke så god, som den burde være«, 
siger skatteordfører Nadeem Farooq (R). Han er især bekymret over, hvor 
sjældent det lykkes borgerne at vinde, når de står over for Skat i en 
retssag:
</p><p>
Der lyder også positive toner fra venstre side af Folketingssalen. »Der er 
mange sager, så det er en god idé at nedsætte en retssikkerhedskommission. 
Nu vil vi lige høre, hvad regeringen siger, men som udgangspunkt er vi 
positive«, siger Enhedslistens skatteordfører, Frank Aaen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2662229/kommission-skal-redde-retssikkerhed/">Kommission skal redde 
retssikkerhed </a></p><p>
SF’s tidligere skatteminister Jonas Dahl vil hellere have en tilbundsgående 
undersøgelse end en tung kommission:
</p><p>
»Mennesket skal sættes før systemet. Og en tilbundsgående undersøgelse kunne 
let ende med, at det nok også blev nødvendigt at se på ressourcerne i Skat. 
Der er blevet skåret hårdt, og Skat har været voldsomt presset«, siger han.
</p><p>
Den konservative skatteordfører Brian Mikkelsen vil gøre en 
retssikkerhedskommission til en del af eventuelle regeringsforhandlinger 
efter et valg:
</p><p class=" bl-elem">
»Det er et grundlæggende princip, at der skal være respekt for borgernes og 
virksomhedernes integritet, men mange mennesker og virksomheder oplever, at 
de bliver afpresset af Skat«, siger Brian Mikkelsen, der dog anerkender, at 
Skat gør en ihærdig indsats for at forbedre sig. 
</p>	
</div>

</div></body></html>
