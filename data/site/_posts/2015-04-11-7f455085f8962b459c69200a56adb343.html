---
layout:     post
title: 	    "Fælt målmandsdrop gør Ronaldo til målscorer"
post_author:	    
post_date:	    Sat, 11 Apr 2015 18:02:18 +0200
post_site:	    politiken.dk 
post_link:	    http://politiken.dk/sport/fodbold/laprimera/ECE2624289/faelt-maalmandsdrop-goer-ronaldo-til-maalscorer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>

<p class="period">Stillingen</p>






</div>
<p>
Cristiano Ronaldo har lavet mange formidable mål med sine eminente 
sparketeknik og kraftfulde hovedspil.
</p><p>
Scoringen til 1-0 mod Eibar vil derimod ikke indskrive sig i historien som 
andet end portugiserens 39. ligamål i denne sæson.
</p><p>
Et frispark efter 21 minutter sad sådan set midt i målet, men Eibar-målmanden 
var på vej over mod den ene stolpe og fik fumlet det hårde skud op i 
nettaget til Real Madrids første mål i 3-0-sejren.
</p><p>
Cristiano Ronaldo var tæt på at score endnu en gang minuttet efter, men han 
kom en skostørrelse eller to for sent frem til en tværpasning fra Javier 
Hernandez.
</p><h3>
Real Madrid uden Bale og Benzema
</h3><p>
Mexicaneren havde sparket bolden over stregen tidligere i kampen, men blev 
dømt offside efter Iscos afslutning havde ramt begge stolper, men Javier 
Hernandez fik scoret til 2-0, da han satte hovedet på et fint indlæg fra 
Alvaro Arbeloa.
</p><p>
Real Madrid var uden Karim Benzema og Gareth Bale, hvilket gav en sjælden 
startplads til Jese Rodriguez, og den 22-årige spanier udnyttede chancen ved 
at score 3-0-målet med et godt, fladt skud i det lange hjørne efter en fin 
soloindsats.
</p><p class=" bl-elem">
Real Madrid er nu et enkelt point efter Barcelona, der senere i dag spiller 
sin kamp i 31. spillerunde på udebane mod FC Sevilla.
</p>	
</div>

</div></body></html>
