---
layout:     post
title: 	    "Fejl ved test af CMS udløste falsk valg-alarm til DR-brugere"
post_author:	    Adam Fribo
post_date:	    Tue, 05 May 2015 14:10:39 +0000
post_site:	    www.version2.dk 
post_link:	    http://www.version2.dk/artikel/fejl-ved-test-af-cms-udloeste-falsk-valg-alarm-til-dr-brugere-173677?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>En fejl hos Danmarks Radio betød, at alle brugerne af DRs SMS-nyhedstjeneste fik en besked med nyheden om, at der nu var udskrevet folketingsvalg – på trods af, at det ikke var sandt.</p>

<p>Det skriver <a href="https://www.dr.dk/Nyheder/Politik/2015/05/05/05133926.htm">Danmarks Radio</a>.</p>

<p>DR er i gang med at teste et nyt CMS og i den forbindelse kom en medarbejder til at logge forkert ind, hvilket betød, at tjenestens mange brugere fik besked om, at statsministeren havde udskrevet folketingsvalg.</p>

<p>»Der er sket en meget beklagelig fejl i forbindelse med at vi er i gang med at indføre et nyt web-system. Mange af vores medarbejdere er ved at blive uddannet til det nye system, og i den forbindelse er en meget ulykkelig medarbejder ved en fejl kommet til at logge forkert ind, så det der skulle have været en øvelse røg ud til de mange danskere, der abonnerer på vores nyheds-sms’er,« siger Christian Lindhardt, der er redaktionschef på DR Nyheder.</p>
  </section>

      </div></body></html>
