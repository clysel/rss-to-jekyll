---
layout:     post
title: 	    "Klimapolitik fejrer jubilæum med nye rekordudsigter"
post_author:	    
post_date:	    Sat, 04 Apr 2015 15:59:15 +0200
post_site:	    politiken.dk 
post_link:	    http://politiken.dk/indland/politik/ECE2616223/klimapolitik-fejrer-jubilaeum-med-nye-rekordudsigter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For præcis 25 år siden - den 4. april 1990 - fremlagde VKR-regeringen med den 
radikale klimaminister Jens Bilgrav-Nielsen i spidsen den første plan for 
sænkelse af CO2-forbruget.
</p><p>
I dag - 25 år senere - fejrer klimapolitikken i Danmark jubilæum med friske 
tal fra Energinet.dk, der afslører, at i første kvartal af 2015 har 44 
procent af el-forbruget været vindenergi. Hvis det tal holder året ud, er 
det ny rekord.
</p><p>
I 2014 slog andelen af vindenergi i danskernes elforbrug rekord med 39 
procent. Her blæste det mest i januar, mens juni var den mest vindstille 
måned.
</p><p>
Ifølge formanden for Dansk Energi, Lars Aagaard, fortæller tallene en historie 
om en grøn omstilling, der er nået langt. Men der er stadig forhindringer på 
vejen.
</p><p>
Særligt på to områder savner han handling, hvis Danmark skal videre med 
omstillingen fra fossile brændstoffer til vedvarende energi. Det er i 
trafikken og i opvarmningen af danskernes hjem.
</p><p>
»Vi skal have el-bilerne ind og benzin-bilerne ud. Vi skal have brugt noget el 
til varmepumper til opvarmning af vores huse«, siger Lars Aagaard.
</p><h3>
Regeringen har sænket tempoet
</h3><p>
Han mener, at flaskehalsen peger på regeringen, der i hans øjne sænker tempoet 
på omstillingen.
</p><p>
»Det, der står i vejen, er, at regeringen ikke har meldt ud, hvordan den vil 
sikre, at afgiftsfritagelsen af el-biler kan fortsætte, når dette år løber 
ud«, siger han.
</p><p>
Uden afgiftsfritagelse af el-biler vil Danmark blive »verdens mest 
el-bilsfjendtlige land«, mener Lars Aagaard.
</p><p>
»Med de tårnhøje afgifter, der er, vil el-bilerne ikke have en chance, og så 
er det slut«, siger han.
</p><p>
Når danskerne skal skifte oliefyret ud ser Lars Aagaard gerne, at det bliver 
til en varmepumpe, men også her står afgifter i vejen, og gør andre 
alternativer såsom træpillefyr billigere.
</p><p class=" bl-elem">
»Derfor står afgifterne i vejen for den næste del af den grønne omstilling«.
</p>	
</div>

</div></body></html>
