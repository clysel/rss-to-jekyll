---
layout:     post
title: 	    "En sidste skål for John"
post_author:	    
post_date:	    Tue, 31 Mar 2015 09:57:05 +0200
post_site:	    politiken.dk 
post_link:	    http://politiken.dk/fotografier/ECE2610502/en-sidste-skaal-for-john/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeg mødte John Larsen sidste efterår. 
</p><p>
Han var 41 år, hjemløs, men havde et værelse på herberget Sundholm, hvor han 
formåede at holde alkoholmisbruget i skak. John slog sin knytnæve hårdt mod 
hjertet, når han talte om familien Sundholm, og hvordan kammeraterne 
beskytter hinanden mod sult, kulde og overfald. 
</p><p>
Fyrre skæve eksistenser var inviteret på Michelin-restaurant den aften, og jeg 
fotograferede John i et lille fotostudie, hvor han spillede op til kameraet 
i sit nye sorte nålestribet jakkesæt. 
</p><p>
»I dag er jeg Askepot«, sagde han.
</p><p><b class="ext-link">LÆS OGSÅ</b><a class=" bl-elem" href="http://politiken.dk/kultur/ECE2436308/40-hjemloese-klaedt-paa-til-besoeg-paa-michelinrestaurant/">40 
hjemløse klædt på til besøg på michelinrestaurant</a></p><p>
Billedet af John i jakkesæt bragte vi i Politiken den 21. december. Den 9. 
marts døde John Larsen pludseligt af en hjerneblødning. Det slider at leve 
på gaden. Alene denne vinter er fire hjemløse fra miljøet omkring Sundholm 
gået bort. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/magasinet/feature/ECE2492345/man-retter-ryggen-i-et-jakkesaet/">Man 
retter ryggen i et jakkesæt</a></p><p>
I Rigshospitalets kapel ligger John Larsen i en hvid kiste iført sit sorte 
nålestribede jakkesæt. Ovenpå kisten har hans søskende placeret billedet af 
John, som han står der med rank ryg og et overlegent look i lyset fra 
fotostudiet. 
</p><p>
På kapellet stole sidder familien, men ikke familien fra Sundholm. Det 
kammeratskab, som John talte så inderligt om, er ikke mødt op til det sidste 
farvel. 
</p><p>
Præsten har talt, salmerne er sunget og den sidste bøn er ved at blive lagt 
over John, som om lidt vil blive båret ud i stilhed. 
</p><p class=" bl-elem">
Men så sker det. Med ét går døren op. Omkring femten mænd og kvinder kommer 
væltende ind i kapellet, flyver direkte op til kisten, hvor de bryder i 
gråd, og omfavner den og hinanden i sorg. Gruppen var faret vildt i 
Rigshospitalets kringelkroge, men nu står de her. Familien fra Sundholm. 
</p>	
</div>
</div></body></html>
