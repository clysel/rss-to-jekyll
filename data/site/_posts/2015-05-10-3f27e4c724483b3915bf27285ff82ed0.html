---
layout:     post
title: 	    "244 landskampe, men aldrig dansk mester"
post_author:	    
post_date:	    Sun, 10 May 2015 12:17:04 +0200
post_site:	    politiken.dk 
post_link:	    http://politiken.dk/sport/haandbold/ECE2662559/244-landskampe-men-aldrig-dansk-mester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er besynderligt at tænke på, at stregspilleren Michael Knudsen, der har 
vundet syv VM- og EM-medaljer med det danske håndboldlandshold – og som er 
blevet hædret som verdens bedste stregspiller to gange – aldrig har vundet 
en national mesterskabstitel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2305164/flensburg-stod-op-af-graven-og-slog-barcelona-ud/">Flensburg stod op af graven og 
slog Barcelona ud</a></p><p>
Det gælder for Hobro-fyrens tid i tysk håndbold, hvor han spillede ni sæsoner 
i Flensburg-Handewitt – og det gælder for hans år i forskellige danske 
klubber: Viborg og Skjern. Lidt sølv og bronze og et pokalmesterskab, ja, 
men ikke nogen Meister-Titel i Tyskland, og heller ikke noget DM-guld i 
Danmark. 
</p><p>
Men nu prøver han igen – 36 år, hjemvendt fra Tyskland og med en hovedrolle 
hos BSV Bjerringbro-Silkeborg, der søndag eftermiddag i Messecenter Herning 
møder Skjern Håndbold i den ene af de to semifinaler om det danske 
mesterskab. Den anden står mellem Aalborg og Kolding København i dag i 
Aalborg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2287569/wilbek-har-fundet-sin-nye-stregspiller-i-frankrig/">Wilbek har fundet sin nye 
stregspiller i Frankrig</a></p><div class="art-fakta article-box">
<h4 class="">
Blå bog </h4>
<h5>
Michael Knudsen</h5>
<div class="fakta-body" data-buildingblock="embedded_factboxlink">
<p><b>Født</b> 4. september 1978 i Hobro.</p><p>Bor i Silkeborg, gift og far til tre.</p><p>Stregspiller, 1,91 meter.</p><p><b>Klubber:</b></p><p>1997-2002 Viborg, 2002-04 Skjern, 2004-05 Viborg, 2005-14 Flensburg, 2014-? BSV.</p><p><b>Landsholdet: </b> 244 (797 mål).</p><p class=" bl-elem">Har deltaget i 14 slutrunder ved OL, VM og EM – og har vundet medaljer i 7 af dem.</p>
</div>
</div><p>
»Vi er ikke favoritter til mesterskabet, men vi er optimister. For vi er 
heller ikke trætte og slidte, da vi ikke – modsat de tre andre hold i 
semifinalerne – har spillet europæiske cup-kampe. Og da vi har vundet de 
seneste ni kampe, spiller vi de afgørende kampe med en vis selvtillid«, 
siger Michael Knudsen.</p><p>
Han er tilbage i dansk håndbold, glad og tilfreds. Og topmotiveret, fastslår 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2250483/bevaeget-knudsen-til-politiken-jeg-vil-huskes-som-fighteren-hele-holdet-kunne-stole-paa/">Bevæget Knudsen til Politiken: 
»Jeg vil huskes som fighteren, hele holdet kunne stole på«</a></p><p>
Der var dog en periode, fortæller han, hvor han følte en tyngende mæthed. Hvor 
lysten til håndbold blev kvalt. 
</p><p>
»Men det er forbi. Jeg er havnet i en klub, som er ’startet forfra’, og hvor 
jeg er en del af et projekt med helt nye spillere og en helt ny ledelse. Det 
motiverer mig vildt. Og det betyder også, at jeg trods mine 36 år ikke har 
nogen udløbsdato på karrieren. Jeg har en rolle i projektet, og det glæder 
mig, at jeg skal være med til at gøre en forskel på før og nu i BSV«, siger 
den erfarne stregspiller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2250017/michael-knudsen-em-i-2008-var-noget-af-det-stoerste/">Michael Knudsen: EM i 2008 var 
noget af det største</a></p><p>
Blandt miljøets eksperter og specialister hedder det, at den tyske liga er den 
skrappeste i verden, at Frankrig har den næstbedste række – og at Danmark 
ligger på tredjepladsen. Sådan ser ranglisten ud, efter at den store 
økonomiske nedtur i spansk håndbold indtraf i forbindelse med finanskrisen. 
</p><p><i class=" bl-elem">Og hvordan er det så at springe fra Flensburg i tysk håndbold til BSV i 
Danmark?</i></p><p>
»For mig er hele dagligdagen blevet anderledes. Jeg har fået mere tid til 
familien, og jeg sover i min egen seng hver eneste nat. I Tyskland var 
håndboldlivet langt mere presserende, sæsonen gik fra juli det ene år til 
juni det næste, vi spillede langt flere kampe, end vi gør i Danmark – og i 
princippet kunne vi ikke tåle at tabe en eneste af dem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2249968/en-enestaaende-sportsmand-siger-stop-wilbek-hylder-en-institution-i-dansk-haandbold/">En enestående sportsmand siger 
stop: Wilbek hylder en institution i dansk håndbold</a></p><p>
Han fortæller også, at hans krop skulle vænne sig til skiftet fra Flensburg 
til BSV: 
</p><p>
»I selve Bundesliga-sæsonen var det kamp på kamp med lange rejser, vi spillede 
pokalkampe og internationale turneringer, og imellem var der mere tale om 
restitution end om træning. Her er der færre kampe og mere tid til træning, 
og det betyder, at kroppen bliver trimmet på en helt anden måde. Det kan 
næsten være voldsomt, og det skal man vænne sig til«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2249971/michael-knudsen-stopper-i-roedt-og-hvidt-paa-fredag/">Michael Knudsen stopper i rødt 
og hvidt på fredag</a></p><p>
Michael Knudsen har spillet og fightet sig gennem 244 landskampe – og det har 
ført ham til OL, VM og EM. 
</p><p>
Han har aldrig lagt skjul på, at han elskede at spille på landsholdet. Det var 
Ærens Hold for Michael Knudsen – derfor var det også en meget bevæget, men 
dog afklaret stregspiller, der sagde farvel efter EM-sølvet på hjemmebane i 
2014. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/emhaandboldm/ECE2184927/kontante-knudsen-skidevaer-med-revanche---det-gaelder-semifinalen/">Kontante Knudsen: Skidevær' 
med revanche - det gælder semifinalen</a></p><p>
»Efter den olympiske turnering og skuffelsen i London 2012 var jeg lidt nede i 
et hul. Og jeg var meget i tvivl om, hvad der nu skulle ske. Men da det 
altid har været vigtigt for mig at sætte mål for arbejdet, så blev EM i 
Danmark mit nye. Men derefter skulle det også være slut – og sådan blev det. 
Jeg havde ikke mere til gode, jeg havde prøvet det hele, og med tre børn var 
det tid til andre prioriteringer«. 
</p><p>
Men Knudsen, der i 2007 oplevede at blive nr. 2 i kåringen af verdens bedste 
håndboldspiller efter Frankrigs uforlignelige Nikola Karabatic, erkender, at 
han havde svært ved at slippe landsholdet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/emhaandboldm/ECE2181940/skuffelse-truer-knudsen-og-em-holdet/">Skuffelse truer Knudsen og 
EM-holdet</a></p><p><i class=" bl-elem">Hvad er sigtet med BSV og det nye projekt?</i></p><p>
»At komme tilbage i Champions League med styrke, og hvis ikke i år, så næste 
år. Men det er det, vi går efter. Og første sten på vejen er Skjern, som vi 
hentede 3 af 4 mulige point fra i grundspillet. Det er et hold, der nok er 
blevet bedre gennem sæsonen, men det er vi også. Vi har skullet bruge tid på 
at finde os selv og en fungerende rytme, og det har den danske 
turneringsform givet os mulighed for«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE1797795/michael-knudsen-jeg-vender-tilbage-til-em-i-danmark/">Michael Knudsen: Jeg vender 
tilbage til EM i Danmark</a></p><p>
»Det er nu, vi skal toppe, det er det helt rigtige tidspunkt på sæsonen. Vi 
har ganske enkelt ikke været bedre end nu«, lyder det fra Michael Knudsen – 
som tilbage i januar fik et smigrende comeback-tilbud som vikar på stregen i 
Flensburg. 
</p><p class=" bl-elem">
»Men den tid er forbi. Nu handler det om noget andet«. 
</p>	
</div>

</div></body></html>
