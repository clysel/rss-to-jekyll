---
layout:     post
title: 	    "Til Danmark Læser: »Boldklubben Frem bliver aldrig til en bogklub«"
post_author:	    
post_date:	    Thu, 23 Apr 2015 17:49:41 +0200
post_site:	    politiken.dk 
post_link:	    http://politiken.dk/kultur/boger/ECE2637151/til-danmark-laeser-boldklubben-frem-bliver-aldrig-til-en-bogklub/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Rygterne må have spredt sig. I hvert fald mangler BK Frems torsdagshold for 
60-90-årige stadig fem-seks spillere i omklædningsrummet i Valby. De skal 
ellers stå klar ude på træningsbanen om fem minutter. 
</p><p>
Men træningen i dag bliver heller ikke helt, som den plejer. I forbindelse med 
Danmark læser-dagen skal der nemlig uddeles bøger til de gråhårede spillere, 
som ikke er vant til at snakke så meget om litteratur. 
</p><p>
»Det er mere Ugens Rapport, vi diskuterer herude«, siger en omklædt Jan Lassen 
på 70 år. 
</p><p>
De vil normalt hellere drikke bajere end at læse efter træningen, for øllen 
slukker tørsten, og det gør en bog ikke, mener Lassen. 
</p><p>
Han vil gerne vide, om de får bøgerne udleveret, inden de har drukket deres 
bajere, så de kan læse, hvad der står i dem. Det gør de, fastslår Peter 
Sæhl, som har sagt ja til at være boguddeler på projektet. 
</p><p><b class="ext-link">LÆS I MAGASINET</b><a class="embeddedlink" href="http://politiken.dk/magasinet/feature/ECE2639183/hvad-skal-det-egentlig-nytte-at-laese-boeger/">Hvad skal det egentlig nytte 
at læse bøger?</a></p><p>
De sidste spillere kommer listende ind i omklædningsrummet, så de kan danne to 
ulige hold på 15 i alt. Dem med gule veste brokker sig over fordelingen - 
den er unfair, mener flere af spillerne. Men det er nu dem, som banker 
målene i kassen. Især er Jørgen Damgaard farlig. Han bliver også kaldt 
målslugeren, fordi han altid står ved stolpen og prikker boldene ind. 0-5 
bliver stillingen hurtigt til de gule. 
</p><p>
Jan Lassen er indpiskeren på de sortes hold. Med sit store overskæg og det 
lidt krøllede hår, minder han om den tyske legende Rudi Völler, når han 
løber rundt. Han er rasende på sine medspillere. 
</p><p>
»I må fandme gerne begynde at løbe baglæns«. 
</p><p>
»Så længe vi ikke spiller hinanden, så det kan de jo være lige meget«, råber 
han blandt andet. 
</p><p>
Men lige lidt hjælper det, og da slutfløjtet lyder er stillingen 4-11 til dem 
med gule veste. 
</p><p>
Heldigvis venter der kolde pilsnere, tre højtbelagte smørrebrødsmadder og så 
et udvalg af fem gratis bøger. 
</p><p/><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Danmark_L_ser_930604y.jpg" alt="" border="0"/><span class="caption"><span class="f-img-caption">REDNING. 
</span>En time varede kampen. Foto: Joachim Adrian</span></span></p><h3>
Uddelingen 
</h3><p>
Det er ikke alle i klubben, som ved, at Peter Sæhl har taget en kasse bøger 
med. Derfor samler han tropperne inde i omklædningsrummet og stiller sig op 
på bænken: 
</p><p>
»Det er jo sådan, at jeg har fået en ny titel i dag: jeg er blevet boguddeler. 
Der bliver uddelt 100.000 bøger over hele landet i dag, og det er noget, 
kulturminister Marianne Jelved har fundet på, fordi hun vil have flere til 
at læse«, starter Peter Sæhl sin tale. 
</p><p>
Da spillerne hører, at der er én krimi i blandt, råber flere af dem 'yes'. Det 
drejer sig om bogen 'Dragen over Kabul', der er skrevet af Morten 
Hesseldahl. De fire andre bøger i kassen er Robert Zola Christensens 'Hævn', 
Maren Uthaugs 'Og sådan blev det', Naja Marie Aidts 'Bavian' og Erling 
Jepsens 'Den sønderjyske farm'. 
</p><p>
Med det samme rejser et par af spillerne sig op og tjekker bøgerne ud. 
</p><div class="art-fakta article-box">
<h4 class="fallback">fakta</h4>
<h5>
Uddelere i Danmark</h5>
<div class="fakta-body" data-buildingblock="embedded_factboxlink">
<ul><li>Fyn og øerne: 1464</li><li>Østsjælland, Midt- og Vestsjælland, Sydsjælland: 993</li><li>Nordsjælland: 812</li><li>Københavns kommune, Frederiksberg og omegn: 1660</li><li>Københavns kommune: 554</li><li>Frederiksberg: 334</li><li>Valby: 80</li><li>Bornholm: 80</li><li>Lolland og Falster: 152</li><li>Sønderjylland: 433</li><li>Østjylland: 1224</li><li class=" bl-elem">Nordjylland: 774</li></ul><p class=" bl-elem"/>
</div>
</div><p>
»Det er jo gamle bøger - de er fra 2008. De skulle have været i pejsen i 
stedet for«, lyder det fra én. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2639701/jes-stein-pedersen-folket-skal-fandme-kunne-laese/">Jes Stein Pedersen: Folket 
skal fandme kunne læse</a></p><p>
Mere begejstret er Finn Jensen, der står med 'Dragen over Kabul' og en øl i 
hænderne. Det virker til, at han allerede er kommet sig over, at han kun fik 
nettet til at blafre en enkelt gang under kampen. Han er også én af holdets 
læseheste. 
</p><p>
»Jeg læser mange krimier eksempelvis Jussis (Jussi Adler-Olsen, red). Jeg er i 
det hele taget bare vild med at se bøgerne i bogreolen, for det ser godt ud, 
og det stammer helt tilbage fra min barndom. Min far læste meget, og jeg 
synes, at en fyld bogreol siger noget om ens hjem«, fortæller Finn Jensen, 
der er iført en rød-sort-stribet AC Milan-trøje. 
</p><p><i class=" bl-elem">Ender det med, at torsdagsholdet i BK Frem bliver til en bogklub i stedet 
for?</i></p><p>
»Jeg er slet ikke i tvivl om, at vores fodboldklub aldrig udvikler sig til en 
bogklub. Det er fodbolden, vi elsker mest. Men jeg tror faktisk, at vi er 
overraskende mange i klubben, som bruger tid på at læse bøger«, siger Finn 
Jensen. 
</p><h3>
Spiller: Bøger har ikke gjort mig klogere 
</h3><p>
Ifølge undersøgelser læser 40 procent af danskerne aldrig eller sjældent 
skønlitteratur. I projektet Danmark Læser er 12 kommuner udvalgt som 
læsekommuner og har fået støtte af kulturministeriet til at fremme læsningen 
blandt de mindst læsende, og som led i bestræbelsen uddeler 4.000 frivillige 
i dag. For det skal være så sundt så at læse, siger man. Men det er ikke 
alle på torsdagsholdet, som køber den påstand. 
</p><p>
»Jeg kan ikke sige, at jeg er blevet klogere af at læse«, siger Erik Knudsen, 
74 år, skeptisk. 
</p><p>
Erik Knudsens krop tillod ham ikke at være en del af dagens træning. Faktisk 
har han ikke spillet fodbold i 22 år, fordi han brækkede benet uder en kamp 
i Odense engang. Alligevel dukker han op og sludrer med sine gamle venner i 
BK Frem hver torsdag. Men han hyggesnakker aldrig om bøger. 
</p><p>
»Jeg læser stort ikke, det må jeg indrømme. Jeg har ikke rigtig forstand på 
bøger, men jeg læste en del, da jeg var yngre«. 
</p><p><i class=" bl-elem">Hvad skal få dig til at læse noget mere?</i></p><p>
»Det får de sgu aldrig mig til. Men nu tager jeg hjem og prøver at få læst den 
her (Maren Uthaugs 'Og sådan blev det', red)«, siger Knudsen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Danmark_L_ser_930607y.jpg" alt="" border="0"/><span class="caption"><span class="f-img-caption">Endelig. 
</span>Der skåles. Foto: Joachim Adrian</span></span></p><p>
Boguddeler Peter Sæhl håber dog, at han kan være med til at inspirere sine 
holdkammerater. 
</p><p>
»Jeg tror, at det er godt for spillerne herude i Frem at få læst noget mere. 
Det er jo også altid meget rart at have en bog, hvis man sidder og skal 
vente på, at den næste fodboldkamp kommer i fjernsynet. Ellers kan de give 
den til deres koner, så de får lov til at se flere fodboldkampe«, siger 
Sæhl. 
</p><p>
Han kan varmt anbefale Naja Marie Aidts 'Bavian', som han selv har læst. I 
øjeblikket er det Jan Guillous’ romanserie om det 20. århundrede, der 
tilfredsstiller hans store læsetrang derhjemme. 
</p><p>
»Når jeg står op, laver jeg først kaffen, og så sætter jeg mig altid i sofaen 
og læser i min bog. Det er så dejligt afslappende. Hvis det er bog, som er 
rigtig god, kan jeg læse den på en-to dage. Jeg er altid i gang med en bog, 
for jeg kan lide at blive lukket ind i et andet univers«, siger Sæhl. 
</p><h3>
»Råd om motion og læsning hænger ikke sammen«
</h3><p>
Jan Lassen har fået mod på at læse lige pludselig. Han har allerede taget en 
bog, da han vender tilbage og henter en ny. 
</p><p>
»Jeg kommer og tager min hævn«, siger han og henviser til bogens titel af 
Robert Zola Christensen (Hævn, red.). 
</p><p>
Nu skal han »sgu« hjem og læse, og den anden bog skal konen have. Men 
læsningen kommer aldrig til at overtage hans kærlighed for fodbolden. 
</p><p>
»Med fodbolden får jeg min motion, men det gør jeg ikke, når jeg læser en bog. 
Der bliver man netop træt i stedet for. Så det er meget sjovt, at man 
reklamerer med, at vi skal læse noget mere, men samtidig siger, at vi også 
skal dyrke meget motion. De to ting passer altså ikke sammen«, siger Jan 
Lassen. 
</p><p>
Da spillerne har sat sig til rette i cafeteriet for at spise, står tre af de i 
alt 25 eksemplarer af bøger tilbage på bænken. Peter Sæhl gør status, og han 
er tilfreds. 
</p><p class=" bl-elem">
»Men jeg var lidt overrasket over, at spillerne ikke løb op til bøgerne til at 
starte med. De skulle lige se dem an«, slutter han. 
</p>	
</div>

</div></body></html>
