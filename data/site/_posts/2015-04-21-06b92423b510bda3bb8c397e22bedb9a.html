---
layout:     post
title: 	    "En weekend i Prag: Besøg kvarteret, der blomstrer netop nu"
post_author:	    
post_date:	    Tue, 21 Apr 2015 13:39:36 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2632457/en-weekend-i-prag-besoeg-kvarteret-der-blomstrer-netop-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/WEEKEND_PRAG_MFC_15_929121w.jpg" alt="" border="0"/></span></p><p><b>1. Bo i Holesovice</b></p><p>
Du skal udforske et nyt kvarter, og for at du kan gøre det ordentligt, skal du 
også bo i kvarteret. Når du booker dit hotel, skal du derfor vælge et hotel, 
som er beliggende i Prag 7. Så kommer du til at bo i Holesovice, oven i 
købet til en billigere pris, da priserne i arbejderkvarteret ligger på et 
lavere niveau. 
</p><p><b>2. Spis og drik tjekkisk</b></p><p>
Vær modig og kast dig ud i tjekkiske retter. Udforsk tjekkiske knödel, både de 
klassiske og de søde. Indrømmet, de er lidt tunge, men de er en oplevelse og 
en del af det land, du besøger. Den foretrukne drik i Tjekkiet er 
naturligvis øl, men prøv også tjekkiske vine, som ofte er af god kvalitet. 
Sidst, men ikke mindst likøren Becherovka, som kan bruges både som aperitif 
med en isterning eller som likør efter maden. 
</p><p><b>3. Tjek flypriserne</b></p><p class=" bl-elem">
Vil du have en billig weekend i Prag, skal du planlægge den ud fra 
flybilletpriserne – og ikke omvendt. Både Czech Airlines og Norwegian har 
ofte særlige tilbud på deres flybilletter. 
</p>
</div>
</div><p>
Først var det Karlsbroen, det astronomiske ur, Prags borg med Skt. Vitus 
Katedral, rådhuspladsen og kvarteret Mala Strana. Senere kom kvarteret 
Zizkov med sit livlige natte- og kulturliv, og nu er der endnu et skud på 
stammen. 
</p><p>
Prags arbejderkvarter Holesovice er stærkt på vej frem og tegner til at blive 
turisternes næste mål i den tjekkiske hovedstad. 
</p><p>
Det tidligere forholdsvis kedelige og grå kvarter er ved at forvandle sig til 
et spændende og dynamisk byområde, hvor ikke mindst kulturlivet og 
oplevelser er i fokus. 
</p><p>
Holesovice har det hele, og en weekend tilbragt her vil give en Prag-besøgende 
helt nye oplevelser af byen. Og vent ikke for længe – et godt tip er at 
udforske kvarteret, før andre turister for alvor rykker ind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/tjekkiet/ECE1949759/kom-med-til-prags-ukendte-vesterbro/">Kom med til Prags ukendte 
Vesterbro </a></p><h2 class="bread-text-header first">
FREDAG 
</h2><h3><b>1. Klokken 15: Det Gule Marked </b></h3><p>
Danske teenagere har kendt Prags marked længe, og selv om ’Det Gule Marked’ i 
løbet af de seneste år formentlig har mistet en del af sin tiltrækningskraft 
på grund af øget kontrol med de varemærker, der bliver solgt her, vil mange 
unge fortsat gerne besøge markedet, når de er i Prag. Markedets uofficielle 
navn hentyder til de mange vietnamesiske handlende her. 
</p><p>
En slentretur på markedet er en god start på weekendens besøg i Holesovice, og 
du behøver ikke nødvendigvis købe noget. Nyd blot stemningen og dit første 
møde med bydelen. 
</p><p>
Tjek også stedets nye kultursted for eksperimenterende kunst og nyt cirkus, 
Jatka 78. Det ligger på højre hånd fra hovedindgangen ved forretningen Alza. 
</p><p><i class=" bl-elem">Prazska Trznice, Bubenske nabrezi 306. <a class=" bl-elem" target="_blank" href="http://www.holesovickatrznice.cz">www.holesovickatrznice.cz</a></i></p><p><i><a target="_blank" href="http://www.jatka78.cz">Jatka78</a>, Bubenske 
nabrezi 306</i>. 
</p><h3><b>2. Klokken 16: Moderne tider </b></h3><p>
Mens det på Det Gule Marked indimellem kan føles som at komme tilbage i tiden, 
er Paralelni Polis til gengæld supermoderne. Så moderne, at der ikke findes 
noget tilsvarende i hele verden. 
</p><p>
Holesovice kan bryste sig af at være det eneste sted i verden, som har en 
bitcoincafé, altså en café, hvor man ikke kan betale med almindelige penge, 
hverken tjekkiske eller euro, men er tvunget til at betale med den virtuelle 
valuta bitcoins. 
</p><p>
Har man ikke en app, som giver mulighed for at købe bitcoins på mobilen, har 
stedet, som er drevet af en tjekkisk kunstnergruppe, en automat, hvor man 
kan købe bitcoins for tjekkiske kroner. De ansatte forklarer gerne, hvad 
ideen bag bitcoins går ud på, mens servitricen Vendula leverer en god kop 
kaffe og måske giver et kort foredrag om stedets enestående kaffemaskine. 
</p><p><i><a target="_blank" href="http://www.paralelnipolis.cz/en/">Paralelni Polis</a>, 
Delnicka 43</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/prag/insiderguider/ECE1506347/foraar-i-prag-faa-det-bedste-af-byen-paa-en-weekend/">Forår i Prag: Få det bedste af 
byen på en weekend</a></p><h3><b>3. Klokken 17: Moderne kunst </b></h3><p>
Prags museum for moderne kunst DOX blev i 2008 placeret i Holesovice, og det 
giver kvarteret et ekstra skub opad på attraktionsskalaen. Museets motto er: 
’I dag, hvor stadig flere mennesker tænker ens, kan kunstens evne til at 
gøre os usikre på den gængse forståelse af virkeligheden være dens største 
budskab’. 
</p><p>
Museet har både faste og skiftende udstillinger. Entré: 180 CZK (ca. 49 
kroner). 
</p><p><i><a target="_blank" href="http://www.dox.cz/en">DOX</a>, Poupetova 1</i>. 
</p><h3><b>4. Klokken 20: God afslutning på dagen </b></h3><p>
Mikrobryggeriet og restaurant Marina er den perfekte afslutning på dagen. 
Restauranten ligger i Holesovices havn ved Moldau, et område, hvor der 
tidligere har ligget skibsværfter, men som under navnet Prague Marina er ved 
at forvandle sig til et supermoderne kvarter i stil med Ørestad. 
</p><p>
Restauranten holder til i en gennemrenoveret havnebygning og har to 
afdelinger. En af dem dedikeret til middelhavskøkkenet med vægt på 
italienske specialiteter, og den anden, langt billigere, er orienteret mod 
tjekkisk mad. Begge steder kan man få Marinas eget øl til maden. 
</p><p><i><a target="_blank" href="http://www.pivovarmarina.cz">Pivovar Marina</a>, 
Jankovcova 12</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/budapest/madogdrikke/ECE1911048/oplev-storbyens-natteliv-i-gamle-ruiner-og-forfaldne-huse/">Oplev storbyens natteliv i 
gamle ruiner og forfaldne huse </a></p><h2 class="bread-text-header ">
LØRDAG 
</h2><h3><b>5. Klokken 10: Moderne kunst – igen </b></h3><p>
Tjekkisk og international moderne kunst. Gauguin, Renoir, Picasso, Prags 
afdeling af Tjekkiets Nationalgalleri er en oplevelse og et sted, man vil 
kunne tilbringe mange timer. 
</p><p>
Museet er placeret i Veletrzni-paladset, som med sin funktionalistiske 
arkitektur er en oplevelse i sig selv. Entré: 200 CZK (ca. 54 kroner). 
</p><p><i><a target="_blank" href="http://www.ngprague.cz/en/objekt-detail/veletrzni-palace">Veletrzni 
Palace</a>, Dukelskych hrdinu 47</i>. 
</p><h3><b>6. Klokken 12: Frokost på tjekkisk</b></h3><p>
Restauranten Na Melniku er en typisk tjekkisk restaurant, hvor man kan få 
billig frokost, hovedsageligt traditionelle tjekkiske retter, som serveres i 
rigelige mængder. Prøv for eksempel <i>cesnecka</i> 
(hvidløgssuppe) og som hovedret <i>svickova</i>, en af de tjekkiske 
klassikere og mest populære retter, naturligvis serveret med <i>knedlik</i> 
(knödel) til. 
</p><p>
Dertil er der ingen vej uden om Pilsner Urquell. 
</p><p><i>Restaurace <a target="_blank" href="http://www.namelniku.cz">Na Melniku</a>, 
Frantiska Krizka 745/28</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/prag/madogdrikke/ECE1965479/her-flyder-guldet-i-oeltemplernes-hovedstad/">Her flyder guldet i 
øltemplernes hovedstad</a></p><h3><b>7. Klokken 14: Bio, teater eller parken </b></h3><p>
Det er ikke sikkert, at du er interesseret, og det er heller ikke sikkert, at 
der lige netop på det her tidspunkt er en forestilling, men Bio Oko er den 
biograf i Prag, der viser smalle film, som regel med engelsk tale. Det 
eksperimenterende teater Alfred ve Dvore (Alfred i gården) er et nyt teater, 
som har diverse avantgardeformer på programmet. 
</p><p>
Kommer du hverken i biografen eller teatret, skal du ikke fortvivle. Du kan i 
stedet nyde en af Prags største og bedste parker, Stromovka. 
</p><p>
Gå fra restauranten til det nærliggende Akademi for Billedkunst. Er du heldig, 
kan du opleve en udstilling i akademiets bygning, ellers fortsæt til parken 
Stromovka. 
</p><p><i><a target="_blank" href="http://www.biooko.net">Bio Oko</a>, Frantiska 
Krizka 15</i>. 
</p><p><i class=" bl-elem"><a target="_blank" href="http://www.alfredvedvore.cz">Alfred ve dvore</a>, 
Frantiska Krizka 36. </i></p><p><i class=" bl-elem"><a target="_blank" href="http://www.avu.cz">Akademie Vytvarnych Umeni</a>, 
U akademie 4.</i></p><h3><b>8. Klokken 16.30: Se på stjernerne </b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Planetarium_fast_ud_929115y.jpg" alt="" border="0"/><span class="caption"><span class="f-img-caption">Planetarium. 
</span>De fleste shows er på tjekkisk, men nogle er på engelsk og sågar også japansk. Foto: Ota Tiefenböck</span></span></p><p>
Prags Planetarium ligger i Stromovka og er fra 1960. Planetariet har en fast 
astronomisk udstilling og flere daglige forestillinger. Der er som regel en 
forestilling lørdag klokken 17.30. Den tager knap en time og koster 
inklusive planetariets faste udstilling 150 CZK (ca. 40 kroner). Foretrækker 
du at have mere tid til din middag, kan du nøjes med at se planetariets 
faste udstilling til 50 CZK (ca. 14 kroner). 
</p><p><i><a target="_blank" href="http://www.planetarium.cz">Planetarium Praha</a>, 
Kralovska obora 233</i>. 
</p><h3><b>9. Klokken 18: En kort eller en lang middag </b></h3><p>
Din middag afhænger af, hvor lang tid du har brugt på planetariet, den skal 
nemlig være afsluttet senest klokken 19.30, så du kan nå det næste punkt på 
programmet. 
</p><p>
Restaurant Vozovna er en nyåbnet restaurant i Stromovka, som serverer 
tjekkiske og enkelte udenlandsk orienterede retter samt salater. 
</p><p><i>Restaurace <a target="_blank" href="http://www.vozovna-stromovka.cz">Vozovna-Stromovka</a>, 
Kralovska obora 2</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2447057/her-er-byen-der-er-som-prag-bare-uden-turister/">Her er byen, der er som Prag 
bare uden turister</a></p><h3><b>10. Klokken 20: Et vandlyshav i farver </b></h3><p>
Krizikova Fontana (Krizik-fontænen) ligger i Prags Udstillings- og 
Kongrescenter, Vystaviste. Vystaviste stammer fra 1891 og består af 
messelokaler, diverse udstillingslokaler, en mindre forlystelsespark, en 
musicalhal, et ishockeystadion og meget andet. 
</p><p>
Krizikova Fontana, som er produceret af en tjekkisk videnskabsmand i 1891, er 
et enestående teater bestående af 1.300 forskellige lyskilder, som til musik 
belyser vandfontæner med i alt 1.650 kubikmeter vand. Du kan købe billetter 
online eller på stedet. Der er plads til 6.000 tilskuere, så der er en 
rimelig chance for, at der ikke bliver udsolgt. Pris: 230 CZK (ca. 62 
kroner). 
</p><p>
Er du mere til musical, ligger Goja Music Hall, en koncertsal specialiseret i 
musicals et stenkast herfra. Forestillingerne begynder allerede klokken 19 
og er ofte udsolgt flere måneder frem. 
</p><p><i class=" bl-elem"><a target="_blank" href="http://www.krizikovafontana.cz">Krizikova Fontana</a>, 
U Vystaviste 1. </i></p><p><i class=" bl-elem"><a target="_blank" href="http://www.goja.cz">Goja</a> Music Hall, 
Vystaviste.</i></p><p><b>11. Klokken 22.30: Godnat i legendarisk klub </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Cross_club_929103y.jpg" alt="" border="0"/><span class="caption"><span class="f-img-caption">Flerstrenget. 
</span>Cross Club er et center, hvor forskellige kulturer og genrer mødes på kryds og tværs. FOTO: Ota Tiefenböck</span></span></p><p>
Hvis du vil runde af og se noget anderledes, er Prags legendariske Cross Club, 
som har hentet inspiration til udsmykningen i stilarten industrielt design, 
en oplevelse. Der er flere scener, og der er også en café. 
</p><p>
Det er hovedsageligt unge mennesker, der udgør klientellet her. Vær forberedt 
på tæt røg, og at det ikke kun er cigaretter, der bliver røget her. Så er du 
advaret. 
</p><p><i><a target="_blank" href="http://www.crossclub.cz">Cross Club</a>, Plynarni 
1096</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/prag/madogdrikke/ECE1295636/oel-test-besoeg-prags-bedste-vaertshuse/">Øl-test: Besøg Prags bedste 
værtshuse</a></p><h2 class="bread-text-header ">
SØNDAG 
</h2><h3><b>12. Klokken 10.30: Et smukt barokslot </b></h3><p>
Troja Slot er et af de smukkeste barokslotte i Tjekkiet og ligger lige ved 
Prags zoologiske have. Slottet og dets have er en stor oplevelse, som du bør 
begynde dagen med. Indgangen til haven er gratis – vil du også se slottet og 
slottets spændende freskoer. er prisen 120 CZK (ca. 32 kroner). 
</p><p><i>Troja Slot, U Trojskeho zamku 4</i>. 
</p><h3><b>13. Klokken 11.30: Prags smukke zoo</b></h3><p>
Prags zoologiske have er formentlig en af verdens flotteste zoologiske haver. 
Den ligger i et kuperet terræn i et smukt naturområde, tæt ved floden 
Moldau, som dog ikke altid har vist sig fra sin pæne side. 
</p><p>
I 2002 var Prags zoo oversvømmet med vand, som stod 7 meter over normalt 
niveau og krævede flere ofre blandt havens dyr. Ved den seneste 
oversvømmelse i 2013 nåede personalet at evakuere de fleste dyr. 
</p><p><i><a target="_blank" href="http://www.zoopraha.cz">Prazska Zoo</a>, U 
Trojskeho zamku 120</i>. 
</p><h3><b>14. Klokken 14: Spis frokost i zoo</b></h3><p class=" bl-elem">
Der er tre restauranter i Prags zoo og flere boder, hvor du kan nyde en 
forfriskning. Vælg en af restauranterne, som alle har udendørsservering. På 
alle restauranternes menukort er der mere eller mindre de samme retter – 
hovedsageligt tjekkiske – og salater. Overvej igen en af de tjekkiske 
klassikere, for eksempel paneret ost med pommes frites og tatarsauce eller 
blåbær-knöddel overstrøet med <i>cukr</i> (sukker) og 
serveret med en slags fromage frais. Retter, som du i hvert fald kun kan få 
i Tjekkiet. 
</p>	
</div>

</div></body></html>
