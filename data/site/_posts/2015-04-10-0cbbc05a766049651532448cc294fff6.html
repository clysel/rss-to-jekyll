---
layout:     post
title: 	    "Ny dansk uddannelse gør dig til e-købmand"
post_author:	    Elías Christian Lundström
post_date:	    Fri, 10 Apr 2015 10:33:11 +0000
post_site:	    www.version2.dk 
post_link:	    http://www.version2.dk/artikel/ny-dansk-uddannelse-goer-dig-til-e-koebmand-136943?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Indtil videre har e-købmandsskab i høj grad været noget man enten har lært løbende - learning by doing - eller ved at tage små kurser. Nu har Randers Kommune lanceret et helt uddannelsesforløb, som skal gøre de studerende til fuldblods e-købmænd. Her kan man lære, hvordan man skaber en webshop og gør det til en veldrevet forretning.</p>

<p>»Med etableringen af et e-business center og en ny uddannelse som e-købmand tager vi hul på at løse en af de væsentlige udfordringer for detailhandlen i dag – nemlig den stigende e-handel,« siger formanden for erhvervs- og landdistriksudvalget i Randers Kommune, Daniel Madié, i en pressemeddelelse.</p>

<p>Målet er, at 100 studerende skal på skolebænken som e-købmand inden for de næste tre år og gerne skal starte egen e-handelsvirksomhed allerede under uddannelsen.</p>

<p>Uddannelsen er en del af E-business Randers, der underviser i e-handel og iværksætteri. Bag uddannelsen står kommunen, samt en række uddannelsesinstitutioner og it-virksomheder, heriblandt DanDomain, MEEwallet, Tradium og Erhvervsakademiet Dania.</p>

<p>E-handlen vokser hvert år med 20 procent og har alene i Danmark rundet 73,7 mia. kroner i 2014, ifølge DanDomain.</p>

<p>Uddannelsen som e-købmand bliver lanceret den 14. april 2015, hvor man kan indskrive sig.</p>
  </section>

  
      </div></body></html>
