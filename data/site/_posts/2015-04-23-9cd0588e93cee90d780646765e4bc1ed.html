---
layout:     post
title: 	    "Patienter skal have (mere) magt over egen sygdom"
post_author:	    
post_date:	    Thu, 23 Apr 2015 13:32:11 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2638766/patienter-skal-have-mere-magt-over-egen-sygdom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du er syg. Du ønsker, at nogen gør dig rask. Men du har som patient også en 
masse, du vil fortælle læger og sygeplejersker - og du vil også gerne kunne 
følge med i, hvad de gør ved dig. 
</p><p>
Det er bare ikke en selvfølge. I denne uge viste en undersøgelse, at kun fire 
ud af ti patienter føler sig inddraget i deres behandling. 
</p><p>
Men nu skal det være anderledes. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2484101/laeger-lytter-for-lidt-til-patienter-og-paaroerende/">Læger lytter for lidt til 
patienter og pårørende</a></p><p>
I dag offentliggør Danske Regioner sammen med personale- og 
patientorganisationer en 33 punkts handlingsplan, som blandt andet skal 
sikre, at du kan være med til at skrive direkte i din egen journal - og du 
skal også kunne læse, hvad lægen skrev i den for bare et øjeblik siden. 
</p><p><b>Et kæmpe skridt</b></p><p>
Planen »Borgernes Sundhedsvæsen«, der fremlægges på regionernes 
generalforsamling, lægger op til at sikre, at patienterne ønsker og 
vurderinger får lige så meget vægt som lægernes. Direktør i organisationen 
Danske Patienter, Morten Freil, kalder udspillet »et kæmpe skridt«. 
</p><p>
»Indtil nu har det mest handlet om at informere patienten om, hvad der skal 
ske med dem. For vi har ment, at lægen vidste bedst. Nu skal sundhedsvæsnet 
tage patientens viden alvorligt og bruge den som en del af indsatsen«, siger 
Morten Freil og kalder det »en stor kulturændring«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2509314/laeger-foreslog-kraeftsyg-kvinde-at-gaa-til-psykolog/">Læger foreslog kræftsyg kvinde 
at gå til psykolog</a></p><p>
Læger og sygeplejersker skal i fremtiden bruge såkaldte 
beslutningsstøtteværktøjer, hvor de metodisk sikrer, at al relevant viden om 
sygdom og behandling deles og patientens behov og ønsker og præferencer 
kommer for en dag. De nytter ikke bare at spørge patienten »hvad synes du så 
selv?«. 
</p><p>
En anden nyskabelse er behandlingsplaner, hvor målet med indlæggelsen – 
tilbagevenden til arbejdsmarkedet for eksempel – formuleres. 
</p><p>
Og så skal der indføres et behandlingsansvarlige læger, som følger patienten 
fra A til Z. 
</p><p><b>En hjælp til svage patienter</b></p><p>
For at måle, om det går bedre eller dårligere, skal der skabessåkaldte 
»patientoplevede effektmål« med oplysninger om symptomer, funktionsevne, 
helbredsmæssige status og livskvalitet. Formand for Danske Regioner, Bent 
Hansen (S), der også er formand for Region Midt, afviser, at der er lagt op 
til ny bureaukratisering: 
</p><p>
»Det må ikke blive en tidsrøver. Men i dag måler vi brugertilfredshed på et 
meget overordnet plan. Hvis vi kan få feedback fra patienterne med det samme 
i situationen, så vil det være meget mere brugbart«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2210386/de-fleste-laeger-taler-ikke-nok-med-deres-patienter/">De fleste læger taler ikke nok 
med deres patienter </a></p><p>
Bent Hansen mener, at patientinddragelse vil være en hjælp i kampen mod 
ulighed i sundhed: »Vi ved, at der er mange patienter, der har svært ved at 
stille krav og som ikke har stærke pårørende ved deres side«. 
</p><p>
Regionernes formand anerkender, at de sundhedsansatte løber stærkt og at det 
kan presse dem yderligere at skulle bruge mere tid på kommunikation med 
patienter. 
</p><p>
»Men det vil kun koste noget i første del af patientforløb, for investeringen 
kommer igen ved at undgå genindlæggelser, re-operationer og den slags«. 
</p><p><b>Læger og patienter vurderer forskelligt</b></p><p>
Politiken fortalte i januar om Katrine Kirk, der som kræftpatient har prøvet 
at få medindflydelse på sin egen behandling, men blev afvist af lægerne. Det 
gjorde en af dem med formuleringen: »Det skal du ikke bryde dit kønne lille 
hoved med«. Undervejs var hun tæt på at dø, fordi lægerne tog fejl. Katrine 
Kirk ser det nye udspil som »en helt fantastisk klar melding om, at nu skal 
borgernes behov i centrum«. 
</p><p>
»Kommunikation er selve kernen i, at patienten får det bedst mulige helbred – 
at man lytter til patientens egen viden om egen krop. En underernæret 
gigtpatient kan jo eksempelvis have brug for at komme til kræfter og tage på 
i vægt før hun eventuelt takker ja til reumatologens anbefaling af en stærk 
medicin, der er kendt for at give kvalme«. 
</p><p>
Hun peger på en engelsk undersøgelse, der viste, at læger i 70 procent af alle 
brystkræfttilfælde anbefalede en brystbevarende operation. Men det var kun 
syv procent af patienterne, der ønskede det, fordi de var mere bekymrede for 
risikoen for tilbagefald. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2503035/laege-til-patient-det-skal-du-ikke-bryde-dit-koenne-lille-hoved-med/">Læge til patient: »Det skal du 
ikke bryde dit kønne lille hoved med«</a></p><p>
Katrine Kirk efterlyser dog i det nye oplæg mere fokus på lederne i 
sundhedsvæsnet »Det er jo ledelserne, der skal gentænke alle 
arbejdsprocesser, stuegang, behandlingsforløb. Er de mon klædt på til det?«. 
</p><p><b>Tiden er moden </b></p><p>
Når tiden tilsyneladende er moden til en omstilling skyldes det ifølge 
direktør Morten Freil fra Danske Patienter. at alle nu erkender, at 
sundhedsvæsnet er blevet for effektivitetsjagende: Det kan føre til flere 
fejl og genindlæggelser. 
</p><p>
Han peger også på, at den enkelte patients sygdomsbillede er blevet mere 
komplekst, der er flere med kroniske sygdomme og sammensatte 
helbredsproblemer, som lægerne kan diagnosticere og behandle mere. Det 
kræver nærkontakt med patienten om, hvordan der skal sættes ind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2438917/regionerne-vil-beloenne-hospitaler-for-god-behandling/">Regionerne vil belønne 
hospitaler for god behandling</a></p><p>
Og endelig er patienter blevet bedre i stand til at søge information om deres 
sygdom, som de gerne vil bidrage med. De forventer samtidig en behandling 
tilpasset deres individuelle behov, fordi det er er en forudsætning for 
kvalitet i behandling 
</p><p>
Morten Freil tror, at personalet i sundhedsvæsnet vil følge trop, »fordi der 
er tale om et klart ledelsessignal om en kulturændring«. 
</p><p class=" bl-elem">
»Men ledelserne i sundhedssektoren skal selv gå forrest og vise, at 
patientinddragelse ikke strider mod produktivitetskravene. For det er klart, 
at det er en travl hverdag derude, hvor det her skal presse ind. Men den 
tid, man investerer i komme tæt på patienterne, vil senere kunne frigøre 
ressourcer i form af færre re-operationer, færre genindlæggelser og bedre 
livskvalitet hos patienterne«. 
</p>	
</div>

</div></body></html>
