---
layout:     post
title: 	    "Sportsdøgnet: Laudrup blev overhalet af bosnier"
post_author:	    
post_date:	    Mon, 02 Mar 2015 10:13:32 +0100
post_site:	    politiken.dk 
post_link:	    http://politiken.dk/sport/ECE2569427/sportsdoegnet-laudrup-blev-overhalet-af-bosnier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">DBU: </b>Landstræner Morten Olsen har i sin tid i den danske boldspil-union 
været meget involveret i DBU's talentudviklingsprogram. Men <a href="http://politiken.dk/sport/fodbold/ECE2569509/olsen-om-ny-talentchef-jeg-er-ikke-blevet-hoert/" target="_self">landstrænerens 
mening har ikke været efterspurgt</a>, da DBU søgte en ny talentchef i 
unionen og ansatte en elitechef.
</p><p>
»Jeg er ikke blevet informeret og slet ikke blevet spurgt«, siger Morten 
Olsen. 
</p><p><b class="ext-link">Superliga: </b>AaB har siden jul haft samtaler med en håndfuld kandidater 
til jobbet som Kent Nielsens afløser som træner fra den kommende sæson. 
Sportschef Allan Gaarde er opmærksom på, at den lange periode med en 
afgående træner <a href="http://politiken.dk/sport/fodbold/superligaen/ECE2569439/aab-chef-om-traenerstop-alle-soeger-revner-i-samarbejdet/" target="_self">kan 
give problemer i spillertruppen</a>. 
</p><p><b>Ishockey: </b>Ishockeyspilleren Mikkel Bødker var i strålende målform for 
sin NHL-klub, Arizona Coyotes, frem til et trist uheld i en kamp mod 
Winnipeg Jets 18. januar. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2539396/dansk-profil-har-tabt-ni-kilo-toer-ikke-spaa-om-comeback/">Dansk profil har tabt ni kilo: 
Tør ikke spå om comeback</a></p><p>
Bødker ødelagde milten under et sammenstød og måtte igennem en lynoperation 
samme aften. Og eftervirkningerne af det livstruende uheld tvinger nu 
danskeren til at tage den med ro i en rum tid endnu, oplyser hans klub. 
Mikkel Bødker har tabt ni kilo efter operationen og får ikke flere kampe i 
denne sæson. 
</p><p><b>Landstrænerskifte: </b>Michael Laudrup bekræftede midt i februar, at 
Japans landshold havde meldt deres interesse for at tilknytte danskeren som 
afløser for Javier Aguirre, men har også slået fast, at han vil overholde 
aftalen med Qatar-klubben Lekhwiya, der løber indtil sommer. Derfor har den 
bosniske veteran Vahid Halilhodzic fået jobbet. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2567936/laudrup-ude-af-billedet-til-landstraenerjob/">Laudrup ude af billedet til 
landstrænerjob</a></p><p>
JFA's præsident, Kuniya Daini, siger mandag til det japanske medie Kyodo News, 
at han forventer, at Halilhodzic underskriver aftalen i forbindelse med et 
direktionsmøde i forbundet 12. marts. 
</p><p><b class="ext-link">Superligaen: </b>FC Midtjyllands nye angriber, Martin Pusic, scorede mod 
Brøndby i <a href="http://politiken.dk/sport/fodbold/superligaen/ECE2569098/broendby-og-fcm-deler-i-drama-paa-raedselsfuld-bane/" target="_self">1-1-dramaet 
på Vestegnen</a> i København søndag aften. Hans scoring sender ham i 
toppen af topscorerlisten, og <a href="http://politiken.dk/sport/fodbold/superligaen/ECE2569281/fcms-nye-bomber-dejligt-med-et-hurtigt-maal/" target="_self">østrigeren 
er ikke ked af, at det kun blev til et enkelt point </a>på en søndag, hvor 
FCK og Randers tabte. 
</p><p class=" bl-elem">
»Vi ville have tre point, måtte nøjes med et, men vi kunne trække fra i 
toppen. Det betyder meget for os. Og måske var det godt, at vi kun fik det 
ene point mod Brøndby. Så er vi måske mere sultne efter tre point i den 
næste kamp«, siger Pusic. 
</p>	
</div>
</div></body></html>
