---
layout:     post
title: 	    "De borgerlige ser forskelligt på øget overvågning"
post_author:	    
post_date:	    Thu, 19 Feb 2015 09:11:44 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2553500/de-borgerlige-ser-forskelligt-paa-oeget-overvaagning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
De fire borgerlige partiformænd lancerede onsdag i en kronik deres fælles 
tilgang til nye tiltag for at forhindre terror i fremtiden. 
</p><p>
Men på vej ind til et møde med statsminister Helle Thorning-Schmidt (S) her 
til morgen, afslørede tre af partiformændene, at der også i de borgerlige 
rækker er forskellige syn på området. Nemlig når det kommer til øget 
overvågning. 
</p><p>
Mens DF ikke har den store bekymring for mere overvågning, ser det anderledes 
ud hos de konservative og Liberal Alliance. 
</p><div class="art-quote article-box">
<p class="quote"/>
<blockquote>
<p class="quote-txt">
vi skal passe på, at vi som borgere i vores eget land ikke bliver sat i fængsel
</p>
<p class="sender">
Søren Pape Poulsen 
</p>
</blockquote>
</div><p/><p>
»Nøgleordene må være massiv overvågning og gennemlysning af mistænkte; folk 
der er er inden for radaren«, lyder det fra Liberal Alliances formand, 
Anders Samuelsen, da han ankommer til Statsministeriet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2553173/blaa-terrorpakke-stikker-blaar-i-danskernes-oejne/">Blå terrorpakke stikker blår i 
danskernes øjne</a></p><p>
Men Samuelsen har han en lige så vigtig tilføjelse: 
</p><p>
»Og så til gengæld gøre alt hvad vi kan for at beskytte almindelige borgere 
for at blive udsat for masseovervågning«, som han forklarede. 
</p><h3>
Pape: det er jo ikke DDR 
</h3><p>
Og helt på linje er den konservative formand, Søren Pape Poulsen: 
</p><p>
»Ja, det er min tilgang til det. Jeg synes, vi skal passe på, at vi som 
borgere i vores eget land ikke bliver sat i fængsel - altså at fordi der 
sker en sådan begivenhed, så skal resten af Danmarks befolknig overvåges. 
Det bryder jeg mig bestemt ikke om. Der skal være den overvågning, der skal 
til, og det skal være på mistænkte. Det kan man jo i dag,så vi skal tænke os 
rigtig godt om, før vi går videre. Det er jo ikke DDR det her«, siger Pape 
Poulsen. 
</p><h3>
Thulesen: Befolkningen forventer det 
</h3><p>
Et par minutter senere ankommer Kristian Thulesen Dahl, og han gør det klart, 
at han ikke har den samme bekymring for overvågning af almindelige danskere. 
</p><p>
»Vi har en mere rolig tilgang til det med, hvad myndighederne kan. For vi tror 
i virkeligheden, mange danskere har det som udgangspunkt, at man føler sig 
mere sikker, hvis man har en forventning om, at myndighederne faktisk kan gå 
ind og sikre, at man får trukket ekstremister ud, inden de gør deres 
uhyggelige forehavende«, siger Thulesen Dahl og tilføjer: 
</p><p>
»Det betyder så også, at man skal give myndighederne større mulighed for for 
eksempel at kigge ind på sådan noget som Facebook. I bredere omfang end man 
kan i dag. For os betyder det også, at man skal kunne gøre det ud over, når 
man har en konkrete mistanke på en bestemt. Så der er vi mere fleksible«, 
siger Kristian Thulesen Dahl. 
</p><h3>
En milliard kroner mere til terrorbekæmpelse
</h3><p class=" bl-elem">
Ifølge TV 2 News vil regeringen målrette en milliard kroner til bekæmpelsen af 
terror. Regeringen skulle regeringen have 12 konkrete punkter, de vil 
præsentere de andrepartier for i dag.
</p>	
</div>
</div></body></html>
