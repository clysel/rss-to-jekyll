---
layout:     post
title: 	    "Hørehandicappet: »Jeg opfatter mine høre-apparater som gadgets«"
post_author:	    
post_date:	    Wed, 22 Apr 2015 14:04:51 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632763/hoerehandicappet-jeg-opfatter-mine-hoere-apparater-som-gadgets/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00929/sundhed_apparater1_929189w.jpg" alt=""/></div>
</div>
<div class="art-fakta article-box">
<h4 class="">
Brugeren: Torben Kruse</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00929/sundhed_apparater1_929189w.jpg" alt="" border="0"/><span class="caption"><span class="f-img-caption">APP. 
</span>Torben Kruse er musiker og kræsen med lyd. Han styrer selv sine høreapparater via en app. Foto: Janus Engel</span></span>
</div>
</div><p>
Torben Kruse havde oprindelig kun høretab på det ene øre. Derfor forsøgte han 
sig i første omgang med et enkelt høreapparat, men det brugte han ikke. Det 
blev et ’skuffeapparat’. 
</p><p>
»Jeg fik det aldrig til at spille«, fortæller han. 
</p><p>
Det gode øre kompenserede for godt til, at Torben Kruse gad bakse med et 
apparat bag det dårlige. Men for 3 år siden måtte han erkende, at det ikke 
var hans 12-årige søn, der mumlede. Det var ham selv, der hørte dårligere. 
Nu på begge ører. Han fik konstateret en arvelig høresygdom. Og gik <i>all 
in</i>. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/ECE1771941/regeringen-goer-det-dyrere-at-faa-hoereapparat-paa-privatklinik/">Regeringen gør det dyrere at få 
høreapparat på privatklinik</a></p><p>
I dag kan 53-årige Torben Kruse tale i telefon, mens hans smartphone ligger 
dybt i lommen. Sidde i lænestolen og høre spansk podcast i øret. Få besked 
om sms’er og mails direkte i øret, uden at andre kan høre det. Og selv 
finindstille lyden i ørerne, alt efter om han lytter til tale eller musik. 
Det hele via høreapparater, som han styrer og indstiller på en app på 
telefonen. 
</p><p>
»Der er helt klart en gadgetting i det for mig. Jeg kan lige så godt lege med 
dem og få det bedste ud af teknologien, når nu jeg alligevel skal gå med 
dem«, siger han. 
</p><p>
Torben Kruse hører i dag tilstrækkelig dårligt på begge ører til, at 
høreapparater nu er et nødvendigt onde. Men han har valgt at få det bedste 
ud af det ved at købe det, han selv kalder »state of the art«. Cirka 25.000 
kroner har han givet for apparaterne, selv om han kan få en lignende 
lydkvalitet, men mindre teknologisk ekstralir for færre penge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/boligdesign/ECE1766351/opfindsomt-bord-og-elegant-hoereapparat-kaaret-som-danmarks-bedste-design/">Opfindsomt bord og elegant 
høreapparat kåret som Danmarks bedste design</a></p><p>
Til daglig arbejder han med musik og er ansat som marketingchef på Fagbladet 
Musikeren. Han erkender, at han nok er mere nørdet end de fleste med den 
lyd, han gerne vil høre. 
</p><p>
»Jeg kunne sagtens få et billigere høreapparat, der fungerer lige så godt, men 
jeg er så meget et gadgetmenneske, at jeg bliver forført af alt det, de 
kan«. 
</p><p>
Og snart kan. Torben Kruse giver et eksempel på en funktion, som hans 
høreapparater endnu ikke tilbyder, men som han forventer i nær fremtid: 
</p><p>
»Alle kan få en sms tilsendt, når de er i lufthavnen og skal gå til gate. Men 
jeg får mulighed for at få direkte besked i mine ører. Det er da fedt«. 
</p><p>
Der er en ifølge Torben Kruse en kulturel gevinst at hente, hvis mange flere i 
højere grad ser på høreapparater som gadgets end hjælpemidler. Han foreslår, 
at man omdøber høreapparater til <i>in-ear-monitors</i>. 
</p><p class=" bl-elem">
»Man kalder jo heller ikke briller for synsapparater. Jeg vil gerne hive 
tabuet ud af høreapparater, så folk kan tage dem ud og skifte batteri på dem 
lige så naturligt, som når folk tager deres briller af og pudser dem«. 
</p>	
</div>

</div></body></html>
