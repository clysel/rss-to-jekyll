---
layout:     post
title: 	    "Formand for kontroversiel Irak-kommission træder tilbage efter to spildte år"
post_author:	    
post_date:	    Thu, 26 Feb 2015 09:36:30 +0100
post_site:	    politiken.dk 
post_link:	    http://politiken.dk/indland/politik/ECE2564232/formand-for-kontroversiel-irak-kommission-traeder-tilbage-efter-to-spildte-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den kommission, der skal undersøge det danske engagement i krigene i Irak og 
Afghanistan, skal have en ny formand. 
</p><p>
Kommissionen blev nedsat for 2,5 år siden, men er endnu ikke for alvor kommet 
igang, og det skyldes blandt andet samarbejdsproblemer mellem kommissionens 
tre medlemmer. Angiveligt skulle de to menige medlemmer, advokat Jeppe 
Skadhauge og juraprofessor Jørgen Albæk Jensen, overfor Justitsministetiet 
skrifteligt have erklæret deres mistillid til formand Michael B. Elmer. 
</p><p>
Det har den tidligere vicepræsident for Sø- og Handelsretten nu taget 
konsekvensen af og trukket sig som formand. 
</p><p>
I en pressemeddelelse skriver Justitsministeriet, at Michael B. Elmer har 
oplyst, »at han ikke anser det for realistisk, at han vil kunne få genskabt 
det gode og konstruktive samarbejde, som er nødvendigt for, at Kommissionen 
kan fuldføre sin meget omfattende og vanskelige opgave«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2527516/omstridt-kommissionsformand-kraever-arbejdsro-efter-to-aars-stilstand/">Omstridt kommissionsformand 
kræver arbejdsro efter to års stilstand</a></p><p>
»Det er utrolig ærgerligt, at fremdriften i Irak- og Afghanistankommissionens 
vigtige arbejde er blevet udfordret af interne samarbejdsvanskeligheder. Jeg 
tager formandens beslutning til efterretning og ser nu fremad«, siger 
justitsminister Mette Frederiksen (S). 
</p><p>
»Kommissionen har en stor og betydningsfuld opgave foran sig, og derfor har 
jeg også bedt landsretspræsidenterne om at udpege en ny formand så hurtigt 
som muligt, så kommissionen kan komme videre med den opgave, som den skal 
løse«. 
</p><p>
Hvem der skal afløse Michael B. Elmer er endnu uvist. Mette Frederiksen har 
bedt landets to landsretspræsidenter om »så snart som muligt« at komme med 
deres indstilling til, hvem der kan overtage pladsen som formand for 
kommissionen. 
</p><p>
Irak- og Afghanistankommissionen blev nedsat 7. november 2012. Kommissionen 
har til opgave dels at undersøge og redegøre for baggrunden for den danske 
beslutning om at deltage i krigen i Irak, dels at undersøge og redegøre for, 
hvad danske myndigheder har foretaget sig i forbindelse med tilbageholdelsen 
af personer under krigene i henholdsvis Irak og Afghanistan. 
</p><p class=" bl-elem">
Selv om kommissionen altså ikke for alvor er kommet i gang med sit arbejde, 
har det tidligere fremme, at den allerede har kostet mere end 7 millioner 
kroner. Blandt andet derfor har de borgerlige partier alle krævet, at 
kommission bliver lukket. 
</p>	
</div>
</div></body></html>
