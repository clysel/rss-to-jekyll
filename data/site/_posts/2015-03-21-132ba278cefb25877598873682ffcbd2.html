---
layout:     post
title: 	    "Kongen af umuligheder er igen indstillet til pris"
post_author:	    
post_date:	    Sat, 21 Mar 2015 10:46:14 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2595674/kongen-af-umuligheder-er-igen-indstillet-til-pris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Tom Bruhn løfter en mørk trælåge op i øjenhøjde og tilter den mod loftet. 
</p><p>
Ved siden ham står Ida Krabbe med sammenknebne øjne fikseret på lågens 
overflade. Hun læser til møbelsnedker og er i fuld gang med sin svendeprøve, 
hvor underviseren Tom Bruhn er eksamensvagt og står klar til at hjælpe 
eleverne, hvis de får problemer. 
</p><p>
De nærstuderer træet i nogle minutter. Ida Krabbe frygter, at hun er kommet 
til at pudse igennem fineret på lågen til den skænk, der om få uger skal 
udgøre hendes svendeprøves slutprodukt. Men når man betragter lågen i lyset, 
kan man se, at der stadig er finer tilbage. Hun slipper for at starte forfra 
med lågen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Det er derimod en anden historie med møblets bagbeklædning. Den er slebet i 
bund, hvilket er noget skidt, da det er bagbeklædningen, der skal sikre, at 
møblet holder sin form. Der skal bestilles nyt finer, så Ida Krabbe så 
hurtigt som muligt kan starte forfra, og hun ikke mister for meget tid til 
svendeprøven, der løber over fem uger. 
</p><p>
»Tom er skidegod, fordi han er god til bare at sige: »Videre, videre, videre«. 
Han går ikke i stå og står og klør sig i hovedet«, siger den kommende 
møbelsnedker. 
</p><p>
Sidste år vandt Tom Bruhn fra KTS i Rødovre en særpris under Politikens 
Undervisningspris, fordi han formår at skabe begejstring for sit håndværk. I 
år er han igen blevet indstillet til hovedprisen. I indstillingerne 
fremhæver tidligere elever, at hans måde at tænke snedkeri på er 
ukonventionel og kreativ. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2587144/the-dream-team-faar-frafald-til-at-styrtdykke-paa-erhvervsskole-i-randers/">'The dream team' får frafald 
til at styrtdykke på erhvervsskole i Randers</a></p><p>
»De lidt mere tossede løsninger kommer fra mig. Jeg fik lige at vide i dag, at 
jeg bliver kaldt ’kongen af umuligheder’«, siger Tom Bruhn. Han er glad for 
de tidligere elevers ros – men han lader den ikke stige sig til hovedet. 
</p><p>
»Det, man kan sige, er, at jeg ikke er gået ned i kadence fra sidste år. Det 
er altid noget. Det er jo en vigtig ting, at man har en standard og helst 
gør noget for at forbedre den«, siger han. 
</p><p>
Og det gør han. Siden sidste års sejr har han været med til at oprette et 
åbent værksted, hvor elever kan komme og tænke ud af de traditionelle rammer 
og ind i nogle mere nytænkende. 
</p><p>
»Uden at prale er der ikke ret mange, der kan udfordre mig i teknik, så hvis 
jeg skal ud og lære noget, er jeg nødt til at kigge meget indad. Nu får jeg 
et lokale og nogle, der er villige til at tage den tur med mig. Vi har 
allerede fundet på helt nye måder at gøre tingene på; så det er ret sjovt«, 
siger møbelsnedkeren. 
</p><h3>
Indstillet igen, igen 
</h3><p>
»Hvis eleverne spørger om en teknik, viser jeg dem den. Men de skal bare være 
forberedt på at begå fejl. Af en eller anden grund er fejl fuldstændig 
stigmatiseret i det system, vi har i Danmark. Her slår vi nogle skæverter i 
ny og næ, og så laver vi noget helt fantastisk i ny og næ«, forklarer Tom 
Bruhn. 
</p><p>
Han er ikke den eneste lærer, der går igen i årets prisindstillinger. 193 af 
1.650 indstillinger er møntet på erhvervsskolelærere, og blandt dem er 11 
rettet mod Allan Mølgaard, der sidste år var nomineret til hovedprisen 
sammen med Tom Bruhn. Allan Mølgaard underviser på struktøruddannelsen på 
Mercantec Viborg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2587144/the-dream-team-faar-frafald-til-at-styrtdykke-paa-erhvervsskole-i-randers/">'The dream team' får frafald 
til at styrtdykke på erhvervsskole i Randers</a></p><p>
Den tidligere elev Gitte Østergaard Mortensen beskriver blandt andet, hvordan 
Allan Mølgaard trofast stod bag sine elever og gik hele vejen med dem til en 
førsteplads i DM i Skills – anlægsstruktør. Og den sejr blev fulgt op med 
endnu en ved EM i Frankrig sidste år. 
</p><p>
»Endnu en gang kan man se den beskedne, men stolte lærer bag sit team«, 
skriver den tidligere elev. 
</p><p>
Også blandt gymnasier og grundskoler er der gengangere fra sidste år. For 
eksempel Henning Afzelius, der modtog hovedprisen for gymnasierne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2558797/tidligere-prisvindere-saadan-er-det-gaaet-siden-sidst/">Tidligere prisvindere: Sådan 
er det gået siden sidst</a></p><p>
I værkstedet i Rødovre bliver der især bygget borde. Det er en smule nemmere 
end for eksempel at snedkerere en stol. Og til svendeprøven er det smart at 
gå efter noget, der ikke er vanskeligere end højst nødvendigt. Morten 
Frederiksen arbejder på skufferne til sit møbel. 
</p><p>
»Lige før klappede Tom mig på ryggen og sagde: »Godt arbejde; det er 
nydeligt«. Det gjorde mig glad«, siger han. 
</p><p>
Bag ham sidder Thomas Vaucanson, der er gået en helt anden vej med sin 
svendeprøve end de andre elever. Han er ved at bygge en guitar med en 
dertilhørende guitarkasse, hvilket falder i god jord hos Tom Bruhn: »Man 
skal hele tiden være nysgerrig«, som han siger. 
</p><p>
Frem for at være »bundtraditionel«. 
</p><p class=" bl-elem">
Indstillingsvinduet til Politikens Undervisningspris lukker tirsdag 24. marts 
kl. 10.00. 
</p>	
</div>
</div></body></html>
