---
layout:     post
title: 	    "Nu kaster de med sne i Senatet"
post_author:	    
post_date:	    Sat, 07 Mar 2015 13:28:21 +0100
post_site:	    politiken.dk 
post_link:	    http://politiken.dk/oekonomi/2050/2050_forklarer/ECE2576693/nu-kaster-de-med-sne-i-senatet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis jorden virkelig bliver varmere og varmere, hvordan kan det så være, her 
er så koldt? 
</p><p>
Sådan lyder et af de mest udbredte argumenter i USA blandt dem, der fortsat 
tvivler på, at klimaforandringerne findes og er menneskeskabte. 
</p><p>
Argumentet blev luftet igen for nylig, da senator Jim Inhofe konstaterede, at 
der var meget koldt uden for og bragte en solid, rund snebold med sig ind i 
Senatet. 
</p><p>
»De bliver ved med at sige, at 2014 er det varmeste år, der nogensinde er 
målt. Men ved I hvad det her er? Det er en snebold. Det er meget, meget 
koldt udenfor - grib!«, sagde senatoren fra talerstolen. 
</p><p>
Jim Inhofe er ikke nogen hvem-som-helst. Siden januar har han været formand 
for Senatets miljøudvalg, der har ansvaret for at vedtage eventuelle 
klimalove i USA. 
</p><p>
Vi har samlet ugens fem vigtigste og mest fascinerende historier fra 
2050-universet, der som bekendt handler om klima, energi og grøn omstilling. 
Og vi begynder med senator Inhofe: 
</p><h3>
1: Hvad betyder klimaforandringerne egentlig for vinteren? 
</h3><p>
Washington Post går i dybden med Jim Inhofes snebold og forklarer i <a target="_blank" href="http://www.washingtonpost.com/opinions/a-snowballs-chance/2015/03/01/46e9e00e-bec8-11e4-bdfa-b8e8f594e6ee_story.html">en 
længere artikel</a> , hvad klimaforandringerne rent faktisk betyder for 
vores vintre. 
</p><p>
Avisen minder om, at Jim Inhofe er forfatter til bogen 'The Greatest Hoax: how 
the global warming conspiracy threatens your future' - på dansk: 'Det 
største bedrag: hvordan konspirationen om global opvarmning truer din 
fremtid'. 
</p><p>
Avisens pædagogiske gennemgang af, hvordan der faktisk går en lige linje fra 
den globale opvarmning til de kolde vintre, er værd at læse. 
</p><h3>
2: Der er mange penge i klimaskepsis 
</h3><p>
Herhjemme har fik Bjørn Lomborg sit eget institut, dengang Anders Fogh 
Rasmussen stadig gjorde grin med klimaforandringerne. 
</p><p>
Men på globalt plan er klimaskepsis faktisk en kæmpe forretning, skriver den 
britiske avis The Guardian i <a target="_blank" href="http://www.theguardian.com/environment/planet-oz/2015/mar/05/doubt-over-climate-science-is-a-product-with-an-industry-behind-it?CMP=share_btn_tw">en 
af ugens mest interessante artikler</a> . 
</p><p>
Avisen gennemgår en lang række eksempler på, at fremtrædende klimaskeptikere 
har været betalt - ofte også ganske godt betalt - af olieindustrien eller 
andre med økonomiske interesser i at bremse den grønne omstilling. 
</p><p>
Den konkrete anledning er afsløringen af, at en af verdens mest markante 
klimaskeptikere, Willie Soon, h<a target="_blank" href="http://www.nytimes.com/2015/02/22/us/ties-to-corporate-cash-for-climate-change-researcher-Wei-Hock-Soon.html">ar 
modtaget store beløb</a> fra bl.a. olieselskabet Exxon Mobile og 
brancheorganisationen American petrolium Institute. 
</p><h3>
3: Rusland tvunget i armene på Kina 
</h3><p>
Selv om Rusland sidder på nogle af verdens største olie- og gasreserver, har 
landet hårdt brug for penge og teknologi udefra for at hente det op. 
</p><p>
Det er blevet langt mere besværligt på grund af de sanktioner, som både EU og 
USA har indført som reaktion på krisen i Ukraine. Og <a target="_blank" href="http://www.themoscowtimes.com/business/article/cash-strapped-russia-eyes-giving-china-control-of-major-oil-fields/516658.html">nu 
skriver Moscow Times</a> , at Rusland er tæt på at indgå tætte, økonomiske 
partnerskaber med kinesiske firmaer for at holde sin olie- og gasindustri 
kørende. 
</p><p>
I forvejen har Rusland og Kina aftalt at bygge en stor rørledning mellem de to 
lande. Nogle iagttagere mener, rørledningen kan blive dyr for Rusland, fordi 
Kina vil kunne presse prisen på gas langt ned, når først den står færdig. 
</p><h3>
4: Den britiske nationalbank advarer mod olie 
</h3><p>
Hvis man har investeret i olie og gas de seneste 10 år, har man tjent 
styrtende med penge. Men det kan være ved at ændre sig. 
</p><p><a target="_blank" href="http://www.theguardian.com/environment/2015/mar/03/bank-of-england-warns-of-financial-risk-from-fossil-fuel-investments?CMP=share_btn_fb">I 
en opsigtsvækkende tale </a>advarede en analytiker fra den britiske 
nationalbank, Bank of England, i denne uge mod at investere i fossile 
energikilder som olie, kul og gas. 
</p><p>
Sagen er, at omstillingen til vedvarende energi ifølge Bank of England kan 
føre til, at olieselskaber og kulminer ender med ikke længere at kunne sælge 
deres olie, gas og kul. 
</p><h3>
5: Indien overhaler Kina i 2050 
</h3><p>
The Economist har taget et kig på FN's seneste befolkningsfremskrivning og 
bringer et par glimrende grafikker om, hvordan kommer til at se ud i 2050 - 
noget, der jo interesserer os særligt her på redaktionen. 
</p><p class=" bl-elem">
Blandt de mange interessante pointer er, at Indien vil overhale Kina som 
verdens mest befolkningsrige land, og at Nigeria skubber USA ned på 
fjerdepladsen. Se selv, hvordan <a target="_blank" href="http://http://www.economist.com/blogs/graphicdetail/2013/06/daily-chart-10?fsrc=scn/tw_ec/the_size_of_it">verden 
ser ud i 2050 her</a> . 
</p>	
</div>
</div></body></html>
