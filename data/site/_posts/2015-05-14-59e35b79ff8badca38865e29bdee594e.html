---
layout:     post
title: 	    "Ejeren af landets mest omstridte stykke jord: »Fuglene er da ikke blevet skræmt væk af boringen endnu«"
post_author:	    
post_date:	    Thu, 14 May 2015 09:46:12 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2668721/ejeren-af-landets-mest-omstridte-stykke-jord-fuglene-er-da-ikke-blevet-skraemt-vaek-af-boringen-endnu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Vi vil gerne have energi, men helst ikke der, hvor vi selv bor</p><p class=" bl-elem"/>

<p class="sender">
</p><p class=" bl-elem">Kristian Jensen, landmand</p> 

</blockquote>
</div><p>
Det blæser lidt, da Pia Olsen Dyhr møder Kristian Jensen, så politikeren og 
landmanden søger i læ bag nogle træer.
</p><p>
»Her har vi også en dejlig udsigt over til boringen«, driller Kristian Jensen.
</p><p>
Han har drevet gården på Ovnstrupvej i Dybvad, siden han i 1993 overtog den 
fra sin mor. I fire generationer har familien pløjet jorden, men Kristian 
Jensen er den første, der har givet lov til at udnytte undergrunden. Og det 
har gjort ham til landets måske mest kontroversielle jordejer. Det er nemlig 
ham, der udlejer to hektar land til det franske oliefirma Total, der nu 
undersøger, om der er basis for at bore efter skifergas i området.
</p><p>
SF’s formand er på besøg for at opleve boringen med egne øjne. Hun vil standse 
projektet.
</p><p>
»Jeg er jo lidt bekymret for det radioaktive affald«, som Pia Olsen Dyhr 
forklarer Kristian Jensen.
</p><p>
Landmanden slår fast, at han ikke har nogen teknisk indsigt. Men han ved noget 
om at få godkendelser hos myndighederne.
</p><p>
»Jeg driver landbrug og har 700 svin. Med alle de spørgsmål, vi skal svare på, 
ved jeg, at godkendelser ikke kommer af sig selv. Hvis myndighederne tror 
på, at det er forsvarligt, så stoler jeg på det«, konstaterer han. 
</p><p>
»Jamen, jeg er da glad for, at du stoler på myndighederne. Men vi synes, der 
mangler præcise regler om, hvordan det her skal foregå«, siger Pia Olsen 
Dyhr.
</p><p>
»Det er derfor, vi skal have en lov om udvinding af skifergas«.
</p><h3>
Totalt til grin
</h3><p>
Boretårnet i Dybvad er beskyttet af et hegn, og vagter passer på, at ingen 
smutter gennem porten sammen med en lastbil på vej ind eller ud. 
</p><p>
Alligevel lykkedes det for nylig en flok aktivister at kravle op i tårnet og 
forsinke arbejdet en smule, inden de blev sultne og kravlede ned. Men den 
seneste forsinkelse er Total selv skyld i. Selskabet anvendte et kemikalie, 
som det ikke havde beskrevet i sin ansøgning, og derfor blev boringen 
forsinket med en uge.
</p><p>
Det var en lille sejr for Aage Olsen, som holder til i en interimistisk lejr 
lige på den anden side af landevejen.
</p><p>
»Men jeg er nu ikke sikker på, at de stoppede med at bore. De skulle vist lige 
10 meter dybere ned«, siger Aage Olsen.
</p><p>
»Det er absurd, hvis det er rigtigt. Total er jo ikke ligefrem kendt for at 
være den pæne dreng i klassen«, siger Pia Olsen Dyhr. 
</p><p>
En lille gruppe aktivister med Aage Olsen i spidsen har slået sig ned i en 
campingvogn og et træskur, der fungerer som køkken med både elkomfur og en 
brændeovn. Strømmen kommer fra solceller på taget. På facaden hænger en 
stribe træskilte, som aktivisterne kan gribe, når de skal hen for at 
demonstrere. »Stop totalskaden«, står der på et af dem. »Totalt til grin« på 
et andet.
</p><p><a class="embeddedlink" href="http://politiken.dk/oekonomi/2050/energi/ECE2638452/grafik-saadan-fungerer-fracking/">Grafik: sådan fungerer fracking</a></p><p>
I dag er 61-årige Aage Olsen alene på skansen, men hver eftermiddag dukker 
flere aktivister op for at synge protestsange foran porten til boringen. 
Nogle gange gennemfører de også blokader, og så kommer politiet fra 
Frederikshavn forbi.
</p><p>
»Det er dobbeltmoralsk, at staten giver tilladelse til at bore efter 
skifergas, når man samtidig har et mål om, at vi skal være helt fossilfri«, 
siger Aage Olsen, og det giver partilederen ham ret i.
</p><p>
Han har en fortid i Folkebevægelsen mod EU og faglige bevægelser og bor selv 
14 kilometer fra boringen. 
</p><p>
»Jeg var med til at arrangere de første protester. Så blev jeg suget ind i 
det, og til sidst smed jeg en sovepose ind i et telt herude«, fortæller han.
</p><h3>
Vindmøller udløste protester
</h3><p>
Landmanden Kristian Jensen har intet imod aktivisterne.
</p><p>
»Når vi ser, hvordan det går med ham Putin, så er det jo godt, at vi kan mene 
noget forskelligt. Vi har altid snakket ordentligt med hinanden«, siger han.
</p><p>
Landmanden bruger selv strøm for 40.000 kroner om året, så han kan godt se 
fornuften i at søge efter dansk gas, sådan at Danmark kan være 
selvforsynende, indtil den vedvarende energi er udbygget. 
</p><p>
Han bliver efter eget udsagn ikke rig af at leje jord ud til Total; det giver 
kun en smule mere, end hvad han kunne tjene på at forpagte jorden ud. Og han 
har bestemt ikke noget imod vindmøller. 
</p><p>
»Jeg ville hjertens gerne opføre en vindmølle«, siger han.
</p><p>
Men da nogle naboer for nogle år siden ville opføre tre møller nogle kilometer 
herfra, brød en proteststorm løs.
</p><p>
»Det får protesterne mod Total til at blegne i sammenligning«, siger Kristian 
Jensen.
</p><p>
Naboerne var bange for larmen, og for at møllerne ville gøre dem syge. Så 
projektet blev droppet.
</p><h3>
Biogas måtte opgives
</h3><p>
Nøjagtig det samme skete med det biogasanlæg, der ellers var planlagt i Øster 
Vraa, otte kilometer væk. 
</p><p>
Sådan et anlæg kunne være en kæmpe fordel for landmænd som Kristian Jensen. 
Hans gylle fra gården kunne omdannes til naturgas, der kunne bruges til 
opvarmning eller i byens busser. Den afgassede gylle kunne så bruges på 
jorden – og den vil både være lugtfri og have højere gødningseffekt.
</p><p>
»Det er lidt dobbeltmoralsk: vi vil gerne have energi, men helst ikke der, 
hvor vi selv bor«, konstaterer den 51-årige landmand. 
</p><p>
Pia Olsen Dyhr synes ikke, det står helt så slemt til.
</p><p>
»Vi får alligevel 50 procent af vores el fra vind i 2020, og det siger en del 
om potentialet. Derfor er den den vej, vi skal gå. Både af hensyn til 
miljøet og af hensyn til klimaet skal vi sige nej til fracking«, siger hun.
</p><p><i class=" bl-elem">Men i Dybvad er realiteten jo, at folkelige protester har haft held til at 
standse både vindmøller og et biogasanlæg. Viser det ikke, at det er nemt at 
være imod?</i></p><p>
»Jo, og vi er ikke teknologiforskrækkede. Men der er ting, der så stupide at 
gøre, at man ikke skal gøre det«.
</p><p>
En anden nabo til boringen er tømrermester Kim Jensen. Sammen med nogle 
ansatte er han ved at lægge sidste hånd på nogle skure med 
informationstavler om skifergas – en opgave, han har fået af Total.
</p><p>
»Men det er nu ikke derfor, jeg går ind for projektet. Jeg er sådan 
indstillet, at man ikke kan være imod alt nyt. Vi vil gerne leve, som vi 
gør, og vi vil gerne bruge energi«, siger han.
</p><h3>
Men fuglene synger stadig
</h3><p>
Og så henviser han lige som landmanden til Ruslands præsident:
</p><p>
»Min største frygt er, at vi kan blive nødt til at købe vores gas fra Putin«.
</p><p>
Pia Olsen Dyhr og tømreren må nøjes med at enes om at være uenige.
</p><p>
»Jeg er helt overbevist om, at fracking er skidt. Det tankevækkende er, at der 
faktisk ikke er nogen, der er overbeviste om miljøkonsekvenserne, og det er 
måske klogt at finde ud af, inden man laver sådan nogle eksperimenter«, 
siger hun.
</p><p>
Solen kigger frem bag skyerne, og pludselig kan man også høre fuglene synge. 
Pia Olsen Dyhr bemærker, at det er ret idyllisk. Kristian Jensen kigger på 
boretårnet, så på politikeren:
</p><p class=" bl-elem">
»Ja, fuglene er da ikke blevet skræmt væk af boringen endnu«, siger han.
</p>	
</div>

</div></body></html>
