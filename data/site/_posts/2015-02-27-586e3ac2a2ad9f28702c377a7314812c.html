---
layout:     post
title: 	    "Nye kampe koster dræbte og sårede i Ukraine trods våbenhvile"
post_author:	    
post_date:	    Fri, 27 Feb 2015 21:58:13 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2567567/nye-kampe-koster-draebte-og-saarede-i-ukraine-trods-vaabenhvile/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Trods våbenhvile og tilbagetrækning af soldater og våben i det østlige Ukraine 
er tre ukrainske soldater dræbt og syv såret det seneste døgn, siger en 
talsmand for Ukraines hær.
</p><p>
De to foregående døgn blev ingen dræbt, og det havde øget håbet om, at 
våbenhvileaftalen denne gang kunne holde.
</p><p>
Ukraine oplyste torsdag, at det gik i gang med at trække tunge våben og 
soldater væk fra fronten, fordi der var roligt på slagmarken.
</p><p><b class="ext-link">FOTO</b><a class="embeddedlink" href="http://politiken.dk/fotografier/ECE2557753/foto-t-aar-med-konflikt-og-krig-paa-europaeisk-jord/">Ét år med konflikt og krig på europæisk jord</a></p><p>
Hæren vil dog fortsat stadig være i højt beredskab, siger en talsmand for 
Ukraines forsvarsministerium.
</p><p>
»Der er tilstrækkeligt mange soldater og ressourcer langs frontlinjen i 
tilfælde af, at terroristerne og de styrker, der støtter dem, overtræder 
våbenhvilen«, siger talsmanden.
</p><h3>
Porosjenko frygter trussel fra øst
</h3><p>
Ukraine og de prorussiske oprørere blev 12. februar bistået af Rusland, 
Tyskland og Frankrig enige om en fredspakke.
</p><p>
Aftalen blev indgået i Hviderusland, og hjørnestenen i den såkaldte 
Minsk-aftale var en våbenhvile og tilbagetrækning af de tunge våben fra 
begge sider af frontlinjen.
</p><p>
Men efter de tre ukrainske soldater mistede livet fredag, siger den ukrainske 
præsident, Petro Porosjenko, at han frygter truslen fra øst.
</p><p>
»Selv under det mest optimistiske scenario vil den militære trussel fra øst 
desværre forblive«, siger han med en klar henvisning til Rusland.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_krim/ECE2566399/lidegaard-russisk-propaganda-er-gift-i-konflikt-om-ukraine/">Lidegaard: Russisk propaganda 
er gift i konflikt om Ukraine</a></p><p class=" bl-elem">
Regeringen i Kijev har, i lighed med flere vestlige regeringer, beskyldt 
russerne for at sende soldater og våben til de områder af det østlige 
Ukraine, som er under de prorussiske oprøreres kontrol. Det er anklager, som 
Rusland afviser.
</p>	
</div>
</div></body></html>
