---
layout:     post
title: 	    "Dansk krigsfilm værner flot om den voldsomme virkelighed"
post_author:	    
post_date:	    Thu, 12 Mar 2015 09:42:29 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2583681/dansk-krigsfilm-vaerner-flot-om-den-voldsomme-virkelighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>9. APRIL </b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Drama. Biografpremiere 
</p></div>
</div><p><i class=" bl-elem">Aldrig mere en 9. april!</i></p><p>
Hvad er egentlig den historiske virkelighed bag det patriotiske slogan? 
Hvordan så virkeligheden ud i øjenhøjde? Hvad var dramaet? Ikke det 
politiske spilfægteri bag kulisserne, men virkeligheden for de danske 
soldater, som sad i saksen i Sønderjylland og måtte overgive sig efter kort 
tids kamp. 
</p><p>
At fortælle om de fire timers kamp og timerne, der gik forud, er den helt 
enkle ambition bag den nye danske spillefilm ’9. april’. Det er selvfølgelig 
danmarkshistorie, men vel knap nok en historie, tænkte jeg umiddelbart, da 
jeg hørte om projektet. 
</p><h3><b>Værd at dø for? </b></h3><p>
Men det er det i høj grad. Manuskriptforfatteren Tobias Lindholm har 
specialiseret sig i at lade et drama tage afsæt i den skinbarlige 
virkelighed. 
</p><p>
Det har fungeret for ham i nutiden i ’R’ og ’Kapringen’ og det gør det også 
tilbage i 1940 i ’9. april’. For Lindholm og instruktøren Roni Ezra er 
nøglen ikke kostumebal og fabuleren, men slet og ret indlevelse.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2212044/kommende-storfilm-fortaeller-historien-om-kulsort-dag-i-dansk-historie/">Kommende storfilm fortæller 
historien om kulsort dag i dansk historie</a></p><p>
Som i ’1864’ er soldaterne ved fronten solgt til stanglakrids, men vi slipper 
for parodiske portrætter af de politisk ansvarlige, for skingre 
dolkestødslegender og hysteriske nutidsparalleller. Vi er helt nede på 
jorden, hvor mørnede cykeldæk kværner grus på landevejen. Og det er faktisk 
her, det gør ondt. På den dramatisk set gode måde. 
</p><p>
Det er ganske få danske ærtebøsser og cykelpumper mod de talmæssigt overlegne 
tyskeres tunge tanks og pansrede mandskabsvogne. Det var vanvittigt at gøre 
modstand, men der <i>skulle</i> gøres modstand. Sejren var umulig. 
Symbolværdien var vigtig. Var det værd at dø for? 
</p><h3><b>Sparet på de kendte ansigter</b></h3><p>
Ja, det må man selv tage stilling til. Filmen koncentrerer sig om at vise, 
hvordan det var for en lille deling danske cykelsoldater i de afgørende 
timer. 
</p><p>
Forberedelserne var håbløse. Alt var blevet gjort for ikke at provokere 
tyskerne i årene op til krigen. Nu fik de værnepligtige i huj og hast uddelt 
40 riffelskud per mand, så de kunne trampe i pedalerne for om ikke andet 
stikke en lille kæp i hjulet på den tyske krigsmaskine. 
</p><p>
Der er de sædvanlige konflikter. Officeren, der med religiøs ildhu fastholder, 
at en ordre er en ordre, selv om ordren måske kun står ved magt, fordi 
kommunikationslinjerne er brudt sammen. Den trivelige soldat, der bare skal 
have overstået den pokkers værnepligt, så han kan komme hjem og blive 
brugsuddeler og få sig et kuld unger. 
</p><p>
Klicheerne står opmarcheret, men ved at holde stilen virkelig, dribler Roni 
Ezra i sin første danske spillefilm uden om dem. 
</p><p>
Pilou Asbæk spiller uden en falsk tone den pligtopfyldende sekondløjtnant 
Sand, der hverken vil svigte sin pligt eller sine mænd. Også Lars Mikkelsen 
er med, men der er klogt nok sparet på de kendte ansigter. 
</p><p>
Det er de unge spillere som Jannik Lorenzen, Elliot Crosset Hove, Gustav 
Dyekjær Giese og Ari Alexander, som med fint spil og relativt ubeskrevne 
kontrafejer holder fanen højt i en film, hvor bæredygtigheden af illusionen 
om en virkelighedstro skildring er altafgørende. 
</p><h3><b>Værner om virkeligheden</b></h3><p>
Det er en film, hvor det meste af dramaet helt konkret udspiller sig i de unge 
mænds ansigter. I deres nervøse udveksling af blikke og replikker. Det er 
lykkedes at gøre det lille kapitel til en emblematisk krigshandling, som 
illustrerer krigens omkostninger og meningsløshed, men også står for sig 
selv som en unik begivenhed involverende konkrete mennesker og med sin egen 
komplekse dynamik. 
</p><p>
Filmen fungerer som en rigtig krigsfilm. De brune uniformer, riflerne, 
cyklerne og lyden af de gamle, hakkende maskinkanoner virker alt sammen 
voldsomt virkelige, og virkeligheden kan en masse, hvis man værner om den på 
den rigtige måde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE1555534/ny-modstandsfilm-er-mere-trovaerdig-end-flammen-og-citronen/">Ny modstandsfilm er mere 
troværdig end 'Flammen og Citronen'</a></p><p>
Derfor er det en sympatisk tanke, men desværre også eklatant fejltagelse at 
slutte filmen med en række korte interviews med gamle danskere, der dengang 
selv sprang for livet som soldat. Her kortslutter virkeligheden og påstanden 
om virkeligheden hinanden. 
</p><p class=" bl-elem">
Pludselig ligner den velfungerende film en dramadokumentar. Virkeligheden er 
en fiktion, man skal værne om. 
</p>	
</div>
</div></body></html>
