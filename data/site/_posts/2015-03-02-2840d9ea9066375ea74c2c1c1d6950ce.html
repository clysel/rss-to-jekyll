---
layout:     post
title: 	    "Skat udskyder moms-deadline efter omfattende it-problemer: TastSelv Erhverv og Motorregisteret ramt"
post_author:	    Christian Loiborg
post_date:	    Mon, 02 Mar 2015 15:10:01 +0000
post_site:	    www.version2.dk 
post_link:	    http://www.version2.dk/artikel/skat-udskyder-moms-deadline-efter-omfattende-it-problemer-tastselv-erhverv-og?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Mandag var der frist for den lovpligtige indberetning af halvårs- og kvartalsmoms. Men de seneste par uger har Skats systemer været hårdt ramt af nedbrud og ustabilitet. <a href="https://twitter.com/Skattefar/status/571284158229712897">Fredag morgen udskød Skat</a> derfor indberetningsfristen til på fredag uden risiko for gebyr eller renter. For de virksomheder, der benytter Nets, er fristen for betaling torsdag kl. 16.</p>

<p>Skat.dk, Skats telefonsystem, TastSelv Erhverv og Motorregisteret er blandt de systemer og services, der var og er berørt af problemer. Skat oplyser til Version2, at fejlene skyldes driftsproblemer hos en af Skats it-leverandører. Skat oplyser, at man har nedsat en taskforce, der har analyseret årsagen, og i den forbindelse har udskiftet en række netværkskomponenter hos leverandøren. Det er redaktionen uvist, hvad dette dækker over.</p>

<p>Skat oplyser, at driften siden mandag middag har været stabiliseret. Ifølge flere reaktioner på Twitter lader der dog stadig til at være problemer.</p>

<p>Version2 har kontaktet Skat for at få en mere teknisk indsigt i, hvad der er gået galt.</p>



<p>Sidst der var deadline for momsfrist blev Skat.dk også lagt ned. Dengang faldt fristen for indberetning af moms samtidig med at forskudsopgørelsen blev offentliggjort.</p>
  </section></div></body></html>
