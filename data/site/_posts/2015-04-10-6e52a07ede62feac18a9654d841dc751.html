---
layout:     post
title: 	    "Nu kan du tale dansk til din iPhone"
post_author:	    
post_date:	    Fri, 10 Apr 2015 10:18:21 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2622324/nu-kan-du-tale-dansk-til-din-iphone/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Langt om længe forstår Siri nu dansk. Apples virtuelle assistent til iPhone og 
iPad har længe understøttet større sprog ude i verden, men mindre 
sprogområder som Danmark har måttet vente på at få lov til at kommandere 
rundt med ’hende’. Men nu kan du. 
</p><p><b>»Rødgrød med fløde«<br/></b>Danskerne har som regel gode engelsk-kundskaber, og mange har derfor 
kunnet bruge Siri på engelsk i flere år. Men mulighederne var begrænsede. 
Almindelige kommandoer virkede fint, men ville man for eksempel have Siri 
til at vise vej, skulle man være kreativ og udtale destinations-adressen med 
engelsk accent. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2558792/apples-indtog-i-danmark-vaekker-glaede-paa-heden/">Apples indtog i Danmark vækker 
glæde på heden</a></p><p>
Derfor vil det sikkert være en glædelig nyhed for de fleste, at den netop 
ankomne iOS 8.3 nu bringer en dansk Siri med sig. Man skal blot opdatere en 
iPad eller iPhone for at få den danske Siri ombord. 
</p><p>
Apple har bevaret Siris humoristiske sans i den danske version. Siger man for 
eksempel »Rødgrød med fløde«, svarer Siri igen med tilsvarende 
tunge-knudebindere, såsom »Stativ, stakit, kasket«. Når hun forsøger sig med 
»Fem flade flødeboller på et fladt flødebollefad« må hun dog kaste 
håndklædet i ringen med et »Nej, jeg kan ikke!« 
</p><p><b>Opdater Facebook med stemmen<br/></b>Et andet sjovt eksempel er, hvis du fortæller hende, at du er sulten. Så 
kan du risikere, at hun svarer helt moderligt med: »Du skal da ikke være 
småsulten«, hvorefter hun viser dig de nærmeste steder, du kan få noget at 
spise. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2558792/apples-indtog-i-danmark-vaekker-glaede-paa-heden/">Apples indtog i Danmark vækker 
glæde på heden</a></p><p>
I det hele taget er der nu åbnet op for rigtig mange brugbare funktioner. Du 
kan bede Siri tage diktat og sende en mail eller sms til en person i din 
kontaktliste helt uden at røre tastaturet. Du kan også opdatere sociale 
medier såsom Facebook og Twitter på samme måde. 
</p><p>
Det er også nemt at bede Siri om at oprette en ny begivenhed i kalenderen 
eller indsætte en påmindelse om, at du skal foretage dig et eller andet. Du 
kan også bede Siri afspille noget musik, tjekke aktiekurser, vejret, søge på 
nettet, sætte vækkeuret til at ringe på et givent tidspunkt og så videre.
</p><p><b>Forfærdelig stemme på dansk<br/></b>Alt sammen ved blot at samtale med Siri. Og er du i tvivl om, hvordan du 
skal formulere dig, sådan at Siri forstår dig, kan du blot sige »Hvad kan 
Siri?«. Så får du en liste over de primære ting, du kan bruge Siri til, og 
hvad du skal sige for at få dem til at fungere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/digitaltguider/ECE2440207/saadan-dikterer-du-til-din-ipad-paa-dansk/">Sådan dikterer du til din iPad 
på dansk </a></p><p>
Den danske Siri er dog langtfra så god som for eksempel sin engelsksprogede 
’søster’. Først og fremmest lyder hun som en robot, der går til talepædagog, 
og pudsigt nok er hendes engelskudtale værre end det værste Valby-engelsk. 
Og du vil blive overrasket over, hvor tit du faktisk bruger engelske ord på 
dansk, når du skal tale med hende. 
</p><p>
Dernæst er den kunstige intelligens bag den danske Siri stadig ikke helt så 
udviklet som de Siri’er, der har været på banen i flere år. Siri fortolker, 
hvad du siger, ved at sende lyden af din stemme til servere i skyen, der så 
analyserer og fortolker din ord, hvorefter du får et svar - det er også 
derfor, Siri fungerer dårligere, når du har svag mobildatadækning. 
</p><p><b>Bedre end konkurrenterne – indtil videre<br/></b>Den kunstige intelligens på disse servere bygges op langsomt over tid, 
efterhånden som systemet lærer, hvad vi danskere spørger og søger efter. Og 
den danske Siri er der ikke helt endnu. Den kunne for eksempel ikke forstå, 
da undertegnede gerne ville se Københavns Rådhusplads på et kort, selv om 
jeg ikke befandt mig i Danmark. 
</p><p>
Her fik jeg blot at vide, at Siri ikke kunne finde noget, der hedder 
’Københavns Rådhusplads’. På samme måde er man nødt til at udtale »Siri« 
lidt amerikansk, for siger man det med et hårdt, dansk r, får man ironisk 
nok at vide, at man ikke har nogen app installeret, der hedder Siri. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2325789/apple-leder-efter-danskkyndig-der-kan-laere-siri-dansk/">Apple leder efter danskkyndig, 
der kan lære Siri dansk</a></p><p>
Siri er dog flere længder foran sine konkurrenter lige nu. Microsofts 
Cortana-assistent er både smartere og bedre end Siri og kan løse langt mere 
komplekse opgaver. Problemet er bare, at den ikke forstår dansk endnu. Men 
måske har Microsoft løst dette, når Windows 10 dukker op med Cortana ombord 
senere på året. 
</p><p class=" bl-elem">
Google har en virtuel assistent indbygget i Android og Chrome, der forstår 
dansk. Den kan blot ikke gengive informationer på dansk, så de fleste af ens 
talekommandoer eller forespørgsler eller blot i en Google-søgning. Begge 
disse assistenter fungerer dog fint på engelsk. 
</p>	
</div>

</div></body></html>
