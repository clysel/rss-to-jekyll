---
layout:     post
title: 	    "Skudepisode er en ud af hundrede i Sveriges næststørste by"
post_author:	    
post_date:	    Thu, 19 Mar 2015 21:23:05 +0100
post_site:	    politiken.dk 
post_link:	    http://politiken.dk/udland/ECE2594962/skudepisode-er-en-ud-af-hundrede-i-sveriges-naeststoerste-by/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet er lige nu på jagt efter de gerningsmænd, som i går skød og dræbte to 
unge mænd på en restaurant i udkanten af Göteborg. 
</p><p>
Udover de dræbte blev mindst otte personer såret af skuddene, der kom fra et 
automatvåben - angiveligt i hænderne på bandekriminelle. 
</p><p>
Skyderierne skriver sig ind i en efterhånden voldsom statistik over 
skudepisoder i Sveriges næststørste by. Politiken tegner i tal og grafik et 
billede af byens bandeproblemer. 
</p><p><b class="ext-link">SKYDERI I GÖTEBORG</b><a class="embeddedlink" href="http://politiken.dk/udland/ECE2594131/skyderi-i-gteborg-to-personer-draebt-og-op-mod-15-saarede/">To personer dræbt og op 
mod 15 sårede</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/g_teborg-skyderi_922233a.jpg" alt="" border="0"/></span></p><p>
14 personer er blevet dræbt af skud i byen og omegn siden begyndelsen af 2013, 
mens omkring 100 skudepisoder har fundet sted i byens belastede områder, 
skriver <a href="http://www.dn.se/nyheter/sverige/interaktiv-grafik-visar-alla-skjutningar-i-goteborg/">Dagens 
Nyheter</a>. 
</p><p>
Alene i 2014 blev der affyret skud ved 50 episoder i og omkring Göteborg. I 
forbindelse med episoderne mistede fire personer livet og yderligere 24 
personer blev såret, viser tal, som SVT har fået fra svensk politi. 
</p><p>
Også i 2015 er der blevet skudt i byen. Tilbage i februar blev to personer 
alvorligt såret af skud i bydelen Majorna i Göteborg. 
</p><p>
Særligt Biskopsgården, hvor også gårsdagens attentat fandt sted, har været 
hårdt ramt af uroligheder. Boligområdets beboere måtte således lægge bydel 
til skyderier 13 gange i løbet af 2014. 
</p><h3>
Hundrede personer, der tænker kriminalitet døgnet rundt 
</h3><p>
På en pressekonference i formiddags forklarede politichef for region vest i 
Sverige, Klas Friberg, at omkring hundrede personer i forskellige bander 
hele tiden er klar til at udøve kriminalitet i Göteborg og omegn. 
</p><p>
»De tænker kriminalitet 24 timer i døgnet, syv dage om ugen. Det er umuligt 
for os at være alle steder på samme tid«, lød det fra politichefen. 
</p><p>
En rapport fra det svenske rigspoliti fra oktober sidste år beskriver 
samtidig, hvordan politiet i otte områder i Göteborg har svære 
arbejdsbetingelser på grund af kriminelle miljøer. Problemerne er ifølge 
rapporten knyttet til en række »segregerede boligområder« i byens forstæder. 
</p><p><b class="ext-link">DOKUMENTATION</b><a class=" bl-elem" href="https://polisen.se/Global/www%20och%20Intrapolis/Rapporter-utredningar/01%20Polisen%20nationellt/Ovriga%20rapporter-utredningar/Kriminella%20natverk%20med%20stor%20paverkan%20i%20lokalsamhallet%20Sekretesspr%2014.pdf">Læs 
rapport fra Rikskriminalpolisen om udsatte boligområder</a></p><p>
Lyskeglen har også været rettet mod Göteborg i forbindelse med debatten om 
europæere, der rejser til Syrien og går i krig med Islamisk Stat. Sveriges 
næststørste by er en af de byer i Norden, hvorfra flest personer er draget i 
krig i Syrien. Op mod 200 personer skulle være rejst af sted, skriver <a href="http://www.kristeligt-dagblad.dk/udland/2014-10-29/g%C3%B8teborg-nordiskcenter-foris-rekruttering">Kristeligt 
Dagblad,</a> der citerer oplysninger fra en lokal muslimsk gruppe. 
</p><p class="art-ext-other">

</p><p class=" bl-elem"/>	
</div>
</div></body></html>
