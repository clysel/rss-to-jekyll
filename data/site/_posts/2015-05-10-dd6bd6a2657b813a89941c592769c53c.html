---
layout:     post
title: 	    "Forsikringsselskaber vil have fat i gentest for arvelige sygdomme"
post_author:	    
post_date:	    Sun, 10 May 2015 22:30:26 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2663981/forsikringsselskaber-vil-have-fat-i-gentest-for-arvelige-sygdomme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det vigtige for os er, at vi har samme viden om kundens risiko, som kunden 
selv har 
</p>
<p class="sender">
Anne Seiersen, underdirektør i Forsikring og Pension 
</p>
</blockquote>
</div><p>
Er der særlig risiko for, at lige netop du bliver ramt af en alvorlig arvelig 
sygdom? 
</p><p>
Det kan en gentest måske hjælpe med fastslå. I takt med de teknologiske 
kvantespring på området er priserne på gentest raslet ned, og tusindvis af 
danskere har fået viden om deres potentiale for arvelige sygdomme som kræft, 
diabetes og Alzheimers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE1051240/de-heldige-sparer-paa-forsikringen/">De heldige sparer på 
forsikringen</a></p><p>
Den viden ville også være guld værd for landets forsikringsselskaber, når 
størrelsen på præmier skal fastsættes og nye kunder skal godkendes eller 
afvises. 
</p><p><b>»Risiko for spekulation mod forsikringsfællesskaberne«</b></p><p>
Men som forsikringsaftaleloven er skruet sammen i dag, er det ikke muligt for 
forsikringsselskaberne at få oplysninger om kundernes gener. Det ser 
brancheorganisationen Forsikring og Pension gerne et opgør med. De har 
derfor lagt sig i selen for at overbevise justitsministeren om en lempelse 
af forbuddet på området. 
</p><p>
»Det vigtige for os, når vi taler høje forsikringer, er, at vi har den samme 
viden om kundens risiko, som kunden selv har. Hvis du har fået taget en 
gentest, der viser stor risiko for, at du får en livstruende sygdom, kan det 
af gode grunde påvirke din efterspørgsel efter forsikring«, siger 
underdirektør i Forsikring og Pension, Anne Seiersen. 
</p><p>
I sit forslag til Justitsministeriet argumenterer Forsikring og Pension med, 
at den manglende adgang til gentest betyder en »risiko for spekulation mod 
forsikringsfællesskaberne«, fordi borgere med viden om en høj risiko for 
arvelige sygdomme fra en gentest kan tegne forsikring på samme vilkår som 
alle andre. 
</p><p>
Justitsministeriet mødtes senest med repræsentanter for forsikringsbranchen 
samt kritikere fra Lægeforeningen og Forbrugerrådet Tænk i januar for at 
drøfte spørgsmålet, men er siden »gået i tænkeboks«, oplyser ministeriet. 
</p><h3>
Rabat på livsforsikringen 
</h3><p>
I 2008 fik 5.037 personer i Danmark foretaget gentest for arvelige sygdomme. I 
2013 var tallet steget til 13.184 personer, der fik såkaldt genetisk 
rådgivning. 
</p><p>
Når vores gener er i fokus, er det en del af en ny virkelighed, hvor 
forsikringsselskaber overalt i verden bruger nye teknologiske muligheder til 
at skaffe sig oplysninger og bruge dem til at gøre forsikringer mere 
individuelle. 
</p><p>
I Sydafrika kan man allerede nu få rabat på sin livsforsikring, hvis man via 
en smartphone-app giver forsikringsselskabet fuld adgang til sine 
bevægelser. Her kan for eksempel en runde golf eller en tur i træningssalen 
udløse rabat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/engel-schmidt/ECE2480514/systemet-er-ved-at--tage-endnu-en-bid-af-borgernes-privatliv/">Systemet er ved at tage endnu 
en bid af borgernes privatliv</a></p><p>
En tilsvarende app er på vej i USA, hvor en gentest, der viser høj risiko for 
alvorlige sygdomme, kan lukke for adgangen til en livsforsikring. 
</p><p>
Men i Danmark har oplysninger om arvemateriale intet at gøre hos 
forsikringsselskaberne, lyder det fra Forbrugerrådet Tænk. 
</p><p>
»Vi synes tværtimod, at både tidligere lægehistorie og gentest bør inkluderes 
i forbuddet i forsikringsaftaleloven, uanset om det er standarddækninger 
eller de udvidede dækninger. Der er så mange usikkerheder omkring de 
oplysninger, at de ikke er udtryk for den reelle risiko«, siger seniorjurist 
Mads Mølgaard Braüner. 
</p><h3>
Justitsminister overvejer 
</h3><p>
Dagbladet Information kunne i efteråret berette, at der tegner sig et flertal 
i Folketinget for at forbyde forsikringsselskabernes indsigt i 
familiesygdomme. Det skal give raske mennesker, der har været afskåret fra 
at tegne en forsikring på grund af sygdom i familien, mulighed for at 
forsikre sig. 
</p><p>
De politiske intentioner er endnu ikke blevet til lov, men justitsminister 
Mette Frederiksen (S) er grundlæggende kritisk over for 
forsikringsselskabers adgang til følsomme sundhedsoplysninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2248327/jeg-er-rystet-over-at-det-er-slut-med-mit-privatliv-i-sundhedssektoren/">Jeg er rystet over, at det er 
slut med mit privatliv i sundhedssektoren</a></p><p>
»Forsikringsselskaberne bør ikke have adgang til flere helbredsoplysninger end 
strengt nødvendigt for at kunne tilbyde borgerne forsikringer på rimelige 
vilkår. Som udgangspunkt mener jeg derfor heller ikke, at 
forsikringsselskaberne ved tegning af helt almindelige forsikringer bør have 
adgang til oplysninger om sygdom i familien«, skriver Frederiksen i en mail. 
</p><p>
Hun vil imidlertid ikke tage stilling til en afskaffelse af genforbuddet, hvor 
ministeriet som nævnt overvejer sagen. 
</p><p class=" bl-elem">
SF, Enhedslisten og DF ønsker at beholde forbuddet mod forsikringsselskabernes 
adgang til gentest, mens Venstre afventer ministerens udmelding. 
</p>	
</div>

</div></body></html>
