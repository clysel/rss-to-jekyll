---
layout:     post
title: 	    "Plastbranchen har udsigt til stor ingeniørmangel"
post_author:	    71978
post_date:	    Tue, 05 May 2015 09:25:11 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/plastbranchen-har-udsigt-til-stor-ingenioermangel-3070
---
<html><body><div><section class="body">
			<p>Den danske plastbranche står overfor en stor udfordring med at tiltrække ingeniører.<br/>
			Således lyder det i en pressemeddelelse fra Plastindustrien efter offentliggørelsen af en analyse, der viser, at 4 ud af 5 plastvirksomheder forventer problemer med at tiltrække ingeniører med de rette kompetencer. Over en tredjedel regner med alvorlige udfordringer.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Find nye udfordringer på Jobfinder</a></p>
			<p>»Når vi mangler ingeniører i så stort et omfang, så rammer det plastvirksomhedernes mulighed for at beholde og udvide produktionen i Danmark. Det betyder, at vi som samfund kan komme til at gå glip af et enormt vækstpotentiale og en masse arbejdspladser. Derfor skal vi simpelthen have vendt udviklingen,« siger adm. direktør i Plastindustrien Thomas Drustrup i pressemeddelelsen.</p>
			<p>Se den fulde rapport <a href="http://www.plast.dk/aktuelt/nyhed/Ny-analyse-Udsigt-til-stor-mangel-paa-ingenioerer-i-plastbranchen">her</a>.</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/grafrekrutteringsproblemer.png" src="http://karriere.jobfinder.dk/sites/karriere/files/styles/w1120_media_right/public/grafrekrutteringsproblemer.png?itok=bAi8FDuh" alt=""/><figcaption> Hele 35% af de adspurgte plastvirksomheder mener, der i høj grad vil være problemer med at rekruttere ingeniører i 2025. </figcaption></figure></p>
			
			<h2>Positiv baggrund</h2>
			<p>De dystre udsigter skyldes dog en positiv nyhed. Plastindustrien går en lys fremtid i møde, og derfor forventer hele tre ud af fire virksomheder også at skulle udvide deres ingeniørstab i forhold til i dag. Ingeniørernes kompetencer er nemlig helt afgørende for at Danmark kan følge med udviklingen i plastindustrien på verdensplan.</p>
			<p>»Danmark er et dyrt land at drive plastvirksomhed i. Derfor kan vi kun klare os i den internationale konkurrence, fordi vi kan noget andet og mere end de lande, der som udgangspunkt kan slå os på prisen. Her er ingeniørerne afgørende. Det er deres kompetencer, der driver innovationen og produktudviklingen,« siger Thomas Drustrup.</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/grafgeteftersprgsel.png" src="http://karriere.jobfinder.dk/sites/karriere/files/styles/w1120_media_right/public/grafgeteftersprgsel.png?itok=xapcoc6V" alt=""/><figcaption> Analysen viser et tydeligt billede af en fremtid, hvor behovet for flere ingeniører i plastindustrien bliver markant større. </figcaption></figure></p>
			<h2>Nyuddannede kan komme i spil</h2>
			<p>Thomas Drustrup peger på, at udfordringer skal løftes i samarbejde med uddannelsesinstitutionerne, og det er formanden for Ansattes Råd i IDA, Morten Thiessen, enig i:</p>
			<p>»Jeg synes, det er et godt og konkret indspil, som Plastindustrien præsenterer med denne analyse. Jeg håber, det kan danne udgangspunkt for en konstruktiv dialog mellem uddannelsesstederne og industrien, så der kan findes løsninger,« siger han i pressemeddelelsen.</p>
			<p>Et potentielt sted, hvor der er kræfter at hente for plastvirksomhederne, er blandt de nyuddannede ingeniører, hvor der ofte er flere end gennemsnittet, der går ledigt.</p>
			<p>»Selvom de ikke direkte er uddannet mod plastbranchen, besidder nyuddannede ingeniører brede kompetencer, som virksomhederne kan bygge videre på,« siger Morten Thiessen.</p>
			
			<p>Plastindustrien afholder d. 12 maj årsdag, den såkaldte Plastdag, hvor de i Industriens Hus i København sætter fokus på branchens udfordringer med at tiltrække kvalificeret arbejdskraft. Læs mere om arrangementet <a href="http://www.plast.dk/Om-os/Plastdagen-2015/">her</a>.</p>
		</section>
		  </div></body></html>
