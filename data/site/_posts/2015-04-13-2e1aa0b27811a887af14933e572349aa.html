---
layout:     post
title: 	    "Reaktioner på Clintons kandidatur: »Hillary vil have dig til at swipe til højre«"
post_author:	    
post_date:	    Mon, 13 Apr 2015 11:37:31 +0200
post_site:	    politiken.dk 
post_link:	    http://politiken.dk/udland/ECE2625522/reaktioner-paa-clintons-kandidatur-hillary-vil-have-dig-til-at-swipe-til-hoejre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Så kom den langt om længe. Beskeden alle ventede på. Mindst to års 
spekulationer fik sin ende, da USA's tidligere udenrigsminister og 
førstedame Hillary Clinton i går offentliggjorde sit kandidatur til 
præsidentvalget i USA. 
</p><p>
Allerede fredag begyndte rygterne at svirre om Clintons annoncering søndag, og 
derfor stod politiske kommentatorer, republikanske fjender og de sociale 
medier klar parat til at kaste sig over Hillary Clinton, på godt og ondt. 
</p><p><b class="ext-link">NYHED</b><a class="embeddedlink" href="http://politiken.dk/udland/int_usa/ECE2618989/saa-er-det-officielt-hillary-clinton-gaar-efter-det-hvide-hus/">Så er det officielt: Hillary Clinton går 
efter Det Hvide Hus</a></p><h3 class="tvheader">Se Hillary Clintons valgvideo</h3>
<p> Mens annonceringen af Clintons kandidatur har bragt Twitter i 
drillehumør, og modstanderne selvsagt reagerer med skarpe skud, taler flere 
politiske analytikere om videoens usædvanlige indhold med både spanske 
gloser og to homoseksuelle par. 
</p><p>
Politiken giver her et indblik i nogen af reaktionerne på Hillary Clintons 
længe ventede kandidatur. 
</p><h3>
De sjove... 
</h3><p>
I den mindre seriøse ende svulmede det sociale medie Twitter over i 
latterliggørelser af Hillary Clinton. En strøm af spot blev i timerne efter 
offentliggørelsen af kandidaturet rettet mod kampagnens logo, der kombinerer 
et blåt 'H' med en rød pil, der peger mod højre. 
</p><p>
Netop pilen mod højre har Twitter-brugerne i den grad kommenteret på. Med en 
reference til det populære dattingprogram Tinder konstaterer flere brugere 
på Twitter, at Hillary Clinton vil have vælgerne til at 'swipe' til højre. I 
Tinder-sprog betyder det, at man godkender personen. 
</p><p/><p>
Logoet bliver også på Twitter sammenlignet med alt fra vejskilte over det 
cubanske flag til virksomhedslogoer, mens whistleblower-organisationen 
Wikileaks anklager Hillary Clinton for at tyvstjæle organisationens logo på 
Twitter. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/int_usa/ECE2624261/portraet-det-mest-beroemte-menneske-som-ingen-kender-vil-igen-vaere-praesident/">»Det mest berømte menneske, som 
ingen kender«, vil igen være præsident</a></p><p>
Også de kendte har meldt sig på banen som støtter til Clinton. Lena Dunham, 
der står bag tv-serien 'Girls', talte i en video ved præsidentvalget i 2012 
om »sin første gang« med Barack Obama. Hun har denne gang lagt et billede af 
Hillary Clinton på det sociale medie Instagram med teksten: 
</p><p/><p>
»Her læser Hillary en besked fra mig, hvor der står<i> 'med dig 
hele vejen, gurl' </i>#minpræsident«. 
</p><h3>
De analytiske... 
</h3><p>
I Hillary Clintons kampagnevideo optræder flere forskellige personer: En ung 
kvinde af asiatisk udseende leder efter arbejde. Et brødrepar, der taler 
spansk, er i gang med at starte en virksomhed. En sort familie taler om det 
barn, de venter. 
</p><p>
Videoen, som blev lagt ud på Youtube i aftes, inkluderer groft sagt alle 
befolkningsgrupper i USA, og det er bemærkelsesværdigt, lyder meldingen fra 
flere politiske analytikere i amerikanske medier. 
</p><p>
»Et homoseksuelt par, der bliver gift, ville have været utænkeligt som et 
centralt element i en kampagne selv ved præsident Obamas genvalg i 2012«, 
siger Maggie Haberman, der kommenterer videoen for New York Times. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_usa/ECE2625145/analyse-det-vil-hillary-aendre-for-at-vinde-i-2016/">Det vil Hillary ændre for at vinde i 2016</a></p><p>
Hillary Clinton træder først frem i egen skikkelse i videoen efter omkring to 
minutter. Hun adskiller sig i videoen generelt set fra den klassiske 
præsidentkandidat, der tager ordet med autoritet og fortæller landet om sine 
visioner, lyder analysen i det amerikanske medie Vox.com: 
</p><p>
»Videoen indfanger en ny slags kampagne - og i særdeleshed en ny kampagne for 
Clinton - som sætter fokus på vælgernes behov og ønsker. Frem for at lægge 
sin egen vision frem, hvilket hun tidligere har kæmpet med, lover hun 
indirekte, at realisere deres fælles vision«, skriver mediet. 
</p><h3>
De kritiske... 
</h3><p>
Clinton er med annonceringen det tredje prominente navn, der offentliggør sit 
kandidatur til valget om Det Hvide Hus i 2016. I løbet af den sidste måned 
har republikanerne Ted Cruz og Rand Paul begge meldt sig i kampen. 
</p><p>
Netop Rand Paul og Ted Cruz stod ikke overraskende klar med skarp kritik af 
Hillary Clinton. Ted Cruz langede særligt ud efter Clintons forhold til 
Obama og hendes tid som amerikansk udenrigsminister fra 2009 til 2013. 
</p><p>
»Hillary Clinton repræsenterer fortidens fejlslagen politik, og der bliver et 
meget klart valg i 2016: Ønsker USA en tredje periode med Obama, eller er vi 
klar til et stærkt konservativt lederskab, der kan gøre USA fremragende 
igen«, siger Cruz i en officiel udtalelse. 
</p><p>
Rand Paul havde til Clintons annoncering forberedt en negativ reklamevideo, 
der sværter Hillary Clinton til som en 'maskine' fra Washington. Den 
republikanske kandidat har sågar købt rettighederne til domænet <i>www.libertynothillary.com, 
</i>der fører besøgerne ind til en hjemmeside helliget Hillary-kritik. 
</p><p/><p class=" bl-elem">
Selvom den næste amerikanske præsident først skal findes i 2016, kan der ikke 
længere herske tvivl om, at valgkampen er godt i gang. 
</p>	
</div>

</div></body></html>
