---
layout:     post
title: 	    "Kineserne kommer: Flere lande forsvarer deres boliger "
post_author:	    
post_date:	    Thu, 05 Mar 2015 17:02:06 +0100
post_site:	    politiken.dk 
post_link:	    http://politiken.dk/oekonomi/ft/ECE2573197/kineserne-kommer-flere-lande-forsvarer-deres-boliger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Australien har planer om at lade udenlandske købere af fast ejendom i landet 
betale en særlig afgift. 
</p><p>
Det sker, efter at de kinesiske investeringer i det australske ejendomsmarked 
steg med 60 procent sidste år. Afgiften er det seneste tegn på en tiltagende 
international modreaktion mod velhavende kinesiske investorer, der går efter 
fast ejendom. 
</p><p>
Det nye tiltag skyldes, at lokale australiere klager over, at de slet ikke kan 
følge med prisudviklingen på boligmarkedet. Der er i den senere tid blevet 
indført lignende, endnu højere afgifter i Hongkong og Singapore. 
Myndighederne siger dog alle, at afgifterne ikke er rettet mod bestemte 
nationaliteter. 
</p><h3>
Kinesere den største gruppe
</h3><p>
Det seneste år har købere fra det kinesiske fastland udgjort den største 
gruppe af udenlandske investorer i boliger i USA, Storbritannien og 
Australien samt i flere andre vestlige byer, siger repræsentanter for 
ejendomsbranchen. 
</p><p>
I perioden fra marts 2013 til marts 2014 tegnede kinesiske købere sig således 
for næsten en fjerdedel af alle boligkøb i USA. De købte for op mod 150 
milliarder kroner, mens det tilsvarende tal året inden var 85 milliarder. 
</p><p>
Det fremgår af tal fra amerikanske ejendomsmægleres brancheorganisation US 
National Association of Realtors. Canadierne, der tegner sig for næstflest 
handler, brugte 92 milliarder kroner. 
</p><p>
I London tegnede kinesiske købere sig i 2014 for 11 procent af de 
ejendomshandler, der havde en værdi på over 10 millioner kroner. Det var en 
stigning på 4 procent i forhold til 2012, siger konsulentfirmaet Knight 
Frank. Det tilsvarende tal for de russiske købere, som er den næststørste 
gruppe, var 5 procent. 
</p><h3>
Vil skræmme udenlandske købere væk 
</h3><p>
Den britiske regering har de seneste tre år indført en række ændringer i 
skattereglerne med det mål at skræmme rige udenlandske købere væk fra 
boligmarkedet i London. 
</p><p>
Og nu har den australske regering så foreslået, at der pålægges en 
’ibrugtagningsafgift’ på 50.000 kroner for hver 50 millioner kroner, 
udenlandske købere betaler for australske ejendomme. 
</p><p>
Regeringen har desuden lovet, at den bedre vil håndhæve en eksisterende lov, 
der forbyder ikke-australske statsborgere, at købe eksisterende – i 
modsætning til nybyggede – boliger. 
</p><p>
En overtrædelse kan medføre bødestraf på op til 25 procent af ejendommens 
værdi. 
</p><p class=" bl-elem"><i class=" bl-elem">Oversættelse: Lorens Juul Madsen. Med licens fra Financial Times</i></p>	
</div>
</div></body></html>
