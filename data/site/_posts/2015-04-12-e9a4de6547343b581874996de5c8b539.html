---
layout:     post
title: 	    "Knivstikkeri: Mand sigtes for drabsforsøg"
post_author:	    
post_date:	    Sun, 12 Apr 2015 10:36:12 +0200
post_site:	    politiken.dk 
post_link:	    http://politiken.dk/indland/ECE2624840/knivstikkeri-mand-sigtes-for-drabsforsoeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En mand er anholdt og sigtet for forsøg på drab, da han ifølge politiet 
formodes at stå bag et voldsomt knivstikkeri i går eftermiddag i Hornbæk.
</p><p>
Offeret er uden for livsfare, oplyser Peter Olesen, vagtchef i Nordsjællands 
Politi, til Ritzau.
</p><p>
»Vi bliver alarmeret klokken 14.09 lørdag af en mand, der bor i Hornbæk, som 
oplyser til politiet, at han er blevet stukket i ryggen med en kniv«, siger 
vagtchefen.
</p><p>
Politiet ankommer til stedet og finder manden. Herefter får politiet kontakt 
til den formodede gerningsmand.
</p><p>
»Den forurettede blev efter knivstikkeriet fløjet til Rigshospitalets 
traumecenter for at blive lappet sammen«, siger Peter Olesen.
</p><h3>
Kræver fængsling
</h3><p>
Ifølge vagtchefen er den formodede gerningsmand foreløbig anholdt, og 
gerningsstedet er blevet undersøgt for at finde ud af, hvad der præcist er 
foregået.
</p><p>
Den anholdte har endnu ikke ønsket at udtale sig, oplyser vagtchefen hos 
Nordsjællands Politi.
</p><p>
Politiet vil forsøge at få den formodede gerningsmand begæret fængslet i 
forbindelse med et grundlovsforhør til middag i retten i Lyndby.
</p><p class=" bl-elem">
Manden er ifølge politiet sigtet for forsøg på manddrab.
</p>	
</div>

</div></body></html>
