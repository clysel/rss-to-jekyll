---
layout:     post
title: 	    "Overblik: Bliv klogere på regeringens vækstpakke i tekst og grafik"
post_author:	    
post_date:	    Wed, 06 May 2015 19:09:14 +0200
post_site:	    politiken.dk 
post_link:	    http://politiken.dk/indland/politik/ECE2657283/overblik-bliv-klogere-paa-regeringens-vaekstpakke-i-tekst-og-grafik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fire ministre præsenterede i dag en stor del af regeringens vækstpakke, der i 
sin helhed kommer til at bestå af i alt 50 punkter. 
</p><p>
»Isoleret set er det her noget, der styrker vores virksomheder i Danmark, så 
de bedre kan konkurrere med udenlandske virksomheder og få en større 
tilskyndelse til at lægge arbejdspladserne her i landet frem for andre 
steder«, sagde finansminister Bjarne Corydon (S) ved præsentationen. 
</p><div class="art-fakta article-box">
<h4 class="">
Regeringens vækstinitiativer</h4>
<div class="fakta-body" data-buildingblock="embedded_factboxlink">
<ul><li>Færre afgifter</li><li>Delvis afskaffelse af kontantreglen</li><li>Kortere statslig sagsbehandling</li><li>Billigere at overdrage sin virksomhed til en fond</li><li>Flere penge til idræt og kultur</li><li>Afskaffelse af dobbeltregulering på fjernvarme</li><li>Udvidelse af tonnageskatteordningen til mobile borerigge mv.</li><li>Forlængelse af Virksomhedsforums mandat til og med 2018</li><li>Innovationsfremmende regulering af arbejdsmiljøklrav i produktionsvirksomheder</li><li>Frit valg af tv-distributør for forbrugerne</li><li>Nedlæggelse af obligatorisk eftersyn af ventilationsanlæg</li><li>Strategi for øget anvelndelse af internationale standarder i virksomheder</li><li>Tilpasning af kabelbehandlings- og forskønnelsesplaner</li><li>Realisering af effektiviseringer i forsyningssektoren for 3,3 mia. kr.</li><li>Modernisering af den tekniske byggesagsbehandling</li><li>Styrket sammenhæng i brandreguleringen</li><li>Harmonisering af energikrav til produkter</li><li>Afskaffelse af lovkrav om nøgletalssystemet i statsligt og alment byggeri</li><li>Forenkling af anerkendelsesordning for statikere</li><li class=" bl-elem">Afskaffelse af ejerskabsrestriktioner for landinspektører</li></ul><p class=" bl-elem">
Regeringen vil samlet bruge 2,2 milliarder kroner frem mod 2019 på at sikre 
bedre vilkår for danske virksomheder og 625 millioner kroner frem mod 2019 
på mere effektivt byggeri og billigere forsyning.
</p>
</div>
</div><p/><p>
Det er regeringens tredje vækstpakke, men regeringen har ved tidligere 
lejligheder understreget, at pakken ikke bliver så stor som de to 
foregående. 
</p><p>
Ifølge finansministeren er der tale om en »nettolettelse« af skatter og 
afgifter for virksomheder, og i sin efterhånden velkendte jargon, 
understregede Bjarne Corydon, at planen er »finansieret krone for krone hele 
vejen rundt«. 
</p><p>
Alligevel var det svært at få et klart svar på, om ordet nettolettelse er 
udtryk for, at der i de kommende præsentationer af resten af vækstpakken 
gemmer sig afgifts- og skattestigninger. Men økonomi- og indenrigsminister 
Morten Østergaard (R) understregede: 
</p><p>
»Vi fremlægger ikke den ene dag initiativer, der sænker punktafgifterne, for 
så den næste dag at sætte afgifterne op«. 
</p><p>
Over de seneste dage har regeringen dryppet flere af initiativerne fra 
vækstpakken, blandt andet en redningspakke til landbruget og en hjælpende 
hånd til udkantsområderne. 
</p><p>
I dag præsenterede finansministeren så sammen med økononomi- og 
indenrigsministeren, erhvervs- og vækstministeren samt uddannelses- og 
forskningsministeren en del af den samlede vækstpakke. Den vil ifølge 
regeringen samlet gøre det lettere og billigere at drive virksomhed i 
Danmark og dermed bidrage til at skabe de 150.000 arbejdspladser, regeringen 
har sat sig for i sin 2020-plan. 
</p><p><b class="ext-link">UDKANTSHJÆLP </b><a class="embeddedlink" href="http://politiken.dk/indland/politik/ECE2654953/thorning-vil-skubbe-yderomraader-i-gang-med-bredbaand-og-bedre-offentlig-trafik/">Thorning vil skubbe yderområder 
i gang med bredbånd og bedre offentlig trafik</a></p><p>
Politiken skaber her overblik over de fem vigtigste initiativer, som blev 
præsenteret på dagens pressemøde. 
</p><h3>
Færre afgifter <span class="img-contimg-fl-right"><img class="image inlineLightBox" src="http://multimedia.pol.dk/archive/00934/F_rre-afgifter_934194a.gif" alt="" border="0"/></span></h3><p>
Med vækstpakken vil regeringen blandt andet støvsuge i de såkaldte 
punktafgifter, der er en form for miljøafgift på primært fødevarer. 
Regeringen vil afsætte en pulje på 150 millioner kroner i 2017, som derefter 
vil stige til 200 millioner kroner om året. 
</p><p>
Punktafgifter er tidligere blevet kritiseret af blandt andre Landbrug &amp; 
Fødevarer og Dansk Erhverv, fordi afgifterne er uigennemsigtige. Der findes 
således 10 forskellige afgifter på nødder, fordi der er forskel på afgiften, 
alt efter om nøden for eksempel er med eller uden skal eller hakket. 
</p><p>
Økonomi- og indenrigsminister Morten Østergaard kaldte på dagens pressemøde de 
mange afgifter for »et enormt administrativt bøvl« og understregede, at »den 
store lettelse for virksomhederne ligger i deres administration«. 
</p><p>
Venstre har kritiseret regeringens initiativ for ikke at være ambitiøst nok, 
mens SF og Enhedslisten har været uforstående over, at regeringen kan finde 
penge til erhvervslivet, men ikke til at løse dagpengeproblemet. 
</p><h3>
Butikker uden kontanter <span class="img-contimg-fl-right"><img class="image inlineLightBox" src="http://multimedia.pol.dk/archive/00934/Kontantregel_934196a.gif" alt="" border="0"/></span></h3><p>
Det er lovpligtigt for butikker at tage imod sedler og mønter, men den regel 
vil regeringen nu delvist afskaffe, så butikker i fremtiden kan nøjes med at 
tage imod for eksempel dankort eller betaling over mobil. 
</p><p>
Dagligvarebutikker, posthuse, apoteker og andre butikker med receptpligtig 
medicin, læger, tandlæger, fysioterapeuter og lignende samt butikker på 
offentlige sygehuse og plejehjem skal stadig tage imod kontanter. 
</p><p><b class="ext-link">MOBILBETALING</b><a class="embeddedlink" href="http://politiken.dk/forbrugogliv/forbrug/indkoeb/ECE2582682/mobilepay-paa-vej-i-foetex-netto-salling-og-bilka/">Mobilepay på vej i Føtex, netto, 
Salling og Bilka</a></p><p>
Det er bøvlet og dyrt at håndtere penge, og derfor vil en lempelse af den 
såkaldte kontantregel spare virksomhederne penge, lød det fra erhvervs- og 
vækstminister Henrik Sass-Larsen (S) på pressemødet. 
</p><p>
Finansrådet, der er pengeinstitutternes brancheforening, har taget imod 
forslaget med åbne arme, mens Forbrugerrådet Tænk mener, at »det skaber 
problemer for nogle, hvis man udelukker kontanter«, som vicedirektør Vagn 
Jelsø udtrykker det over for Ritzau. Forbrugerrådet ønsker derfor at bevare 
kontantreglen. 
</p><h3>
Kortere statslig sagsbehandling <span class="img-contimg-fl-right"><img class="image inlineLightBox" src="http://multimedia.pol.dk/archive/00934/Sagsbehandling_934198a.gif" alt="" border="0"/></span></h3><p>
»Det offentlige træffer beslutninger på en lang række områder, som har stor 
betydning for private virksomheder, såsom godkendelser, tilladelser og 
klager«, skriver regeringen i oplægget til sin vækstpakke. Derfor ønsker 
regeringen at gøre den statslige sagsbehandlingstid væsentligt kortere, end 
den er i dag. 
</p><p>
I sidste års vækstpakke satte regeringen et mål om at nedbringe 
sagsbehandlingstiden i det offentlige med 850.000 dage. Med denne vækstpakke 
ønsker regeringen at øge det mål, så sagsbehandlingstiden frem mod 2018 
bliver reduceret med 1,6 millioner arbejdsdage. 
</p><p>
Det vil blandt andet få Arbejdstilsynet til hurtigere at afgøre straffesager 
over for virksomheder, ligesom det vil blive hurtigere for virksomheder at 
få behandlet for eksempel klager over afgifter. 
</p><h3>
Billigere at overdrage sin virksomhed til en fond <span class="img-contimg-fl-right"><img class="image inlineLightBox" src="http://multimedia.pol.dk/archive/00934/Overdragelse_934201a.gif" alt="" border="0"/></span></h3><p>
Det skal koste det samme at overdrage sin virksomhed til en erhvervsdrivende 
fond, som det koster at overdrage virksomheden til et familiemedlem, mener 
regeringen. Regeringen ønsker derfor at sænke afgiften på overdragelse til 
en fond til 15 procent af de overdragede værdier. I dag koster det op mod 42 
procent at overdrage sin virksomhed til en fond. 
</p><p>
Dansk Industri har flere gange plæderet for, at det blev billigere at 
overdrage sin virksomhed til en fond, hvorfor direktør Trine Roed over for 
Politiken kalder initiativet for »positivt«. 
</p><h3>
Flere penge til idræt og kultur <span class="img-contimg-fl-right"><img class="image inlineLightBox" src="http://multimedia.pol.dk/archive/00934/Penge-til-sport_934206a.gif" alt="" border="0"/></span></h3><p>
Frivillige idræts- og kulturforeninger modtager penge fra de såkaldte 
udlodningsmidler, der kommer fra Danske Spil og Klasselotteriet. Men efter 
liberaliseringen af spillelovgivningen i 2012 har flere spiludbydere budt 
sig til på det danske marked, hvilket har gjort pengeposen mindre. 
</p><p class=" bl-elem">
Regeringen ønsker derfor ekstraordinært at afsætte 63 millioner kroner til 
frivillige idræts- og kulturforeninger i 2015. 
</p>	
</div>

</div></body></html>
