---
layout:     post
title: 	    "Sukkersyges private oplysninger sælges på nettet"
post_author:	    
post_date:	    Sat, 04 Apr 2015 20:25:24 +0200
post_site:	    politiken.dk 
post_link:	    http://politiken.dk/indland/ECE2616444/sukkersyges-private-oplysninger-saelges-paa-nettet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når danske diabetikere modtager reklamemateriale for forskellige produkter 
relateret til deres sygdom, kan det skyldes, at oplysninger om deres helbred 
er havnet i en stor database hos et amerikansk firma, der sælger 
oplysningerne videre.
</p><p>
Det oplyser DR Nyheder, der også kan fortælle, at firmaet, en såkaldt 
datakøbmand ved navn Exact Data, hævder at ligge inde med information om 
2500 danske personer med sukkersyge.
</p><p>
Firmaer, der køber oplysningerne fra datakøbmanden, kan for eksempel bruge dem 
til at målrette reklamer. DR's journalister har fået tilbudt at købe 
journaloplysninger specificeret med navne, postadresser og e-mails til 
patienterne.
</p><h3>
Frygter misbrug
</h3><p>
DR har dog afslået at købe oplysningerne, da det er ulovligt i Danmark. Men 
hos Diabetesforeningen vækker det forargelse, at oplysningerne overhovedet 
er til salg.
</p><p>
»Det er sygdomsoplysninger, som man ikke skal kunne købe«, siger Morten 
Jakobsen, kommunikationschef i Diabetesforeningen, til DR.
</p><p>
Foreningen frygter, at oplysningerne kan blive misbrugt af kommende 
arbejdsgivere, der ønsker at kende til jobansøgeres helbred, før de ansætter 
dem.
</p><p>
DR har tidligere afdækket, at Exact Data råder over oplysninger om 359.000 
danskeres indkomst, alder, køn, civilstatus og interesser. Men hvordan 
datakøbmanden har fået fat i informationerne er uklart.
</p><p class=" bl-elem">
Det kan ifølge DR være sket ved hjælp af cookies på hjemmesider, men det kan 
også være sket gennem læk af en elektronisk database. Exact Data er ikke 
vendt tilbage på DR's henvendelse.
</p>	
</div>

</div></body></html>
