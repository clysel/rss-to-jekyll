---
layout:     post
title: 	    "Forskning: Børn får sunde madvaner af frokostordninger"
post_author:	    
post_date:	    Wed, 06 May 2015 11:00:28 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2655677/forskning-boern-faar-sunde-madvaner-af-frokostordninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den halvfedtede folieindpakkede leverpostejmad, der har ligget i køleskabet 
siden aftenen forinden, er noget, de fleste børn kender til. 
</p><p>
Og det bør snart være fortid, hvis det står til ny forskning. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke kun, hvad de spiser, det også hele kulturen omkring maden, der er 
vigtigt
</p>
<p class="sender">
Lasse Bjerg Jørgensen 
</p>
</blockquote>
</div><p/><p>
Et ph.d.-studie fra Aalborg Universitet har nemlig fundet sammenhæng mellem 
mad, pædagogik og sundhed, hvorfor meldingen også er klar til landets 
børnehaver og skoler: Frokostordningen skal indføres. 
</p><p>
»Hvis man ser på studier, der er lavet om børn i børnehaver, så kan man se, at 
frokostordninger tit har en effekt på blandt andet børnenes indtag af frugt 
og grønt samt deres viden om sund mad«, fortæller ph.d.-studerende Mette 
Vang Mikkelsen, der står bag dele af forskningsprojektet FRIDA - 
Frokostordninger i Dagtilbud, og fortsætter: 
</p><p>
»Og hvis maden samtidig bliver suppleret med pædagogiske overvejelser omkring, 
hvordan man taler om maden, så vil det have en indflydelse på børns 
madvaner«, siger hun og opfordrer kommunerne til at sørge for, at de ansatte 
er kvalificeret til at arbejde pædagogisk under måltiderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2023984/boernehaver-dropper-svinekoed-det-skal-vaere-ens-for-alle/">Børnehaver dropper svinekød: 
Det skal være ens for alle</a></p><p>
Og de resultater er noget, der vækker glæde hos Lasse Bjerg Jørgensen, der er 
hovedkasserer og medlem af forretningsudvalget i BUPL, 
</p><p>
»Vi synes jo, det er gode resultater, der understøtter den viden, vi har på 
området i forhold til, hvad der er vigtigt med børn og kost. Det er ikke 
kun, hvad de spiser, det er også hele kulturen omkring maden, der er 
vigtig«, siger han og understreger vigtigheden af at spise sammen og tale om 
maden. 
</p><h3>
Mindre end hver fjerde børnehave 
</h3><p>
I dag er det kun et fåtal af landets børnehaver, der tilbyder frokostordning. 
</p><div class="art-quote article-box">
<p class="quote"/>
<blockquote>
<p class="quote-txt">
Man tænker for instrumentalt i stedet for at tænke, at vi integrerer mad og 
servering med sund madlæring i den pædagogiske dagligdag
</p>
<p class="sender">
Bent Egbjerg Mikkelsen 
</p>
</blockquote>
</div><p/><p>
Således viser en rundspørge til alle landets kommuner foretaget af Bureau 
2000, at 78 procent af børnehaver ikke tilbyder frokostordning, og det er et 
problem, mener Lasse Bjerg Jørgensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE883372/boernehaver-elsker-faelles-frokost/">Børnehaver elsker fælles 
frokost </a></p><p>
»Det er ikke særlig hensigtsmæssigt, og vi har påpeget, at det er ærgerligt, 
at det er frivilligt og op til den enkelte forældrebestyrelse at beslutte, 
om man vil have madordning eller ej. Når 78 procent ikke har en 
frokostordning, så er det jo en stor beslutning for den enkelte 
forældrebestyrelse, og hvis man ikke har en form for beredskab fra kommunen 
til at understøtte, hvordan man træffer den beslutning, så kan det være 
svært«, siger han. 
</p><p>
Og den holdning bakkes op af Bent Egbjerg Mikkelsen, der er professor ved 
Aalborg Universitet og har ledet FRIDA-projektet. 
</p><p>
»Vi mister både muligheden for maddannelse og folkesundhed, fordi man tænker 
for instrumentalt i forhold til blot at bespise børnene i stedet for at 
tænke, at vi integrerer mad og servering med sund madlæring i den 
pædagogiske dagligdag. Hele vores pointe med det her er, at det ikke 
udelukkende skal være på en bespisende måde, men også på en lærende måde«, 
siger han. 
</p><h3>
Prisen kan skræmme forældre 
</h3><p>
Ifølge Bent Egbjerg Mikkelsen vil de ekstra omkostninger, der er forbundet med 
frokostordningen, ofte være skræmmende for mange forældre, men samtidig er 
han ikke i tvivl om, at det pædagogiske resultat, der vil komme ud af en 
frokostordning, vil kunne bløde forældrene op. 
</p><p>
»Der er mange, der vil kunne se det fornuftige i det, når vi peger på cases, 
hvor man gør sig umage og tænker på det her som et pædagogisk projekt. 
Dermed tænker man det ind i det, der er drivende for dagtilbuddenes 
obligatoriske lærerplaner«, fortæller han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2406128/mange-skoleelever-faar-for-daarlig-mad/">Mange skoleelever får for 
dårlig mad</a></p><p>
Samtidig hæfter han sig ved, at man ved en frokostordning selv kan regulere 
barren for sundheden og dermed komme på forkant med en masse 
livstilssygdomme senere i livet. 
</p><p>
»Med sådan en ordning lægger man sig jo rent sundhedsmæssigt over en hvis 
kvalitetsmæssig standard og vil samtidig kunne stille krav til den standard. 
Man kan ikke stille krav til den hjemmesmurte madpakke i dag«. 
</p><p class=" bl-elem">
Lasse Bjerg Jørgensen håber, at man fra kommunernes side vil iværksætte 
tiltag, der vil gøre det lettere for børnehaverne at trække beslutningen om 
at indføre frokostordning. 
</p>	
</div>

</div></body></html>
