---
layout:     post
title: 	    "FCK giver tuderiet fingeren og har indledt ulvejagten"
post_author:	    
post_date:	    Mon, 23 Feb 2015 07:54:17 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2558656/fck-giver-tuderiet-fingeren-og-har-indledt-ulvejagten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Peter Larsen har fået nok. 
</p><p>
»Hold nu kæft med det tuderi«, brøler han på vej ind i Parken til FC 
Københavns første superligakamp i halvsæsonen – gårsdagens dyst mod FC 
Vestsjælland. 
</p><p>
I ugerne op til opgøret har manden i den hvide trøje med løvelogoet på brystet 
åbenbart hyppigt diskuteret med sine fanvenner, hvordan det egentlig står 
til med deres hjerteklub FCK. 
</p><p>
»Håbløst«, mener nogle. 
</p><p>
»De spiller dødssygt og har ikke en chance for at vinde guld«, siger andre. 
</p><p>
»Men vi har jo ikke tabt i evigheder«, fastslår Peter Larsen og fortsætter 
angrebet på andre tilhængeres ’tuderi’ – hvilket også har været et debatemne 
på fanfora. 
</p><h3>
11 kampe uden nederlag 
</h3><div class="art-fakta article-box">
<h4 class="">
FCK's stime</h4>
<h5>
11 kampe uden nederlag</h5>
<div class="fakta-body" data-buildingblock="embedded_factboxlink">
<ul><li>22/2, 2015: FCK - FCV, 2-0</li><li>7/12, 2014: FCK - FCM, 3-0</li><li>30/11, 2014: AaB - FCK, 0-1</li><li>22/11, 2014: FCK - SIF, 1-0</li><li>9/11, 2014: FCN - FCK, 0-0</li><li>2/11, 2014: FCK - SønderjyskE, 1-1</li><li>26/10, 2014: Hobro - FCK, 0-2</li><li>19/10, 2014: FCK - Randers, 1-0</li><li>5/10, 2014: FCK - Esbjerg, 2-1</li><li>27/9, 2014: SønderjyskE - FCK, 1-1</li><li class=" bl-elem">21/9, 2014: FCK - Brøndby, 1-0</li></ul><p class=" bl-elem"/>
</div>
</div><p>
Okay, evigheder er måske så meget sagt, men den lyshårede mand har en pointe. 
I går vandt FCK sikkert 2-0 over bundholdet FC Vestsjælland, og dermed er 
københavnerne inde i en usædvanlig stærk stime, hvor de nu er uden nederlag 
i 11 superligakampe på stribe. Siden midt i september har de vundet 8 sejre, 
spillet uafgjort 3 gange og høstet 27 point. </p><p><b class="ext-link">2-0</b><a class="embeddedlink" href="http://politiken.dk/sport/fodbold/superligaen/ECE2558218/fck-back-faar-en-formidabel-debut-med-baade-oplaeg-og-maal/">FCK-back får en formidabel debut med både 
oplæg og mål</a></p><p>
»Det er en stime, som kan sammenlignes med et hvilket som helst FCK-hold i 
historien – i hvert fald pointmæssigt«, konstaterer træner Ståle Solbakken. 
</p><p>
Når nordmandens hold alligevel er omgærdet af en vis skepsis, bunder det i, at 
københavnerne startede sæsonen skidt, har haft svært ved at score mål – og 
stadig er 5 point efter FC Midtjylland, før det suveræne førerhold med 
tilnavnet ’ulvene’ i dag møder OB. 
</p><p>
»Vi ved godt, at vi fortsat skal bygge på vores spil, vi skal fortsat blive 
skarpere. Vores gode perioder i kampene skal blive længere – mod FC 
Vestsjælland gjorde vi det fint i cirka halvdelen af kampen, og det skal 
blive mere fremadrettet. Men det er godt at komme fint i gang efter 
vinterpausen, fordi den første kamp fylder meget mentalt«, siger Ståle 
Solbakken. 
</p><h3>
Bedste debut siden min egen 
</h3><div class="art-quote article-box">
<p class="quote"/>
<blockquote>
<p class="quote-txt">
Vi ved i hvert fald, at vi skal have rigtig mange point for at slå FC 
Midtjylland, og at vi er afhængige af, at de snubler
</p>
<p class="sender">
Thomas Delaney 
</p>
</blockquote>
</div><p>
I gårsdagens kamp dominerede FCK gennem det meste af dysten, men antallet af 
store chancer var begrænset. Første mål faldt sent i første halvleg da den 
norske back Tom Høgli headede bolden i mål efter et indlæg fra den nye 
svenske back, Ludwig Augustinsson, der selv scorede til 2-0 i anden halvleg 
og i det hele taget imponerede – det var ifølge Ståle Solbakken »den mest 
overbevisende debut i FCK, siden jeg selv kom ind mod Brøndby i sin tid«. 
</p><p>
Med sejren er ulvejagten så at sige gået ind. Københavnerne vil ikke spå om, 
hvor mange point der skal til for at indhente FCM, der i hele 
efterårssæsonen kun tabte 11 point – men de er klar over, at de helst skal 
fortsætte den gode stime for at være en del af guldduellen. Eller for at der 
overhovedet kan blive en reel duel. 
</p><h3>
Bedre til offensive dødbolde
</h3><p>
»Vi ved i hvert fald, at vi skal have rigtig mange point for at slå FC 
Midtjylland, og at vi er afhængige af, at de snubler«, siger anfører Thomas 
Delaney og fortsætter: 
</p><p>
»Så vi må tage det hen ad vejen. Men det betyder meget, at vi nu er kommet 
godt i gang efter vinterpausen, for havde vi mistet point mod FC 
Vestsjælland, kunne vi nærmest have spillet os ud af guldduellen – eller i 
hvert fald langt væk fra den. Hvis vi skal have en chance, skal vi nok blive 
bedre på offensive dødbolde, kontrollere kampene bedre og blive bedre til at 
lukke dem ved at score til 2-0«. 
</p><p>
Uanset hvad, får sejren formentlig kun Peter Larsen til at brøle endnu mere ad 
sine fanvenners ’tuderi’. 
</p><p class=" bl-elem"><b class="ext-link">TUDERI</b><a class="embeddedlink" href="http://politiken.dk/sport/fodbold/superligaen/ECE2557513/troen-paa-fc-koebenhavn-er-svundet-ind-i-vinteren/">Troen på FC København er svundet ind i 
vinteren</a></p>	
</div>
</div></body></html>
