---
layout:     post
title: 	    "Københavnere står i kø ud på gaden efter solformørkelsesbriller"
post_author:	    
post_date:	    Wed, 18 Mar 2015 16:31:22 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2593439/koebenhavnere-staar-i-koe-ud-paa-gaden-efter-solformoerkelsesbriller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der har længe været meldt om udsolgt af solformørkelsesbriller over hele 
landet på grund af fredagens solformørkelse. 
</p><p>
Men nu har Tycho Brahe Planetarium skaffet et sidste parti briller hjem på 
9.000 styk. Og den nyhed har bredt sig hurtigt. Lige nu er der kø ud på 
gaden på Gammel Kongevej 10 i København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2589943/se-solformoerkelsen-gennem-en-hjemmelavet-solkikkert/">Se solformørkelsen gennem en 
hjemmelavet solkikkert</a></p><p>
Ifølge administrerende direktør i Planeteriet Peter Bak-Larsen, skal man dog 
være hurtig. Interessen er enorm. 
</p><p>
»Det er først til mølle princippet, og der er kø helt ud på gaden i dag. Man 
skal møde personligt op, og man kan ikke bestille over telefon. Vi regner 
bestemt med at få solgt alle 9000 par«, siger Peter Bak-Larsen. 
</p><h3>
Flere tusinde par solgt 
</h3><p>
Danskerne i de sidste par dage hamstret briller over hele landet. I Aarhus 
oplevede man at hele 14.000 par briller blev revet væk på en enkelt dag, da 
de blev sat til salg på Stenomuseet i Aarhus, skriver Århus Stiftstidende, 
mens DR fortæller, at Kikkert-Teleskophuset i Aalborg har solgt 40.000 par. 
</p><p>
Solformørkelsen, finder sted i Danmark på fredag mellem 9.40 og 11.58. 
</p><p>
Højdepunktet vil være klokken 10.48, hvor solskiven vil være dækket af månen 
mellem 81-85 procent i Danmark. Der er altså tale om en delvis 
solformørkelse, da 100 procent af skiven ikke er dækket. På Færøerne vil 
solformørkelsen være total. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2531414/sjaeldent-naturfaenomen-traekker-turister-til-atlanterhavsoeer/">Sjældent naturfænomen trækker 
turister til Atlanterhavsøer</a></p>	
</div>
</div></body></html>
