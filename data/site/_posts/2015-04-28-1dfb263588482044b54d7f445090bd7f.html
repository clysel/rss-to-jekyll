---
layout:     post
title: 	    "Ærkerivaler kæmper om den samme pokal"
post_author:	    
post_date:	    Tue, 28 Apr 2015 17:14:23 +0200
post_site:	    politiken.dk 
post_link:	    http://politiken.dk/sport/ECE2646946/aerkerivaler-kaemper-om-den-samme-pokal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bayern München kunne forleden fejre klubbens 25. tyske mesterskab, og tirsdag 
aften kan storklubben tage et stort skridt på vejen mod den 18. pokaltitel, 
når Borussia Dortmund er modtanderen i semifinalen på Allianz Arena. 
</p><p>
Ingen anden klub i Tyskland har bare tilnærmelsesvis præsteret noget lignende, 
men netop Dortmund er en af de få klubber, der i de senere år med størst 
succes har taget kampen op mod de ellers så stormægtige bayere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2645978/klopp-har-et-sidste-skud-i-boessen-der-kan--sikre-eftermaelet/">Klopp har et sidste skud i 
bøssen, der kan sikre eftermælet</a></p><p>
To mesterskaber i 2011 og 2012 samt den knusende 5-2-pokaltriumf i 2012 skød 
store huller i Bayerns selvbevidsthed, men sydtyskerne har taget revanche 
sidenhen. Tre tyske mesterskaber på stribe, pokalsejr sidste år og ikke 
mindst Champions League-gevinsten i 2013 med finalesejren på Wembley over 
Dortmund har atter tippet magtbalancen over i Bayerns favør. 
</p><p>
Og efter en næsten helt igennem rædselsfuld sæson er Dortmunds eneste håb om 
et trofæ den tyske pokalturnering, men hjemmeholdet og især træner Josep 
'Pep' Guardiola vil gerne holde liv i drømmen om en ny tredobbelt triumf, 
som Bayern med træner Jupp Heynckses præsterede i 2013 med mesterskab, 
pokal- og Champions League-sejr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2628958.ece">Dortmund bekræfter cheftræners 
exit.</a></p><div class="art-fakta article-box">
<h4 class="">
Fakta</h4>
<h5>
De to klubber</h5>
<div class="fakta-body" data-buildingblock="embedded_factboxlink">
<p><b>Bayern München</b></p><p>
25 tyske mesterskaber
</p><p>
17 tyske pokalsejre
</p><p>
5 Champions League-sejre
</p><p><b>Borussia Dortmund</b></p><p>
8 tyske mesterskaber
</p><p>
3 tyske pokalsejre
</p><p class=" bl-elem">
1 Champions League-sejr
</p>
</div>
</div><p>
Bayern har vundet begge indbyrders opgør i Bundesligaen, og efter en lille 
svaghedsperiode med nederlag på 2-0 hjemme til Borussia Mönchengladbach og 
ude til FC Porto, er sydtyskerne på vej tilbage i frygtindgydende form 
senest bevist med 6-1-sejren over Porto i Champions League. </p><p>
Skadede spillere som Javier Martinez, Arjen Robben og Bastian Schweinsteiger 
er tilbage og styrker et i forvejen imponerende Bayern-mandskab, og 
topscorer Robert Lewandowski har for alvor fundet sig til rette efter 
skiftet sidste år fra netop Dortmund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2615817/bayern-stjerne-det-er-aarets-kamp-mod-dortmund/">Bayern-stjerne: Det er årets 
kamp mod Dortmund</a></p><p>
Efter fem uger på sidelinjen træner Arjen Robben atter med i Bayern, og han 
kan blive en joker i semifinaleopgøret mod Dortmund. En hel kamp fra start 
er hollænderen ikke klar til endnu, men alene hans tilstedeværelse sidst i 
kampen kan skabe uro hos modstanderen. 
</p><p>
Guardiole siger dog på et pressemøde, at er Robben klar til at spille, er han 
med fra start. 
</p><p>
Dortmund er en af Robbens yndlingsmodstandere, hvad måske er forståeligt efter 
kantspillerens sejrsmål i Champions League-finalen for to år siden. 
</p><p>
Den tyske pokalturnering er til gengæld Dortmund-træner Jürgen Klopps eneste 
mulighed for at slutte syv succesrige år i Ruhr-klubben af med et trofæ. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2643636/verdens-bedste-laege-der-fik-sparket-i-bayern-mnchen/">'Verdens bedste læge', der fik 
sparket i Bayern München</a></p><p>
47-årige Klopp stopper i Dormund efter denne sæson, og han vil i jagten på en 
sejr blandt andet sætte sin lid til den hurtige offensivspiller Marco Reus, 
der ligesom Robben er tilbage efter en skade. 
</p><p>
Reus er en af Dortmunds mest fremtrædende spillere, men han har aldrig vundet 
et trofæ med klubben, som han kom til fra Gladbach i 2012. To gange tysk 
vicemester, nr. 2 i Champions Leauge og nr. 2 i den tyske pokalturnering alt 
sammen efter Bayern München er efterhånden ved at være nok for Reus. Nu vil 
han også prøve at vinde en pokal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2637548/6-1-og-fantasifodbold-paa-et-sjaeldent-hoejt-niveau/">6-1 og fantasifodbold på et 
sjældent højt niveau</a></p><p>
»Vi er Borussia Dortmund, og vi har altid midlerne til at vinde hver eneste 
kamp. Også mod store modstandere. Det har vi også tit nok bevist mod 
Bayern«, siger Reus til sport1.de. 
</p><p>
Der er kickoff på Allianz Arena tirsdag aften kl. 20.30. 
</p><p class=" bl-elem">
Onsdag mødes Ariminia Bielefeld fra Bundesliga og VfL Wolfsburg. 
</p>	
</div>

</div></body></html>
