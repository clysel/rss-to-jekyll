---
layout:     post
title: 	    "Livsstilsekspert: Et sommerhus gør huset eller lejligheden større"
post_author:	    
post_date:	    Sun, 05 Apr 2015 20:56:01 +0200
post_site:	    politiken.dk 
post_link:	    http://politiken.dk/oekonomi/bolig/ECE2612284/livsstilsekspert-et-sommerhus-goer-huset-eller-lejligheden-stoerre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er sommersøndag, og nationen holder fri. 
</p><p>
Efter at have spist morgenmad på den lille træterrasse, bevæger du dig ned i 
den anden ende af haven og smider dig i hængekøjen. Du er langt fra hjemmets 
stress og jag i storbyen, for her er det kun vindens susen i bøgetræerne og 
havets dovne skvulpen fra stranden i nærheden, der bryder den ellers totale 
stilhed. Her er frisk luft og høj himmel, så langt sanserne rækker. 
</p><p>
Påsken er højtid for sommerhussalget, og tanken om et sommerhus er noget, der 
rykker i mange danskere. Folk i alle aldre og fra forskellige sociale lag 
deler nemlig drømmen om den absolutte afkobling, et fristed væk fra vore 
vante rammer, fortæller livsstilsekspert Flemming Møldrup. 
</p><div class="art-quote article-box">
<p class="quote"/>
<blockquote>
<p class="quote-txt">
Vi vil gerne være sammen med mennesker, der ligner os selv ? også når vi 
holder sommerferie
</p>
<p class="sender">
Flemming Møldrup 
</p>
</blockquote>
</div><p/><p>
»Noget af det, et sommerhus kan, er at være med til at gøre huset eller 
lejligheden større. Forstået på den måde at du kan pakke tasken i weekenden 
og tage ud, hvor du kan få græs under fødderne og slappe af i den friske 
luft. Det giver lige lidt mere luft til bylivet at have et sted at tage 
hen«, siger han. 
</p><h3>
Vi vil være sammen med folk, der ligner os selv 
</h3><p>
Hvor vi ender med at købe sommerhus afhænger af flere ting. For det første er 
vi bundne af vores økonomiske situation, og så vægter vi i øvrigt vidt 
forskellige ting. Nogle vil have smukke naturomgivelser, mens andre vægter 
de sociale sommerhusritualer, hvor man mødes ved bageren om morgenen. 
</p><p>
»Men fælles for de fleste er, at man typisk går efter et område, hvor folk 
ligner en selv. Det er for eksempel sjældent, vi ser en utroligt velhavende 
familie rykke ned til Falster og købe en rønne dernede. Vi vil gerne være 
sammen med mennesker, der ligner os selv – også når vi holder sommerferie«, 
siger Flemming Møldrup. 
</p><p><b class="ext-link">LÆS OGSÅ</b><a class="embeddedlink">Den typiske københavner har 
friværdi til at købe sommerhus for </a></p><p>
Og netop derfor kan man også delvist snakke om områder på Sjælland, som 
tiltrækker en bestemt slags mennesker, mener han. I Hornbæk ser man ofte 
dem, der i forvejen bor i Charlottenlund og Holte der flytter derop med 
»gamle penge«, som er nedarvede. Tisvildeleje har altid været et lidt 
elitært område for kulturen og de kulturradikale, og derfor har mange 
kunstnere, forfattere og forlagsredaktører sommerhus i det område. 
</p><p>
»Og så er der Sjællands Odde-området, som nok mere er oplandets 
sommerhusområde. Der er priserne lavere og man får mere for penge, end hvis 
man flytter nordpå. Så derude har den klassiske gamle lonmodtager sit 
sommerhus«, siger Flemming Møldrup. 
</p><h3>
Søfartsnation med status i forreste række 
</h3><p>
Danmarks dyreste sommerhuse ligger alle ved kysten, og de af sommerhusene, der 
ligger under 100 meter fra vandkanten, har ifølge Boligsiden.dk i gennemsnit 
en udbudspris på over to millioner kroner for 70 kvadratmeter. Men hvad er 
det egentlig, der gør havet så tillokkende for de sommerhussøgende? 
</p><p>
»Danmark er jo en søfartsnation, og vi har simpelthen så meget kyst at give 
af. Og det er klart, at det giver noget til stemningen, at man ligger helt i 
forreste række. Det er attraktivt rent statusmæssigt, men også mentalt. Når 
man bor nede ved vandet, er man nærmest er helt for sig selv. Og når man 
kigger ud, så har man udsyn til hele himlen og ud over havet, uden at 
naboens randbeplantning står i vejen«, siger Flemming Møldrup. 
</p><p><b class="ext-link">LÆS OGSÅ</b><a class="embeddedlink">Sommerhusmarked ligger i 
slæbegear</a></p><p>
Men der er selvfølgelig også det segment, som sommerhusene slet ikke siger 
noget. Hos den lidt ældre generation er det for eksempel charterferierne, 
der i stedet trækker, når hverdagen kræver en pause. På samme måde er det 
med dem, der kører sydpå med campingvognen, som alt andet lige giver større 
frihed i forhold til hvor, man vil holde sin ferie. 
</p><p class=" bl-elem">
»Men vi ser også et stort segment af udprægede storbymennesker, som aldrig 
kunne drømme om at sætte sig i et sommerhus, hvor der er en forpligtelse med 
løbende vedligeholdelse og en græsplæne, der skal slås en gang om måneden. 
Så vil de langt hellere bruge pengene på forlængede weekender i Paris eller 
Berlin«, siger Flemming Møldrup. 
</p>	
</div>

</div></body></html>
