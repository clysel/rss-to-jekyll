---
layout:     post
title: 	    "Badminton-folket hælder kaffe på småkagekonflikten"
post_author:	    
post_date:	    Sun, 26 Apr 2015 18:32:47 +0200
post_site:	    politiken.dk 
post_link:	    http://politiken.dk/sport/ECE2644065/badminton-folket-haelder-kaffe-paa-smaakagekonflikten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Badminton Danmark og spillerne Joachim Fischer, Carsten Mogensen, Mathias Boe, 
Christinna Pedersen og Kamilla Rytter Juhl har siden torsdag været i dialog 
med henblik på at finde en løsning på den verserende konflikt mellem 
parterne. 
</p><p>
Det skriver Badminton Danmark i en pressemeddelelse søndag. 
</p><p>
»Forbund og spillere ønsker at sikre en langsigtet løsning på konflikten, 
hvilken inkluderer, at der er ordnede kontraktforhold, og tavlen vaskes ren 
i relation til de udtalelser, der blandt andet er kommet i medierne fra 
begge parter i forbindelse med konflikten«, lyder det fra forbundet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2639181/fyrede-ketsjerprofiler-reagerede-for-sent/">Fyrede ketsjerprofiler 
reagerede for sent</a></p><p>
Skulle parterne nå at blive enige inden Sudirman Cup, vil det dog stadig blive 
uden de fem spillere, der i sidste uge blev smidt af landsholdet som følge 
af sponsorkonflikten. 
</p><p>
»Dette sker i respekt for, at der er udtaget andre spillere til holdet, som 
ikke fortjener at blive taget som gidsler i denne konflikt, og for at skabe 
det bedst mulige grundlag for at reetablere samarbejdet omkring 
landsholdet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2637527/fyrede-badmintonstjerner-var-selv-med-til-at-udforme-den-aftale-de-har-brudt/">Fyrede badmintonstjerner var 
selv med til at udforme den aftale, de har brudt</a></p><p>
Parterne har ikke yderligere kommentarer, mens der i de kommende dage arbejdes 
på at finde en løsning. 
</p><p>
Konflikten brød ud, fordi de fem omtalte spillere ikke ville stille til start 
for landsholdet iført småkageproducenten Danisa som trøjesponsor, fordi det 
er i konflikt med deres personlige sponsor Kjeldsen Cookies. 
</p><p class=" bl-elem">
Danisa fremsatte fredag et tilbud om, at spillerne vil kunne spille Sudirman 
Cup med en brystreklame på spilletrøjen for kaffeproducenten Kopiko, der 
ligesom Danisa er ejet af det indonesiske selskab Mayora. 
</p>	
</div>

</div></body></html>
