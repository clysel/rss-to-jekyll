---
layout:     post
title: 	    "Danskerne har lynhurtigt sendt millionstøtte til jordskælvsofre"
post_author:	    
post_date:	    Sun, 26 Apr 2015 21:28:38 +0200
post_site:	    politiken.dk 
post_link:	    http://politiken.dk/udland/ECE2644181/danskerne-har-lynhurtigt-sendt-millionstoette-til-jordskaelvsofre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allerede et døgn efter jordskælvet, der lørdag morgen ramte Nepal, har 
danskerne grebet til lommerne og doneret et »imponerende« antal kroner, 
lyder det fra Røde Kors. 
</p><p>
»Der har været en meget stor opbakning fra befolkningen. For en time siden 
rundede vi en million kroner i bidrag«, udtaler generaldirektør i Røde Kors, 
Anders Ladekarl, i en video på Twitter. 
</p><p>
Røde Kors fortæller, at de derudover selv har trukket en million kroner fra 
overskuddet i deres genbrugsbutikker. 
</p><h3>
100 ton nødhjælp i regionen
</h3><p>
Siden lørdag aften er kronerne også tikket ind på Unicefs konto, som nu har 
samlet knapt en million kroner sammen fra private danskere via sms, telefon 
og nyhedsbreve. 
</p><p>
Unicef har allerede 100 ton nødhjælp i regionen, og organisationens 
verdenslager i København begynder nu at pakke yderligere nødhjælp til 
afsendelse. 
</p><p>
Også Folkekirkens Nødhjælp har modtaget penge - cirka 125.000 kroner via sms. 
Organisationen forventer, at man mandag kan se, at der er kommet endnu flere 
penge ind over Mobilepay og via nødhjælpsorganisationens hjemmeside. 
</p><p>
»Generelt kan vi se, at folk er meget villige til at give noget, når det 
drejer sig om naturkatastrofer. Det er meget nemt at se, at der er mennesker 
i nød, som skal have hjælp«, siger Per Bjerre, pressechef hos Folkekirkens 
Nødhjælp. 
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2643772/derfor-ramte-jordskaelvet-netop-nepal/">Derfor ramte jordskælvet netop Nepal</a></p><p>
Også i Red Barnet forsøger man at få danskere til at donere penge til ofrene i 
Nepal. Organisationen har sendt sms'er ud til cirka 25.000 personer og 
21.000 har modtaget et nyhedsbrev. 
</p><p>
Red Barnet har endnu ikke overblik over, hvor mange penge der er doneret, men 
meddeler, at der vil være brug for hver en krone. 
</p><p>
»Der bliver helt sikkert brug for rigtig mange penge. For dels er der det helt 
akutte hjælpearbejde nu og her. Og så er der alt det arbejde, vi skal i gang 
med bagefter med børnene«. 
</p><p>
»Der er alle de forældreløse børn, og der er alle de børn, der er 
traumatiserede«, siger kommunikationschef i Red Barnet, Claes Amundsen. 
</p><p class=" bl-elem">
Nødhjælpsarbejdet er allerede er i fuldt gang i Nepal, hvor tusinder af 
frivillige hjælper til. 2.500 er omkommet i landet, og over 6.000 mennesker 
meldes kvæstede. 
</p><p class="art-ext-other">

</p>	
</div>

</div></body></html>
