---
layout:     post
title: 	    "SAS-passagerer i lufthavnen: »Vildt irriterende det går ud over passagererne«"
post_author:	    
post_date:	    Mon, 02 Mar 2015 10:38:21 +0100
post_site:	    politiken.dk 
post_link:	    http://politiken.dk/rejser/nyheder/ECE2569470/sas-passagerer-i-lufthavnen-vildt-irriterende-det-gaar-ud-over-passagererne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det slås SAS og kabinepersonalet om:</h4>
<div class="fakta-body" data-buildingblock="embedded_factboxlink">
<p>
Kabinepersonalet i SAS strejker over arbejdsvilkår som 147 kolleger, der 
flyttes over i Cimber, tilbydes. 
</p><p>
Det er et led i luftfartsselskabet SAS' forsøg på at vende underskud til 
overskud, der er baggrund for arbejdsnedlæggelsen blandt selskabets 
kabinepersonale. 
</p><p>
Se her, hvad striden mellem ledelsen og medarbejderne handler om: 
</p><p>
* SAS har de senere år måttet endevende forretningen, for at finde områder 
hvor der kunne spares penge. Faktisk har selskabet i alt fremlagt syv 
spareplaner siden 2005. 
</p><p>
* I forbindelse med årsregnskabet for 2013/14 fremlagde SAS' topchef, Rickard 
Gustafson, i december en spareplan, der skal lette selskabet for udgifter 
for 1,6 milliarder kroner frem mod 2017. 
</p><p>
* Samtidig præsenterede SAS et underskud for regnskabsåret på 545 millioner 
kroner. 
</p><p>
* Som en del af spareplanen købte SAS flyselskabet Cimber for 20 millioner 
kroner, og planen er, at det nye datterselskab skal stå for en del af SAS' 
regionale flyvninger fra 1. marts. 
</p><p>
* Det kan SAS spare penge på, fordi de ansatte i Cimber har en overenskomst, 
der er billigere og enklere for selskabet end personalet i moderselskabet. 
</p><p>
* SAS vil blandt andet overflytte omkring 147 af fagforeningen CAU's medlemmer 
til det nye selskab fra 1. marts. De får altså ny arbejdsgiver og formentlig 
ændrede vilkår på sigt. 
</p><p>
* I første omgang har SAS dog tilbudt kabinepersonalet, at de kan fortsætte 
med uændrede vilkår i en periode på to år. 
</p><p>
* SAS og CAU har siden første forhandlingsmøde 22. januar forsøgt at blive 
enige om de vilkår, der skal gælde for de 147 kabinefolk, men 
forhandlingerne brød sammen. 
</p><p>
* Søndag pålagde Arbejdsretten de strejkende at gå i arbejde. Det fik ingen 
effekt. SAS har sat en deadline til klokken 12 mandag, hvor de strejkende 
skal meddele, om de vil gå i arbejde, ellers kan de betragte sig selv som 
opsagt, har selskabet meddelt. 
</p><p>
* Som følge af den overenskomststridige arbejdsnedlæggelse aflyser SAS mandag 
50 flyafgange. 
</p><p class=" bl-elem"><i class=" bl-elem">Kilder: SAS og CAU via /ritzau/ </i></p>
</div>
</div><p>
Moskva: Aflyst. St. Petersborg: Aflyst. Bruxelles: Aflyst. London: Aflyst. 
</p><p>
Afgangstavlerne i Københavns Lufthavn bærer hårdt præg af arbejdsnedlæggelsen 
blandt SAS' kabineansatte, der på fjerde dag aflyser en lang række afgange 
og ankomster fra Københavns Lufthavn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2566380/sas-strejke-saadan-er-du-stillet/">SAS-strejke: Sådan er du 
stillet</a></p><p>
Indtil videre er der tale om 51 aflysninger mandag, fremgår det af en oversigt 
på lufthavnens hjemmeside. Trods de mange mennesker i lufthavnen mandag 
morgen, er der forholdsvis roligt, og der er mange informationsmedarbejdere 
på arbejde for at hjælpe de rejsende. Dog er køen til ombookningsskrankerne 
lang. 
</p><p>
I køen står Kristian Laubjerg fra Vanløse. Han skulle have været af sted til 
Bologna her til morgen. Han var godt klar over, at der var strejke og 
regnede med at ville få en sms med oplysninger, men det skete ikke. Han 
prøvede derfor at ringe til SAS, men det var fuldstændig umuligt at komme 
igennem på telefonen. Derfor tog han ud i lufthavnen. 
</p><p>
»Jeg plejer at foretække at flyve med SAS, når jeg kan, men nu vil jeg nok 
overveje at se mig om efter andre selskaber fremover, for det er ret 
irriterende det her. Jeg har fået at vide, at jeg må forvente at skulle stå 
i denne her kø i op til to timer«. 
</p><p>
Kristian Laubjerg har forsøgt at følge med i, hvad konflikten handler om, men 
synes det er svært, fordi: 
</p><p>
»SAS siger, at vilkårerne ikke bliver forringet, men det modsiger 
kabinepersonalet, så det er svært at blive klog på, hvad der er op og ned«. 
</p><p><b>Gavner ikke billedet af SAS</b></p><p>
Samme opfattelse har Gritt Vanglo Otkjær, der er strandet i København, efter 
hun i går landede forsinket i Kastrup efter en tur til London og derfor ikke 
kunne nå sit inderigsfly til Aalborg. 
</p><p>
»Jeg synes ikke, det her gavner billedet af SAS, som jeg kender det. Jeg kan 
godt forstå konflikten, og at man kan være bekymret for, hvad det betyder, 
når man bliver tvunget over på en anden overenskomst. Men det er helt vildt 
irriterende, at det kommer til at gå ud over passagererne - men det er 
selvfølgelig det middel, man kan bruge til at presse SAS med«. 
</p><p>
Gritt Vanglo Otkjær tog hjem til sine forældre i stedet for at sove på det 
hotel, hun var blevet tilbudt. Hun synes, de mennesker, hun har været i 
kontakt med under strejken, har gjort et godt og ærligt stykke arbejde, men 
det var meget kaotisk i lufthavnen, da hun landede i går, og der var ikke 
rigtigt styr på tingene. 
</p><p>
Blandt andet var der tvivl om, hvorvidt hun skulle vente på sin kuffert eller 
blot lade den være og melde den savnet, når hun kommer frem til Aalborg. 
</p><p>
Og netop 'hvornår' er det store spørgsmål, som Gritt Vanglo Otkjær endnu ikke 
har fået svar på. 
</p><p>
»Det er vildt frustrerende, at jeg ikke kan komme til Aalborg. Jeg har 
forelæsninger, der starter her til morgen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2569284/sas-konflikt-holder-over-50-fly-paa-jorden-i-dag/">SAS-konflikt holder over 50 
fly på jorden i dag</a></p><p>
Thomas Mayer fra Arendal i Norge er en smule mere forstående. Han skulle have 
været til Gdansk i går for at arbejde, men hans fly afgik ikke. Derfor har 
han måttet overnatte på hotel i København i nat. 
</p><p>
Han er selvfølgelig ærgelig over, at hans fly blev aflyst, men informationen 
og kommunikationen efterfølgende har fungeret fint. Og strejken får ikke 
umiddelbart betydning for hans forhold til SAS. 
</p><p class=" bl-elem">
»Sådan noget sker jo ind imellem. Det er ikke enestående for SAS, det sker jo 
også for andre flyselskaber. Og man bliver nødt til at tage det med godt 
humør«, siger han. 
</p>	
</div>
</div></body></html>
