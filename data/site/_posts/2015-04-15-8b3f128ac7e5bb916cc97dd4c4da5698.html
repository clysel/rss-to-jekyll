---
layout:     post
title: 	    "Han kender den præcise bane for 9 millimeters projektilet"
post_author:	    15300
post_date:	    Wed, 15 Apr 2015 14:13:30 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/han-kender-den-praecise-bane-9-millimeters-projektilet-2982
---
<html><body><div><section class="body">
			<p><strong>SERIE:</strong> Telefonsamtalen foregår direkte fra øvelsesterrænet på sydstranden af Rømø. Maskiningeniør og sektionsleder Henrik Christiansen sidder i en firehjulstrækker med høreværn og radarudstyr og lader sig interviewe af Ingeniøren. Han har præcis 30 minutter, inden han skal tilbage til dagens opgave: Målinger af 9 mm projektiler affyret med håndvåben.</p>
			<p>For Henrik Christiansen er det helt almindelig dag på kontoret. Bortset fra, at kontoret - som det så ofte er tilfældet for sektionslederen -  er udskiftet med et slidt bilsæde og hård sidevind. Og det er netop sidevinden, Henrik Christiansen er særligt interesseret i i dag. Hvad betyder den for projektilets bane? Og hvordan påvirkes rækkevidden i øvrigt af projektilets overfladebehandling?</p>
			<p>Som sektionschef ved Sikkerheds- og ballistikafdelingen ved Hærens Kamp og ildstøttecenter i Oksbøl er målinger af ammunition og artilleri en kerneopgave. Information, der danner grundlag for forsvarets våbenbrug og sikkerhedsanvisninger.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Trænger du til nye udfordringer? Tjek de nyeste jobopslag på Jobfinder</a></p>
			<p>At en råkold vadehavsø skulle ende med at indgå som del af Henrik Christiansens karriere var på ingen måde planlagt.</p>
			<p>»Det var tilfældigt, jeg endte i forsvaret. Efter min uddannelse sendte jeg en masse ansøgninger ud og forsvaret var det første sted, der tilbød et fast job. Siden har jeg aldrig overvejet at søge væk,« forklarer den 46-årige ingeniør.</p>
			<p>Netop den anderledes hverdag er en af hovedårsagerne til, at Henrik Christiansen trives med sit valg af arbejdsgiver. Selv om der også er dage bag skrivebordet, er der rigtig mange dage under åben himmel. Derudover kommer de ophold, han har i NATO-regi med kollegaer verden over. Omkring to måneder om året er Henrik Christiansen afsted ofte af flere dages varighed, og det giver både faglig udvikling og styrker det gode kollegaskab.</p>
			<p>»Når man har siddet stuvet sammen i en container fra kl. 7 til 16,  lærer man hinanden at kende både på godt og ondt. Det giver masser at tale om om aftenen på hotellet,« forklarer Henrik Christiansen.</p>
			<h2>Beskyttelse af danske soldater i Afghanistan</h2>
			<p>Selv om mange af kollegaerne er militærtansatte og kommer med helt andre baggrund end Henrik Christiansen, er der plads til de ingeniørrelevante snakke. Det gælder blandt andet, når det nye software til radarmålinger ikke virker som forventet, eller når uforudsete vejrforhold pludselig skal indtænkes i de ballistiske beregninger. Eller for den sags skyld da Henrik Christiansen og hans kollegaer for år tilbage blev bedt om at foretage accelerationsmålinger ved sprængninger til brug af beskyttelse af danske soldater udsat for vejsidebomber i Afghanistan og Irak.</p>
			<p>»Fagligt var det en kæmpe udfordring at få skabt nogle simulationsopstillinger, der matchede virkeligheden. Vi skulle udvikle dele, som lignede knogler og endte med at placere blyrør og træklodser i et sæt støvler for at kunne måle på, hvor meget det bøjede under en sprængning,« forklarer Henrik Christiansen.</p>
			
			<p>At kunne være med til at udvikle udstyr, som sidste ende kan redde liv for danske soldater i kamp, er af stor betydning for Henrik Christiansen. Det giver med hans egne ord ‘en mening med jobbet’. Omvendt er han sig fuldt ud bevidst, at hans arbejde også kan bruges offensivt.</p>
			<p>»Ja, soldater skyder også for at ramme. Den del af jobbet er jeg helt afklaret med. For mig er det sådan, at kom det til en krig, vil jeg helst hjælpe dem, hvis side jeg er på,« fastslår Henrik Christiansen.</p>
			<p><em>Ingeniøren sætter i den kommende tid fokus på forsvaret som en af de store ingeniørarbejdspladser i Danmark.</em></p>
		</section>
		  </div></body></html>
