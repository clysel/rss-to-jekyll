---
layout:     post
title: 	    "Flødebolletest: »Chokoladen skal give en bitter kontrast til det søde skum«"
post_author:	    
post_date:	    Mon, 09 Mar 2015 12:36:26 +0100
post_site:	    politiken.dk 
post_link:	    http://politiken.dk/forbrugogliv/test/ECE2575024/floedebolletest-chokoladen-skal-give-en-bitter-kontrast-til-det-soede-skum/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken købte seks forskellige luksusflødeboller, alle så ’klassiske’ som 
muligt, hvilket vil sige med mørkt chokoladeovertræk og uden tilsat lakrids- 
og frugtsmag. 
</p><p>
Vi pillede så vidt muligt mærker og logoer af flødebollerne, så de fremstod så 
anonyme som muligt og bad derefter to dommere om at blindsmage og bedømme 
hver variant ud fra udseende, duft, konsistens, smag og eftersmag. 
</p><p><b>Lene Vietz,</b> uddannet kok og konditor og professionsbachelor i ernæring 
og sundhed. Underviser på kursusafdelingen på Hotel- og Restaurantskolen i 
København. 
</p><p><b>Peter Høier, </b>uddannet chocolatier, arbejder som faglærer på Hotel- 
og Restaurantskolen i København. 
</p><p class=" bl-elem">
Dommerne gav hver flødebolle en samlet karakter mellem 1 (dårligst) og 6 
(bedst). Bedømmelserne er oprundede gennemsnit af dommernes karakterer. 
</p>
</div>
</div><p>
Hvis du for 10 år siden lukkede øjnene og blev bedt om at tænke på en 
flødebolle, var det med overvejende stor sandsynlighed en lille, 
fabriksfremstillet fast skumtop med papirtyndt chokoladelignende overtræk, 
der poppede frem på nethinden. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/tema/ECE2214814/opskrifter-her-er-chokoladebloggernes-bedste/">Chokolade er roden til alt godt</a></p><p>
Men når man i dag siger ordet flødebolle, vil mange uvægerlig komme i tanker 
om en noget tungere model med marcipanbund og cremet skum svøbt i mørk 
chokolade med kvalitetsknæk. 
</p><p>
De såkaldte luksusflødeboller har nemlig vundet eftertrykkelig indpas mellem 
danskerne søde tænder, siden Mikael Grønlykke, stifter og ejer af 
chokoladevirksomheden Summerbird, i 2001 genopfandt flødebollen og forlangte 
20 kroner for den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/opskrifter/ECE2091052/floedeboller-er-et-hit-saadan-laver-du-de-laekreste-selv/">Flødeboller er et hit: Sådan 
laver du de lækreste selv</a></p><p>
»Vi var de første med marcipanbund og dobbelt chokoladeovertræk. Det startede 
egentlig for sjov, fordi vi ville se, hvad der sker, når man tager det mest 
discountprodukt og laver det i en ny version med rigtig gode råvarer«, siger 
Mikael Grønlykke. 
</p><h3>
Marcipanbunde i millionvis 
</h3><p>
I dag laver Summerbird flødeboller for alt andet end sjov. Det er blevet et 
kerneprodukt for virksomheden, som producerer og sælger mere end 2,5 
millioner styk hvert år – 98 procent til det danske marked. 
</p><p>
Og virksomheden er langtfra alene om at forhandle voksenappellerende 
flødeboller, der hæver sig betragteligt over supermarkedsniveau. Eller som 
Mette Skovgaard Frich, trendforsker og ekspert i forbrugeradfærd hos Retail 
Institute Scandinavia, udtrykker det: 
</p><p>
»Summerbird startede med at ophæve et klassisk og ellers tarveligt produkt til 
en kategori for sig. Siden har flere spillere taget del i markedet for 
luksusflødeboller, og man kan sige, at en ny klassiker er født«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/tema/ECE1931053/scheftelowitzs-opskrifter-saadan-laver-du-de-laekreste-floedeboller/">Flødeboller for begyndere: 
Sådan laver du de lækreste</a></p><p>
Udbredelsen af luksusflødeboller ser Mette Skovgaard Frich som en naturlig 
følge af det øvrige forbrugsmønster med stigende interesse for kvalitetsmad 
og gode råvarer i centrum. 
</p><p>
»Der er stort fokus på ’den lille luksus’, og luksusflødeboller er klart en 
del af den udvikling, for prismæssigt er det jo en overkommelig form for 
selvforkælelse«, siger hun. 
</p><p>
Samtidig peger luksusflødebollens optur ind i en anden trend, nemlig den 
fornyede interesse for konditorfaget. 
</p><p>
»Vi ser det gennem programmer som ’Den store bagedyst’, hvor det handler om at 
lave selv de mindste ting ordentligt og fra bunden. Og så er vi tilbage ved 
selvforkælelsen, for skal vi synde, skal det være på den lækre måde«, siger 
Mette Skovgaard Frich. 
</p><p><b class="ext-link">OPSKRIFT</b><a class="embeddedlink" href="http://politiken.dk/mad/opskrifter/ECE1931049/klassiske-floedeboller-med-marcipanbund-og-moerk-chokolade/">Klassiske flødeboller med marcipanbund 
og mørk chokolade </a></p><p>
Et tjek på internettet vidner da også om et gedigent udbud af flødebollekurser 
landet over. Kurser, der hylder den chokoladesvøbte skumspise som andet og 
mere end en skefuld industriluft på en papvaffel. 
</p><h3>
Klassisk som et stjerneskud 
</h3><p>
Spørger man dommerne i Politikens test af luksusflødeboller, hvad de forventer 
af den populære form for selvforkælelse, er det heller ikke så lidt. 
</p><p>
»Jeg vil gerne have en bund, som har noget at byde på, enten via marcipan 
eller sprødhed, og som ikke bare er pap som i discountflødeboller. Og 
skummet skal hverken være for fast eller for blødt, mens chokoladen skal 
give en bitter kontrast til det søde skum«, siger kok og konditor Lene 
Vietz. 
</p><p>
»Hele min forventning bygger på, at de har brugt kvalitetsprodukter. At de har 
brugt rigtig vanilje, en god marcipanbund, at de ikke er for søde, og at 
sukkeret ikke er i centrum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2569087/vi-bliver-snart-verdensmestre-i-slik/">Vi bliver snart verdensmestre 
i slik</a></p><p>
»Chokoladen skal have et rigtigt knæk, og den skal være så tilpas tyk, at man 
får den rigtige chokoladesmag«, lyder det fra chocolatier Peter Høier. 
</p><p>
Samtidig er en klassisk flødebolle at sammenligne med et stjerneskud og en 
pariserbøf på den måde, at »man har nogle forventninger til, at det er på en 
bestemt måde, uden at det afviger for meget«, siger han og tilføjer: 
</p><p>
»Og det skal være en smagsoplevelse, så når man spiser én af dem her i stedet 
for at spise seks discountvarianter, er man mæt både smagsmæssigt og 
tyngdemæssigt«. 
</p><h3>
Dyrest er dårligst 
</h3><p>
Begge dommere er undervisere på Hotel- og Restaurantskolen i København og 
rørende enige om, at flødebolletesten kræver, at hele pointskalaen bliver 
taget i brug. 
</p><p>
»Det her har jo intet med en flødebolle at gøre i min verden«, udbryder Peter 
Høier, da han sætter tænderne i den pyramideformede variant fra Peter Beier 
– i øvrigt testens dyreste. 
</p><p>
Selv om det »uden tvivl er en rigtig god chokolade«, er der nemlig for meget 
af den i taberflødebollen, der som den eneste er formstøbt og uden marcipan- 
eller vaffelbund, men i stedet en tyk chokoladebund og drys af ristede 
mandelsplitter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2504762/smagstest-den-fedeste-myslibar-vinder/">Smagstest: Den fedeste 
myslibar vinder</a></p><p>
»Der bliver nødt til at være et samspil mellem det enorme lag chokolade, der 
er udenpå, og så skummet indeni«, siger chocolatieren, mens Lene Vietz 
supplerer: 
</p><p>
»Er du vild, hvor er der meget chokolade på. Den kan ikke bære skummet, det 
bliver ligesom guf. Det fungerer ikke«. 
</p><h3>
Prøv det ikke derhjemme 
</h3><p>
I den anden ende af skalaen brillerer bollen fra Summerbird med »en virkelig 
dejlig kvalitetschokolade«. 
</p><p>
»Chokoladen er ret bitter, men det er lækkert i forhold til det søde skum. Det 
er virkelig, virkelig en god flødebolle«, siger Peter Høier, mens Lene Vietz 
nikker samtykkende. 
</p><p>
»Idet chokoladen kommer ind i munden, er den lidt tam, men så kommer 
frugtsmagen i chokoladen. Og til sidst kommer syren, det er ret fantastisk«, 
siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2125460/test-af-oekologisk-chokolade-den-dyreste-er-den-bedste/">Test af økologisk chokolade: 
Den dyreste er den bedste</a></p><p>
Selv om kombattanterne i Politikens test altså byder på både op- og nedture, 
er den ifølge Lene Vietz et bevis på, hvor kompliceret en disciplin det er 
at fremstille gode flødeboller, og ikke mindst hvor svært det er at lave 
skum. Blandt andet derfor, lyder rådet fra dommerne, kan det være en god idé 
at overlade fremstillingen af de skumfyldte varer til professionelle. 
</p><p>
»Der er få ting, hvor man siger, at det kan man ikke lave bedre derhjemme. Jeg 
tror lige nøjagtig med flødebollerne her, vil man få et meget bedre produkt 
ved at købe det«, siger Lene Vietz. 
</p><p class=" bl-elem"><i class=" bl-elem">Research: Rie Madsen Skou</i></p>	
</div>
</div></body></html>
