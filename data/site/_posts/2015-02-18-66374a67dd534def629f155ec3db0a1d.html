---
layout:     post
title: 	    "Khader på pressemøde: »Jeg skal holde mig til mit hjerteblod«"
post_author:	    
post_date:	    Wed, 18 Feb 2015 20:31:29 +0100
post_site:	    politiken.dk 
post_link:	    http://politiken.dk/indland/politik/ECE2553122/khader-paa-pressemoede-jeg-skal-holde-mig-til-mit-hjerteblod/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et burkaforbud er fortsat på dagsordenen hos Naser Khader, der netop har meldt 
sig som folketingskandidat i Aarhus og Skanderborg for Det Konservative 
Folkeparti. 
</p><p>
Det sagde han i dag på et pressemøde i de konservative lokalforening i Aarhus.
</p><p>
»Jeg ved godt, at partiet har en anderledes holdning til det, men jeg 
holder fast i burkaforbuddet. En gang i mellem er man nødt til at beskytte 
mindretallet i mindretallet« siger han. 
</p><p><b class="ext-link">ANALYSE </b><a class="embeddedlink" href="http://politiken.dk/indland/politik/ECE2552792/analyse-khader-er-et-bud-som-integrationsminister/">Khader er et bud som integrationsminister</a></p><p>
Så selv om Naser Khader føler sig både rundere, mere tolerant og mere moden, 
ligner han sig selv i sin ulastelige lysblå skjorte og står fast i spørgsmål 
om integration, radikalisering af unge muslimer og situationen i 
Mellemøsten. 
</p><div class="art-quote article-box">
<p class="quote"/>
<blockquote>
<p class="quote-txt">
Enhver politiker ville lyve, hvis vedkommende sagde ?jeg vil aldrig være 
minister?. Jeg er ærlig. Hvis jeg får tilbudt et ministerium, der har noget 
med de områder at gøre, vil jeg sige ja.
</p>
<p class="sender">
Naser Khader 
</p>
</blockquote>
</div><p/><p>
»Jeg skal nok lade være med at tage de store kampe om, hvor hurtigt man 
skal køre på motorvejen. Men de her ting er hjerteblod, så dem står jeg ved«, 
siger han.
</p><h3>
Frustrerende at stå på sidelinjen
</h3><p>
Flankeret af lokalformændene for de konservative lokalforeninger i henholdsvis 
Aarhus og Skanderborg, fortæller Naser Khader på pressemødet, hvordan 
østjyderne flere gange siden efteråret har kontaktet ham med tilbuddet om at 
blive opstillet i deres valgkreds. 
</p><p>
I første omgang afviste han ideén, men en stigende frustation over, at der 
ikke bliver gjort det, han mener, er nødvendigt for at komme krisen i Syrien 
og radikaliseringen af unge til livs, fik tanken til at spire. 
</p><p>
Terrorangrebet på det parisiske satiremagasin Charlie Hebdo i januar gav ham 
det skub, der skulle til. Det var ikke længere nok at stå på sidelinjen og 
råbe op. Khader ville tilbage i den politiske beslutningsproces.
</p><p>
»På det seneste har jeg også været lidt frustreret over at stå på 
sidelinjen og oplevet, at det ikke er nok bare at analysere og oplyse om, 
hvad der sker på de her områder«, forklarer han. 
</p><h3>
»Jeg har lært rigtigt meget af mine fejl«
</h3><p>
Naser Khaders turbulente politiske karriere spænder over en plads i 
Folketinget for Radikale Venstre, stiftelsen af Ny Alliance, der senere blev 
til Liberal Alliance, og endte midlertidigt i Det Konservative Folkeparti, 
da han i 2011 ikke fik tilstrækkeligt mange stemmer til at fortsætte som 
folketingsmedlem for partiet.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2552836/dr-fyrer-khader-efter-konservativt-folketingskandidatur/">DR fyrer Khader efter 
konservativt folketingskandidatur</a></p><p>
Han fortryder ikke noget, men når han kniber øjnene en anelse sammen og tænker 
tilbage på sin sidste folketingsperiode, er han et helt andet sted i dag, 
synes han. 
</p><p>
»Jeg har lært rigtigt meget af mine fejl. Og det er, at jeg skal holde 
mig til det, der er hjerteblod for mig, og det, der oprindeligt fik mig ind 
i politik«. 
</p><p>
Derfor kredser hans tale om Syrien, Mellemøsten og integrationspolitikken og 
ordene synes at komme let til ham.
</p><h3>
Vil ikke stille forskellige krav til indvandrere
</h3><p>
Han afviser ligesom sin partiformand konsekvent Venstres politik om at stille 
forskellige krav til indvandrere, alt efter hvilke lande de kommer fra. 
</p><p>
»Hvis det forslag var blevet implementeret i 1974, var jeg ikke kommet 
til Danmark, og så var Danmark gået glip af Naser Khader. Det havde været et 
stort tab for Danmark«, siger Naser Khader og griner, men bliver hurtigt 
alvorlig igen. 
</p><p>
»Jeg mener ikke, at man skal se på folks hudfarve eller religion, men 
hvis de kan bidrage positivt, er de velkomne. Hvis de hader Danmark og det 
danske demokrati og ikke ønsker at være her, så vil jeg gerne lave en 
indsamling, så de kan få en enkeltbillet til Shariastan«.
</p><h3>
Er ikke enkeltsagspolitiker
</h3><p>
Selv om han bliver mere famlende i spørgsmål om skattepolitik og Østjyllands 
infrastruktur, afviser han at være enkeltsagspolitiker. 
</p><p>
»Hvis du betragter religionerne kristendom og islam, integration, 
radikalisering, hele Mellemøsten, de 55 muslimske lande som en enkelt sag, 
så ved jeg ikke, hvad enkeltsager er”, siger Naser Khader. 
</p><p>
Han ikke vil forholde sig til, om Det Konservative Folkeparti skal gå med i en 
eventuel borgerlig regering efter næste valg, men afviser ikke idéen om den 
ministerpost, han første gang offentligt fiskede efter i 2006. 
</p><p class=" bl-elem">
»Enhver politiker ville lyve, hvis vedkommende sagde ’jeg vil aldrig være 
minister’. Jeg er ærlig. Hvis jeg får tilbudt et ministerium, der har noget 
med de områder at gøre, vil jeg sige ja. Men hvis jeg får tilbudt 
ministerier på områder, der ikke er mit hjerteblod, kan jeg love dig, at jeg 
vil sige nej”, siger han. 
</p>	
</div>
</div></body></html>
