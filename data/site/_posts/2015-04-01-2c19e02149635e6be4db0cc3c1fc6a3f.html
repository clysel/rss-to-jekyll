---
layout:     post
title: 	    "Forhandlere bliver ved med at diskutere atomaftale til torsdag morgen"
post_author:	    
post_date:	    Wed, 01 Apr 2015 22:50:50 +0200
post_site:	    politiken.dk 
post_link:	    http://politiken.dk/udland/int_mellemoesten/ECE2614660/forhandlere-bliver-ved-med-at-diskutere-atomaftale-til-torsdag-morgen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Iran og seks stormagter arbejder på overtid for at få en aftale på plads om 
Irans omstridte atomprogram.
</p><p>
Her til aften har USA's udenrigsminister, John Kerry, meddelt, at han bliver i 
den schweiziske by Lausanne i hvert fald til i morgen tidlig, siger hans 
talsperson.
</p><p>
Også den franske udenrigsminister, Laurent Fabius, er på vej tilbage til mødet 
i Lausanne, meddeler Frankrigs udenrigsministerium ifølge nyhedsbureauet AFP.
</p><p>
Den tyske udenrigsminister, Frank-Walter Steinmeier, sagde tidligere i dag, at 
Fabius ville komme tilbage til Lausanne og slutte sig til John Kerry og den 
britiske udenrigsminister, Philip Hammond, »når forhandlingerne går ind 
i beslutningsfasen«.
</p><p><b class="ext-link">OVERBLIK </b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Det har verdens ledere på spil i 
atomforhandlinger</a></p><p>
I løbet af aftenen har forhandlere meldt om fremskridt, men stadig ingen 
enighed.
</p><h3>
Kilde: Ingen aftale inden midnat
</h3><p>
Steinmeier siger, at der er kommet »nye forslag«, og at forhandlerne 
først i morgen tidlig kan vurdere situationen, skriver det tyske 
nyhedsbureau dpa.
</p><p>
En højtstående forhandler sig til det russiske nyhedsbureau Tass, at der ikke 
kommer til at blive nedfældet nogen aftale på papir, inden klokken passerer 
midnat.
</p><p>
»Der vil helt afgjort ikke komme noget dokument i dag. Vi har ikke tid til at 
få detaljerne på plads«, siger kilden til Tass.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2612576/usa-er-klar-til-skubbe-deadline-for-atomaftale-med-iran/">USA er klar til skubbe 
deadline for atomaftale med Iran</a></p><p>
Den fastsatte frist for en rammeaftale udløb formelt i går aftes ved midnat.
</p><p class=" bl-elem">
Forhandlingerne foregår mellem Iran på den ene side og de fem faste medlemmer 
af FN's Sikkerhedsråd - Frankrig, Storbritannien, USA, Kina og Rusland - 
samt Tyskland på den anden side.
</p>	
</div>

</div></body></html>
