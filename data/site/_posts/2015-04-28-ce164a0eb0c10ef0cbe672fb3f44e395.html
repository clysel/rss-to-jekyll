---
layout:     post
title: 	    "Flytjek: Mad, drikke, god service og punktlighed skal slå lavprisselskaberne"
post_author:	    
post_date:	    Tue, 28 Apr 2015 06:00:20 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2639557/flytjek-mad-drikke-god-service-og-punktlighed-skal-slaa-lavprisselskaberne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
KLM</h4>
<div class="fakta-body" data-buildingblock="embedded_factboxlink">
<p><b>Flytype</b>: 737-800 
</p><p><b>Rute</b>: København-Amsterdam 
</p><p><b>Planlagt flyvetid</b>: 1 time og 10 min. 
</p><p><a target="_blank" href="http://www.klm.com">KLM</a><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span><br/>Højt serviceniveau<br/>
Mad og drikke inkluderet<br/>
Punktlighed
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span><br/>Ældre sæder og dermed småt med benplads 
</p>
</div>
</div><p>
Forårets helligdagsferier er populære til storbyrejser i Europa, og med 
lavprisselskabernes billige ruter har de gamle hæderkronede nationale 
selskaber som hollandske KLM fået kamp til stregen. De kan sjældent 
konkurrere på prisen og må derfor slå sig op på andre dyder. 
</p><p>
Vi har testet en klassisk storbyferierute fra København til Amsterdam. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2606958/flytjek-af-ryanair-transport-i-helt-skrabet-form/">Flytjek af Ryanair: Transport 
i helt skrabet form</a></p><p><b>Indretning:</b> Flyet er en 737-800 med tre sæder på hver side af gangen. 
Flyet er ikke spritnyt, men sæderne pæne og velholdte – deres udformning er 
dog af den gamle slags med bladlommen i knæhøjde, der tager en del af 
benpladsen. En hovedbeskyttelse i læder er en fordel frem for de normale 
tynde stofstykker, der gør håret elektrisk. 
</p><p><b>Faciliteter og service:</b> Servicen er upåklagelig hele vejen igennem med 
et meget smilende og venligt personale trods afgang på det ukristelige 
tidspunkt klokken 6 om morgenen. Selv om flyet er fyldt til sidste af de 180 
sæder og mange passagerer har flere stykker håndbagage med og derfor har 
svært ved at finde plads til det i bagageboksene, får personalet det hele 
orkestreret på plads, og vi afgår til tiden. Der serveres gratis sodavand, 
vand, juice, kaffe og te samt en sandwich med ost, der føles, som om brødet 
lige er skåret og smurt. Der er skærme ned fra loftet, der viser den 
resterende flyvetid, forventet landingstidspunkt mv. Desuden er magasinet 
Holland Herald i stolelommen en god blanding af rejsereportager, 
storbyguider og tax-free shopping. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2521004/flytjek-lavpris-men-alligevel-med-god-komfort/">Flytjek: Lavpris men alligevel 
med god komfort</a></p><p><b>Andet:</b> Informationsniveauet er ekstremt højt hele vejen igennem, 
startende med en besked om, at flyet er ved at blive tanket, så man ikke 
skal spænde sit sikkerhedsbælte, og til, at mange har flere stykker 
håndbagage med, så har man to, må man lægge den ene under stolen foran sig. 
Personalet fortæller desuden over højttalerne, at KLM kan kontaktes via 
Facebook og Twitter døgnet rundt, hvis man har spørgsmål, og at man vil få 
svar inden for en time. Til sidst har personalet endda overskud og humor og 
’truer’ med, at »sidste mand ude skal gøre flyet rent«. 
</p><p><b>Konklusion:</b> KLM er muligvis ikke det billigste selskab på ruten 
København-Amsterdam – priser fra 800 kroner retur, dog kun med håndbagage, 
mens en Norwegian-billet kan fås til 700 kroner – men den gode service om 
bord med mad og drikke inkluderet i prisen samt det effektive og venlige 
personale er værd at betale ekstra for. Desuden betyder den sparsomme 
benplads ikke så meget, når der kun er tale om en tur på godt 1 time. Som 
selvfølgelig slutter lige så punktligt, som den starter, med en landing 5 
minutter før tid. 
</p><p class=" bl-elem"><i class=" bl-elem">Politiken var inviteret af KLM.</i></p>	
</div>

</div></body></html>
