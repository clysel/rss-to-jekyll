---
layout:     post
title: 	    "Kommuner: Vi kan ikke tvinge løsladte til at få hjælp"
post_author:	    
post_date:	    Sun, 22 Feb 2015 12:44:10 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2557845/kommuner-vi-kan-ikke-tvinge-loesladte-til-at-faa-hjaelp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Løsladte varetægtsfængslede kan ikke tvinges i rehabilitering, lyder meldingen 
fra Kriminalforsorgen og Kommunernes Landsforening efter kritik fra 
Socialdemokratiets retsordfører, Trine Bramsen.
</p><p>
Trine Bramsen efterlyser i søndagens Politiken, »at der i 
forbindelse med udslusning af indsatte sker den nødvendige koordinering 
mellem Kriminalforsorgen og landets kommuner«.
</p><p><b class="ext-link">HUL I LOVEN</b><a class="embeddedlink" href="http://politiken.dk/indland/ECE2557533/hul-i-loven-mange-faengslede-loeslades-uden-opfoelgning/">Mange fængslede løslades uden 
opfølgning </a></p><p>
Det sker efter, det er kommet frem, at den terrormistænkte Omar El-Hussein 
blev løsladt fra sin varetægtsfængsling kun to uger inden skyderierne i 
København.
</p><p>
»Når de bliver løsladt fra varetægt, har vi ikke nogen mulighed for at stille 
vilkår eller betingelser. De kan jo bare bede om at blive løsladt. Så vi har 
ikke nogen mulighed for at påvirke dem, det er op til dem selv«, siger 
vicedirektør i Kriminalforsorgen, Annette Esdorf, til Ritzau.
</p><h3>
Voksne bestemmer selv
</h3><p>
Den udmelding er Tina Wahl, kontorchef i KL's Center for Social og Sundhed, 
enig i.
</p><p>
»Der er mange forhold, der har indflydelse på, om folk falder tilbage til 
kriminalitet. Nogle kan kommunen gøre noget ved, andre kan vi ikke«, skriver 
hun i en kommentar til Ritzau.
</p><p>
»Vi skal også huske på, at vi er på voksenområdet, hvor det er op til den 
enkelte, om de vil have hjælp«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2557860/loesladelse-af-omar-el-hussein-undrer-politikere/">Løsladelse af Omar el-Hussein 
undrer politikere </a></p><p>
Selvom både Kriminalforsorgen og KL på nuværende tidspunkt afviser, at 
løsladte kan tvinges i rehabilitering, er begge parter dog enige med Trine 
Bramsen i, at koordineringen skal forbedres.
</p><p>
»Det er en god idé at få en bedre koordination med kommunerne. Det er noget, 
vi har arbejdet på længe, men det er klart, man kan altid gøre det bedre«, 
siger Annette Esdorf til Ritzau.
</p><p>
Tina Wahl mener, at bolden især ligger hos Kriminalforsorgen.
</p><p class=" bl-elem">
»KL er helt enig i, at der er brug en større koordinering mellem kommunerne og 
Kriminalforsorgen, men i kommunerne er vi nødt til at få information fra 
Kriminalforsorgen, når nogen løslades, så vi ved, at der skal igangsættes en 
indsats. Ellers er det svært for os at vide, at der skal gøres noget«.
</p>	
</div>
</div></body></html>
