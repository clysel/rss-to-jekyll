---
layout:     post
title: 	    "Svenske landsbyer: Stop den fanatiske urbanisering"
post_author:	    
post_date:	    Fri, 03 Apr 2015 21:54:56 +0200
post_site:	    politiken.dk 
post_link:	    http://politiken.dk/udland/ECE2615982/svenske-landsbyer-stop-den-fanatiske-urbanisering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som det også høres tilsvarende i den danske debat, så er folk i Udkantssverige 
ved at få nok af, at der mangler offentlige tjenester i landområderne, og de 
protesterer mod at blive uretfærdigt behandlet på bekostning af byerne.
</p><p>
Langfredag demonstrerede vrede bønder og folk fra udkantsområderne med 
traktorer, landbrugsmaskiner og plakater i flere svenske byer, blandt dem 
Uddevalla, Örebro, Borlänge, Eskilstuna, Karlskrona og Sundsvall.
</p><p>
»Der sker en fanatisk urbanisering på bekostning af landsbyerne, selv om man 
betaler lige meget i skat på landet. Der må jo findes en slags grundservice 
på landet«, mener Erika Sörengård, som er en af initiativtagerne bag »Landsbyoprøret 
2015«.
</p><h3>
Flere tusinde følgere på Facebook
</h3><p>
Kampagnen følges af flere tusinde mennesker på Facebook og her skriver folkene 
bag, at de har fået nok af "urbanisering, landsbymobning, 
centralisering, uretfærdig konkurrence og nedlagte skoler og tjenester".
</p><p>
Ifølge Sörengård opgiver én ny svensk bonde hver dag landbruget. Hun mener, at 
politik kun handler om at få flere mennesker ind i byerne, og at 
landsbyernes fremtid er lagt i EU's hænder.
</p><p>
»Der skal indgreb til, hvis vi skal beholde vores bønder og vores fine 
landsbyer. For eksempel en skat på importeret kød eller en differentieret 
pris på mælk«, foreslår hun.
</p><p>
Den socialdemokratiske distriktsminister, Sven-Erik Bucht, har stor forståelse 
for aktionen.
</p><p>
»Jeg er selv fra en landsby, så jeg kender til omstændighederne, og der 
behøves en hel del tiltag for at holde Sverige sammen«, siger han.
</p><p class=" bl-elem">
Men kødskat eller andre lignende initiativer kan ikke lade sig gøre, hvis de 
er i strid med EU-reglerne, fastslår han.
</p>	
</div>

</div></body></html>
