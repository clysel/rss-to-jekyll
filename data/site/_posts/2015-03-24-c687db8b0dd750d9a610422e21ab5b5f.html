---
layout:     post
title: 	    "Apoteker: Make-up og proteinbarer betaler husleje på dyre adresser "
post_author:	    
post_date:	    Tue, 24 Mar 2015 09:48:22 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2601129/apoteker-make-up-og-proteinbarer-betaler-husleje-paa-dyre-adresser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det ligner egentlig mere en butik, end det ligner et apotek. Hylderne er 
pakket med varer af forskellig karakter – make-up-hylden med mascara og 
falske øjenvipper, tandbørstehylden med tandtråd og mundskyld og den lille 
hylde ved vinduet, hvor der hænger teblandinger, gløggmiks og 
kandis-slikkepinde. 
</p><p>
Tre skranker kører på højtryk her på Nørrebro Apotek - for det <i>er</i> 
faktisk et apotek - og den ene kunde efter den anden får løst deres 
problemer hos det uddannede personale på den anden side af kassen. For nogle 
er det smerter, der skal lindres, mens andre bare kommer for at købe 
proteinbarer eller hårbørster. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan ikke tjene penge på kun at sælge medicin, og vi kan jo ikke bare sætte 
priserne op, for det bestemmer Sundhedsstyrelsen. Så vi er simpelthen nødt 
til at udvide vores sortiment med andre sundhedsrelaterede varer
</p>
<p class="sender">
Majid Sairafianpour, apoteker 
</p>
</blockquote>
</div><p/><p>
Andelen af ikke-medicinske produkter fylder en stor del af butikkens 
indretning. Og det er i virkeligheden et godt billede på, hvordan de danske 
apoteker i højere eller mindre grad sælger varer, som ikke umiddelbart er en 
del af den klassiske apotekers arsenal. 
</p><p>
Det har fået en del detailhandler op af stolen, fordi lovgivningen ifølge dem 
gør det muligt for apotekere at sælge detailvarer, mens detailhandlerne 
omvendt ikke må sælge apotekervarer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2600751/slut-med-at-saelge-sko-parfume-og-legetoej-paa-apoteket/">Slut med at sælge sko, parfume 
og legetøj på apoteket</a></p><p>
»Men man skal jo huske, at vi først og fremmest sælger råd og giver 
professionel vejledning«, siger apoteker Majid Sairafianpour, som ejer og 
driver Nørrebro Apotek. 
</p><p>
»Alt udover det bestemmes af efterspørgslen. Vi kan ikke tjene penge på kun at 
sælge medicin, og vi kan jo ikke bare sætte priserne op, for det bestemmer 
Sundhedsstyrelsen. Så vi er simpelthen nødt til at udvide vores sortiment 
med andre sundhedsrelaterede varer«, siger han. 
</p><div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p><b>Apotekernes Negativliste </b>(varer som apotekerne ikke må forhandle) 
</p><p>
Køkkenudstyr- og maskiner, herunder udstyr til hjælp til åbning af dåser m.v. 
for personer med få kræfter. 
</p><p>
Tøj, håndklæder, sko, herunder sundhedssandaler, tasker, herunder toilettasker 
og kosmetikpunge. Legetøj, herunder skriveredskaber, bøger, dagligvarer, 
herunder slik, pastiller, krydderier. Kosmetik som neglelak, mascara, rouge 
m.v. 
</p><p><b>Apotekernes positivliste</b></p><p class=" bl-elem">
Medicinsk udstyr, som omfatter bl.a. kondomer, plaster, graviditetstests, 
remedier til måling af blodsukker. Kosttilskud, som omfatter bl.a. vitamin- 
og mineraltilskud og ernæringspræparater, hygiejneartikler og plejeprodukter 
til bl.a. hud, hår, tænder, herunder til pleje af små børn, cremer, shampoo, 
tandpasta, solcreme, badeolie, produkter til fjernelse af kosmetik, 
tandbørster, tandtråd, vat, hygiejnebind o.lign. 
</p>
</div>
</div><p/><h3>
Alternativet er ingen apoteker i indre by 
</h3><p>
Ved rundetårn ligger Vaisenhus Apotek i det indre København. Det ligner trods 
alt lidt mere et apotek, i hvert fald i klassisk forstand. Her står 
hudcremer i ensfarvede emballager klinisk retvinklet på hylderne i næsten 
uendelige rækker. Nummersystemet lyder som et computerspil fra 1990’erne, 
insisterende og mekanisk, som sådan noget vist per definition skal lyde. 
</p><p>
I baglokalet bag skranken spytter robotten æsker med medicin ud i apotekerens 
lille vogn. Og selv om medicinen stadig er den største kilde til omsætning, 
er ikke-lægemidlerne større og større nødvendighed for at kunne overleve, 
mener apoteker og ejer Tine Wiboltt. 
</p><p>
»Det er rigtigt nok, at vi forvalter statens monopol, men vi gør det for egen 
regning og risiko. Og vi kan ikke leve af kun at sælge lægemidler, så hvis 
apotekerne ikke kan tjene penge på alt det andet, så er man næsten nødt til 
at sætte priserne på medicin op. Det, at vi kan sælge andre varer, er kort 
sagt med til at holde priserne på medicin nede«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det, at vi kan sælge andre varer, er kort sagt med til at holde priserne på 
medicin nede
</p>
<p class="sender">
Tine Wiboltt, apoteker 
</p>
</blockquote>
</div><p/><p>
Omkring 40 procent af Vaisenhus Apoteks omsætning kommer fra ikke-lægemidler. 
Og det er nødvendigt, fordi huslejen i Indre By er så høj, som den er. 
Alternativet, siger Tine Wiboltt, er, at der slet ikke vil ligge nogle 
apoteker i centrum, fordi ingen simpelthen tjener nok på medicinsalget til, 
at det kan betale sig. 
</p><h3>
Det vil gå ud over borgerne 
</h3><p>
Tilbage på Nørrebro lægger Majid Sairafianpour vægt på, at en ændring af 
apotekerloven, som vil fjerne en række detailprodukter fra apotekernes 
hylder, først og fremmest vil ramme den danske stat, som giver 
statsgaranterede lån, når man vil åbne et nyt apotek. 
</p><p>
»Apoteker er jo ikke 100 procent private. Jeg fik et statsgaranteret lån på 10 
millioner kroner, og hvis jeg mister min omsætning og må lukke, så er det jo 
staten, der hænger på regningen. Min omsætning er jo statens omsætning – jeg 
får bare 10 kroner per pakke medicin, uanset om den koster 100 kroner eller 
100.000 kroner«, siger han. 
</p><p><b class="ext-link">LÆS OGSÅ </b><a class="embeddedlink">Apoteker må oprette filialer i 
dit supermarked</a></p><p>
Hvis man alligevel vælger at fjerne detailprodukterne fra apotekerne, så skal 
pengene hentes et andet sted, siger han. Og det kan næsten kun være ved at 
sætte priserne på medicin op. 
</p><p>
»Det er et politisk spørgsmål, om man vil sætte prisen op. Men så vil det gå 
ud over de borgere, som har brug for medicin, og det er jo heller ikke 
rimeligt at straffe dem«, siger Majid Sairafianpour. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/apotekere_s_lger_an_923195y.jpg" alt="" border="0"/></span></p><h3>
Apotekerne vil blive kreative 
</h3><p>
Kunderne hober sig op i butikken på Nørrebrogade. Majid Sairafianpour står ved 
den ene af de tre skranker, og når dem, han kan. Han tror, at apotekerne vil 
gøre sig umage for at holde fast i den omsætning, som de ikke-medicinske 
produkter giver. 
</p><p>
»Jeg tror, at vi vil se en masse apoteker blive meget kreative, hvis de ikke 
længere officielt må sælge andet end medicin«, siger han. 
</p><p class=" bl-elem">
»Hvis bare jeg for eksempel afskærmer den her skranke med en glasvæg, så kan 
jeg åbne en <i>shop i shop</i>, hvor den skranke officielt vil være en 
helt anden butik. Så kan man bare sælge sine produkter derfra. Det kan man 
jo være nødt til«. 
</p>	
</div>
</div></body></html>
