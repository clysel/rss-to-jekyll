---
layout:     post
title: 	    "Mistænkte lejemordere kendt skyldige i drabsforsøg"
post_author:	    
post_date:	    Fri, 27 Feb 2015 10:12:12 +0100
post_site:	    politiken.dk 
post_link:	    http://politiken.dk/indland/ECE2566196/mistaenkte-lejemordere-kendt-skyldige-i-drabsforsoeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var drabsforsøg, da to tunesiske brødre, som til daglig er bosat i 
Frankrig, skød efter en herboende 41-årig mand med palæstinensisk baggrund 
fra en bil i Odense. 
</p><p>
Det har Retten i Odense afgjort til formiddag. 
</p><p>
En tredje mand på 31 år, som er bosat i Danmark, var også tiltalt for 
drabsforsøg, selvom han ikke var med i bilen. Men han er i dag blevet 
frifundet af retten. 
</p><p>
Han havde ifølge anklagen stillet bilen til rådighed for brødrene. 
</p><h3>
Kendte ikke ofret 
</h3><p>
Anklagerens teori er, at brødrene på 24 og 36 år er lejemordere, som er blevet 
betalt for at likvidere manden i Odense. Ifølge brødrene selv kender de ikke 
den mand, de skød efter. 
</p><p>
Anklager Annette Korsgaard siger efter kendelsen, at hendes teori stadig er, 
at de to brødre er bestilte lejemordere. Det fremgår af en mail, som en af 
brødrene har sendt til sin kæreste, at han er kommet i besiddelse af et 
stort pengebeløb. 
</p><p>
Hvem der har betalt brødrene pengene, er dog uvist. 
</p><p>
Da den 31-årige herboende mand med arabisk baggrund blev frifundet for at have 
hjulpet brødrene med at planlægge drabet på manden i Odense, kiggede han 
flere gange mod himlen og var tydeligt dybt berørt og lettet. 
</p><p>
Anklager og forsvarere skal nu procedere om, hvor høj en straf de to tunesiske 
mænd skal have. 
</p><p class=" bl-elem">
Alle tre har nægtet sig skyldige igennem hele forløbet. 
</p>	
</div>
</div></body></html>
