---
layout:     post
title: 	    "Dramatisk brud mellem Tinkoff-Saxos holdejer og Bjarne Riis under opsejling"
post_author:	    
post_date:	    Mon, 23 Mar 2015 23:42:24 +0100
post_site:	    politiken.dk 
post_link:	    http://politiken.dk/sport/cykling/ECE2601531/dramatisk-brud-mellem-tinkoff-saxos-holdejer-og-bjarne-riis-under-opsejling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tinkoff-Saxos danske team manager, Bjarne Riis, er blevet suspenderet af den 
excentriske, russiske holdejer Oleg Tinkov. 
</p><p>
Rygterne begyndte at sive i går aftes, da BT erfarede nyheden. 
</p><p>
Siden er der ikke kommet meget frem til offentligheden om sagen, mens 
holdejeren som altid har været aktiv på det sociale medie Twitter, hvor han 
skrevet om Tuborg, Putin og giraffer - men ikke kommenteret eller skrevet 
noget om suspenderingen af Bjarne Riis. 
</p><p>
Holdejeren har endnu ikke bekræftet bruddet med Bjarne Riis på Twitter eller 
cykelholdets officielle hjemmeside.
</p><p>
Til gengæld har han 'retweetet' en anden Twitter-brugers besked om, at Tinkov 
kan få medierne til at gå i selvsving. 
</p><h3>
»Drag ikke forhastede slutninger«
</h3><p>
I Danske Professionelle Cyclisters Club (DPCC), hvor Riis selv er medlem, 
mener man, at sagen har mere substans end blot en suspendering. Foreningen 
beskrives som 'en forening af tidligere og potentielt nuværende danske 
professionelle ryttere' og har Brian Holm som præsident. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2595245.ece">Uroen ulmer tilsyneladende på 
Tinkoff-Saxo.</a></p><p>
»Vi opfordrer til ikke at drage forhastede slutninger på baggrund af 
avisartikler, og vi er sikre på, at sagen er væsentlig mere kompleks, end 
den på nuværende tidspunkt fremstilles«. 
</p><p>
»Og vi er absolut ikke enige i, at Bjarne, som det skrives, er ydmyget«, 
skriver foreningen. 
</p><h3>
Hørte rygter allerede om søndagen 
</h3><p>
Også den tidligere professionelle cykelrytter Thomas Bay er medlem af DPCC's 
bestyrelse, og han hørte allerede i søndags rygter om Riis' suspendering, da 
han sammen med Per Bausager kommenterede Milano-Sanremo på Eurosport. 
</p><p>
»Jeg var lidt informeret om det. Men jeg kender ikke meget til den konkrete 
substans i det, om det er noget vedvarende, eller om det er noget 
forbipasserende. Jeg har ikke fået talt med Bjarne endnu«, siger Thomas Bay. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2598761/riis-milliardaerboss-venter-i-dag-udbytte-af-sin-kostbare-investering/">Riis' milliardærboss venter i 
dag udbytte af sin kostbare investering</a></p><p>
»Man skændes jo engang imellem i cykelbranchen. Brian Holm har også været ude 
at sige, at det er meget normalt, at bølgerne går lidt højt i sportens 
verden«, siger han. 
</p><h3>
Anspændt forhold 
</h3><p>
Rygterne om et noget anspændt forhold mellem Tinkov og Riis har svirret længe. 
Senest rapporterede den franske sportsavis L'Equipe om et åbent opgør mellem 
de to under Tirreno-Adriatico tidligere på måneden. 
</p><p class=" bl-elem">
»Fra dag et er der nok nogle kanter, der ikke har passet sammen. Så har man 
prøvet at give det en chance til, men det er vist svært med sådan én som 
vores russiske ven at slibe særlig mange kanter«, vurderer Thomas Bay om den 
excentriske holdejer. 
</p>	
</div>
</div></body></html>
