---
layout:     post
title: 	    "Bjarke Ingels tegner omstridt Google-hovedkvarter"
post_author:	    
post_date:	    Thu, 26 Feb 2015 23:21:39 +0100
post_site:	    politiken.dk 
post_link:	    http://politiken.dk/kultur/arkitektur/ECE2565229/bjarke-ingels-tegner-omstridt-google-hovedkvarter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Google skal have et nyt hovedkvarter i Californien i den lille by Mountain 
View i Californien. Til opgaven, som kaldes Googleplex, har 
internetsøgegiganten hyret to af tidens mest innovative tegnestuer, engelske 
Heatherwick, der ledes af designeren Thomas Heatherwick og danske Bjarke 
Ingels’ tegnestue BIG. 
</p><p>
Der er endnu ikke sluppet billeder ud af deres design, men bystyret i Moutain 
View er ifølge New York Times blevet forelagt nogle kanopylignende 
strukturer. 
</p><p>
BIG er blevet verdenskendte for deres fantasifulde koblinger af vidt 
forskellige programmer, såsom et parkeringshus med et skrånende dække af 
lejligheder eller et kraftværk med en skiløjpe på taget. Denne 
blandingsstrategi kalder de ikke uden humor for bigami. Heatherwick står for 
utrolige naturefterlignende konstruktioner. Senest er tegnestuen kommet med 
et forslag om en park oven på en ny elegant bro på tværs af Themsen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/arkitektur/ECE2455642/dansk-arkitekt-giver-usas-nationalmuseum-et-ansigtsloeft-til-12-milliarder/">Dansk arkitekt giver USA's 
nationalmuseum et ansigtsløft til 12 milliarder</a></p><p>
Men Google har også brug for rådgivere, der kan tænke voldsomt kreativt. 
</p><p>
Mountain View ligger 40 kilometer syd for San Francisco, men har blot 80.000 
indbyggere. Google alene har over 20.000 lokale ansatte. 
</p><p>
Mange lokale er ifølge New York Times ikke ovenud lykkelige for udviklingen. 
Google trækker nemlig store forandringer med sig. Trafikken er blevet 
betydelig forøget og sander nu til i myldretiden, huspriserne bliver presset 
voldsomt op, og Google ønsker, at byen skal få 5.000 nye boliger. Hvis det 
lykkes, vil Google få så mange vælgere, at de i praksis ejer byen, siger 
kritiker af projektet. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/faglitteratur_boger/ECE2060313/ny-bog-arkitekter-boer-taenke-ud-over-det-enkelte-hus/">Ny bog: Arkitekter bør tænke 
ud over det enkelte hus</a></p>	
</div>
</div></body></html>
