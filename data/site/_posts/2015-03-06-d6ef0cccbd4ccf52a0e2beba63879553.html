---
layout:     post
title: 	    "Skat har været hurtige: Årsopgørelsen ligger klar"
post_author:	    
post_date:	    Fri, 06 Mar 2015 19:00:20 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2575202/skat-har-vaeret-hurtige-aarsopgoerelsen-ligger-klar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
4,4 millioner danskere kan nu se, om deres personlige mellemværende med Skat i 
2014 ender med, at der bliver lidt ekstra at snolde for, eller om der skal 
betales penge tilbage til Skat. 
</p><p>
Årsopgørelsen ligger klar, og for langt de fleste er det en glædelig 
overraskelse. 3 ud af 4 får penge tilbage, og 9 ud af 10 skal ikke foretage 
sig andet end at tjekke, om det nederste tal på årsopgørelsen er sort eller 
rødt. 
</p><p>
Men selvom de fleste altså kan glæde sig over at få penge tilbage, er der 
særlige faldgruber i år. 
</p><p>
Underdirektør i Skat, Richard Hanlov, forklarer i TV-indslaget her, hvilke 
punkter i årsopgørelsen man skal være særligt opmærksom på i år, og hvordan 
man undgår, at eventuelle ubehagelige overraskelser gentager sig næste år. 
</p><p>
Årsopgørelsen kan i år, som noget nyt, også læses på mobil og tablet. 
</p><p>
Skat forventer, at der mandag morgen vil være tryk på telefonerne. Der er 
sørget for ekstra bemanding, men Skat forventer en vis ventetid. 
</p><p class=" bl-elem">
»Vi har kaldt ekstra folk ind til at håndtere de mange ekstra opkald, vi får. 
I alt er 450 personer klar til at svare på spørgsmål. Vi forventer lige som 
sidste år at besvare over 100.000 opkald i den første uge. Men man kan dog 
stadig forvente ventetid på telefonerne, eller at det i perioder kan være 
svært at komme igennem«, forklarer Richard Hanlov. 
</p>	
</div>
</div></body></html>
