---
layout:     post
title: 	    "Total får lov at bore efter skifergas igen"
post_author:	    
post_date:	    Tue, 12 May 2015 23:17:37 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2667116/total-faar-lov-at-bore-efter-skifergas-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Olieselskabet Total er kommet et stort skridt nærmere at kunne genoptage sin 
prøveboring efter skifergas i Nordjylland. 
</p><p>
Sent onsdag aften – midt i Champions League-semifinalen – udsendte 
Energistyrelsen en pressemeddelelse om, at den har ophævet sit forbud mod at 
bore. 
</p><p>
Det blev indført for en uge siden, da det kom frem, at Total havde anvendt et 
kemikalie, der ikke var omfattet af selskabets miljøgodkendelse. 
</p><p><b>Nu skal lagret mærkes</b></p><p>
Men Energistyrelsen er tilfreds med den redegørelse, som Total har afleveret. 
</p><p>
»Total har indført nye procedurer til kontrol af håndtering af kemikalier. 
Procedurerne omfatter lagerstyring med blandt andet daglige lister over 
hvilke kemikalier, der er på lageret, hvilke kemikalier, der anvendes, og i 
hvilke mængder«, skriver styrelsen <a target="_blank" href="http://www.ens.dk/info/nyheder/nyhedsarkiv/energistyrelsen-klar-ophaeve-suspendering-borearbejdet-vendsyssel">i 
sin pressemeddelelse</a>. 
</p><p>
Samtidig vil kemikalier, der endnu ikke er godkendt til anvendelse, blive 
mærket tydeligt og blive opbevaret adskilt fra de godkendte kemikalier. 
</p><p>
Hvis Total ønsker at anvende de endnu ikke-godkendte kemikalier, skal 
selskabet dog først have grønt lys fra Naturstyrelsen, der i forvejen er ved 
at finde ud af, om der i så fald skal afleveres en helt ny vurdering af 
virkning på miljøet, en såkaldt vvm-redegørelse. 
</p><p><b>Poltisk modstand stiger</b></p><p>
Det er til gengæld uklart, om Total kan genoptage boringen straks, såfremt 
selskabet kun anvender godkendte kemikalier. 
</p><p>
Boringen efter skifergas ved den lile by Dybvad i Nordjylland har ført til 
folkelige protester og på det seneste også politisk modstand. 
</p><p>
Således har både de radikale og SF erklæret, at de ikke vil give flere 
tilladelser til at bore efter skifergas på dansk grund. 
</p><p class=" bl-elem">
Projektet er især kontroversielt, fordi det i en senere fase kan ende med at 
anvende såkaldt ’fracking’, hvor kemikaler sprøjtes dybt ned i undergrunden 
under højt tryk for at splitte klippelagene og frigøre gassen. 
</p>	
</div>
</div></body></html>
