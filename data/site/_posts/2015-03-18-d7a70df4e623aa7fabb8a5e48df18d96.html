---
layout:     post
title: 	    "Derfor har Ryanair valgt netop disse nye ruter"
post_author:	    
post_date:	    Wed, 18 Mar 2015 10:00:45 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2588958/derfor-har-ryanair-valgt-netop-disse-nye-ruter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag letter Ryanair for første gang fra København, når det omstridte irske 
lavprisselskab sætter kursen mod Dublin. 
</p><p>
Afgangen er den første af i alt 13 lovede ruter. Indtil videre er navnene på 
de ni blevet offentliggjort. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Ryanair-ruter-_921674w.gif" alt="" border="0"/></span></p><p>
Men hvorfor er det netop destinationer Milano, Stockholm og Bruxelles, som 
Ryanair har valgt at satse på? Direktør for flysøgemaskinen Travelmarket.dk, 
Ole Stouby, senioranalytiker i Sydbank, Jacob Pedersen, og Andreas Krog, 
ansvarshavende på branchesitet check-in.dk, giver et overblik. 
</p><h3>
1. København-Dublin 
</h3><p><b>Startdato: </b>Onsdag 18. marts<br/><b>Hvorfor er den attraktiv?</b> »Dublin er lidt en nichedestination. Den er 
langt fra så populær som andre store destinationer, som eksempelvis London, 
men Ryanair har nok regnet på, at det kan blive det selskab, der flyver 
flest passagerer frem og tilbage mellem København og Dublin«. <br/><i>Ole Stouby, Travelmarket.dk</i><br/><b>Konkurrenter?</b> Norwegian, SAS, Air Lingus 
</p><h3>
2. København-Milano 
</h3><p><b>Startdato:</b> Torsdag 26. marts<br/><b>Hvorfor er den attraktiv?</b> »For mange af Ryanairs destinationer gælder 
det, at der nok er andre selskaber, som flyver til den samme by, men ikke 
til den samme lufthavn. Ryanairs grundtanke er, at de skal kunne vende deres 
fly meget hurtigt. Det er nemmest at gøre i små lufthavne, hvor der ikke er 
myldretid og kø ind til gaten. I Milano flyver Ryanair til Bergamo, der ikke 
er så travl eller stor som byens to andre lufthavne. Og så skal man huske, 
at mange af de nye lufthavnsannonceringer også handler om, at der er et 
stort marked for rejsende til København, der jo er en attraktiv destination«.<br/><i>Andreas Krog, ansvarshavende på branchesitet check-in.dk</i><br/><b>Konkurrenter? </b>SAS, easyJet, Alitalia 
</p><h3>
3. København-London 
</h3><p><b>Startdato:</b> Torsdag 26. marts<br/><b>Hvorfor er den attraktiv?</b> »Med London går Ryanair ind på et af SAS og 
Norwegians kerneområder. Det er en form for lakmustest på, hvordan det vil 
gå Ryanairs ruter ud af København. Jeg er ikke i tvivl om, at det vil lykkes 
Ryanair at fylde sine fly til London, men spørgsmålet er, om det bliver med 
nye passagerer, eller om selskabet hugger dem fra sine konkurrenter på 
ruten«.<br/><i>Senioranalytiker i Sydbank, Jacob Pedersen</i><br/><b>Konkurrenter?</b> Norwegian, SAS, British Airways, easyJet 
</p><h3>
4. København-Warszawa 
</h3><p><b>Startdato:</b> Torsdag 26. marts<br/><b>Hvorfor er den attraktiv?</b> »Ryanair er i de seneste par år begyndt at gå 
målrettet efter de forretningsrejsende, og derfor er specielt Warzawa - men 
også Stockholm, Bruxelles og Køln - i høj grad målrettet virksomhederne«.<br/><i>Ole Stouby, Travelmarket.dk</i><br/><b>Konkurrenter? </b>SAS, LOT 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2588804/ryanair-saadan-er-passagererne-stillet-ved-en-boykot/">Ryanair: Sådan er passagererne 
stillet ved en boykot</a></p><h3>
5. København-Madrid 
</h3><p><b>Startdato:</b> Onsdag 2. september<br/><b>Hvorfor er den attraktiv?</b> »Ryanair kunne lige så godt have valgt 
Barcelona som Madrid. Barcelona kan meget vel vise sig at være en af de 
næste destinationer, som Ryanair vælger at åbne. De kigger ofte på, hvor 
konkurrenterne er. SAS har trukket sig ud af Madrid, så her går Ryanair ind. 
Det er en rute, der henvender sig til folk, der skal på en forlænget 
weekend«.<br/><i>Andreas Krog, ansvarshavende på branchesitet check-in.dk</i><br/><b>Konkurrenter?</b> Norwegian, Iberia 
</p><h3>
6. København-Rom 
</h3><p><b>Startdato: </b>Onsdag 2. september<br/><b>Hvorfor er den attraktiv?</b> »De populære storbyferie-destinationer som 
eksempelvis Rom er rettet mod fritidsrejsende, og her er der markedsandele 
at hente for Ryanair. Selskabet kan med sine meget lave priser tage en del 
passagerer og endda formå at skabe vækst i det samlede passagertal til disse 
destinationer«.<br/><i>Ole Stouby, Travelmarket.dk</i><br/><b>Konkurrenter?</b> SAS, Norwegian, easyJet, Alitalia 
</p><h3>
7. København-Køln 
</h3><p><b>Startdato:</b> Onsdag 2. september<br/><b>Hvorfor er den attraktiv?</b> »Ryanair er i gang med en større satsning på 
det tyske marked. Selskabet vil gerne vokse i Tyskland. I og med at der ikke 
er andre flyselskaber, der flyver på ruten fra København til Køln, er 
Ryanair nok sikret en pæn succes på at åbne den rute«.<br/><i>Senioranalytiker i Sydbank, Jacob Pedersen</i><br/><b>Konkurrenter?</b> Ingen 
</p><h3>
8. København-Stockholm 
</h3><p><b>Startdato:</b> Søndag 25. oktober<br/><b>Hvorfor er den attraktiv?</b> »Ryanair flyver til Skavsta ved Stockholm. 
Lufthavnen ligger 1 time og 20 minutter i bus fra selve Stockholm. Når 
selskabets fly lander, kører der efterfølgende shuttlebusser ind til byen 
til det halve af den pris, det koster at køre med Arlanda Express fra 
Arlanda-lufthavnen, som er der SAS holder til. At flyve til Skavsta fra 
København er Ryanairs måde at komme ind på den skandinaviske 
hovedstadstrekant, der jo er SAS’s guldkalv. Her kan de tilbyde et 
lavprisalternativ«.<br/><i>Andreas Krog, ansvarshavende på branchesitet check-in.dk</i><br/><b>Konkurrenter?</b> Norwegian, SAS 
</p><h3>
9. København-Bruxelles 
</h3><p class=" bl-elem"><b>Startdato:</b> Søndag 25. oktober<br/><b>Hvorfor er den attraktiv?</b> »Her går Ryanair tydeligvis efter de mange 
danskere, der bor i Bruxelles eller er udstationeret dér. Der kommer 
flyselskabet til at være et billigt alternativ til de andre selskaber, der 
flyver til byen«.<br/><i>Andreas Krog, ansvarshavende på branchesitet check-in.dk</i><br/><b>Konkurrenter?</b> SAS, Brussels Airlines 
</p>	
</div>
</div></body></html>
