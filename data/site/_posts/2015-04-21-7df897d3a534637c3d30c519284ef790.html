---
layout:     post
title: 	    "Fotobog hylder 35 års brandtaler, prædikener og rablerier i Hyde Park"
post_author:	    
post_date:	    Tue, 21 Apr 2015 17:27:18 +0200
post_site:	    politiken.dk 
post_link:	    http://politiken.dk/fotografier/ECE2636605/fotobog-hylder-35-aars-brandtaler-praedikener-og-rablerier-i-hyde-park/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kristne prædikanter – som manden på det øverste billede, der er knipset i 
1993. Konspirationsteoretikere. Ateister, pacifister og dem, der kæmper 
indædt mod atomkraft. Størstedelen har været repræsenteret på en trappestige 
eller en omvendt sæbekasse på Speakers’ Corner i Hyde Park, London. 
</p><p>
Herfra har de ladet deres budskaber gjalde ud over alle, der ville lytte eller 
blot lade sig underholde af de skarpe tunger og den frivole tone. Speakers’ 
Corner er ytringsfrihed i sin mest direkte og uregulerede form. Og det er 
der netop kommet en ny fotobog ud af. 
</p><p><b class="ext-link">SE OGSÅ</b><a class="embeddedlink" href="http://politiken.dk/fotografier/ECE2627848/lincolns-liv-i-billeder-og-illustrationer/">Lincolns liv i billeder og 
illustrationer</a></p><p>
I bogen, der bare har fået navnet ’Speakers’ Corner’, dokumenterer den 
britiske fotojournalist Philip Wolmuth de seneste 35 års brandtaler og 
happenings i netop den berømte London-park. 
</p><p>
Fortalt gennem billeder af talere og tilhørere og krydret med tekstbidder fra 
talerne er Wolmuths bog et portræt af flere årtiers britiske debatkultur fra 
tiden, før Facebook, Twitter og andre sociale medier med blev 
lettilgængelige udstillingsvinduer for de budskaber, man brændte inde med. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/hyde-3_929809p.jpg" alt="" border="0"/><span class="caption"><span class="f-img-caption">Foto: 
</span>Philip Wolmuth</span></span></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/hyde2_929810p.jpg" alt="" border="0"/><span class="caption"><span class="f-img-caption">Foto: 
</span>Philip Wolmuth</span></span></p><p>
Ifølge den britiske avis The Guardian blev Hyde Park ved lov etableret som en 
arena for offentlige møder og taler i 1872. En arena, der både dengang og nu 
styres internt og efter et vente-på-tur-princip snarere end af ordstyrere, 
arrangører eller politi, konstaterer avisen. 
</p><p>
I sit forord konkluderer fotografen Wolmuth selv, at selv om Speakers’ Corner 
har ændret sig over årene, feltet af talere er blevet mindre, og det 
religiøse indhold i debatten er øget markant, »bevarer Speakers’ Corner den 
unikke buzz, som bliver genereret af intensiteten og excentriciteten i en 
diskussion ansigt til ansigt«. 
</p><p class=" bl-elem"><i class=" bl-elem">Bogen om Speakers’ Corner udkommer 5. maj på forlaget The History Press. </i></p>	
</div>
</div></body></html>
