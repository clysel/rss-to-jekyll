---
layout:     post
title: 	    "Græsk minister: Krisen kan føre til nyvalg"
post_author:	    
post_date:	    Sat, 18 Apr 2015 21:44:34 +0200
post_site:	    politiken.dk 
post_link:	    http://politiken.dk/udland/ECE2634062/graesk-minister-krisen-kan-foere-til-nyvalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Grækenland ønsker at finde frem til en reformpakke sammen med sine kreditorer, 
men der er en grænse, siger den græske vicepremierminister, Yannis 
Dragasakis, til avisen To Vima søndag.
</p><p>
Og hvis det hele kører fast, så vil han ikke udelukke, at der udskrives nyvalg 
i Grækenland.
</p><p>
Grækenland og kreditorerne i EU og IMF, Den Internationale Valutafond, 
forhandler i øjeblikket om de reformer, som Grækenland skal indføre for at 
få frigivet 7,2 milliarder euro i kriselån.
</p><p>
Det er godt 53 milliarder kroner.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/gloekonomi/ECE2633845/athen-haaber-paa-oekonomisk-hjaelp-fra-kina-og-rusland/">Athen håber på økonomisk hjælp 
fra Kina og Rusland</a></p><p>
Embedsmænd fra EU og IMF forhandler med den græske regering om løsninger, der 
skal godkendes eller afvises af eurozonens finansministre på et møde på 
fredag.
</p><p>
»Vort mål er en bæredygtig løsning inden for euroen. Vi går ikke væk fra de 
grænser, vi har trukket«, siger vicepremierministeren til avisen.
</p><p>
Han bliver spurgt, om regeringen har tænkt på at udskrive en folkeafstemning 
eller gå til nyvalg, hvis forhandlingerne kører fast. Til det svarer 
Dragasakis, at det kan være en mulighed, men at regeringen ønsker en aftale.
</p><p>
»I vore hoveder er det muligt at finde en vej ud, hvis vi ender i en 
blindgyde. Målet er en aftale«, siger han.
</p><h3>
Statskassen snart tømt for penge 
</h3><p>
Der foreligger ikke oplysninger om, hvad en eventuel folkeafstemning skal gå 
ud på.
</p><p>
Den græske statskasse menes snart at være tømt for penge, og inden for de 
næste par uger kan regeringen stå i den situation, at den må vælge, om der 
skal udbetales pensioner og løn til statsansatte, eller om der skal afdrages 
på lån til IMF.
</p><p>
Grækenland har mulighed for at optage yderligere lån hos EU og IMF, men det 
kræver, at grækerne først implementerer de reformer, som Grækenland 
tidligere er gået med til for at få de store kriselån.
</p><p class=" bl-elem">
Den venstreorienterede regering, der kom til magten efter valget tidligere i 
år, har erklæret, at der er aftaler, som den ikke vil acceptere, herunder 
lavere pensioner.
</p>	
</div>

</div></body></html>
