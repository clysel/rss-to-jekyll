---
layout:     post
title: 	    "Efter 530 år fik Richard III i dag endelig en begravelse, der er en konge værdig"
post_author:	    
post_date:	    Sun, 22 Mar 2015 22:13:23 +0100
post_site:	    politiken.dk 
post_link:	    http://politiken.dk/fotografier/ECE2599449/efter-530-aar-fik-richard-iii-i-dag-endelig-en-begravelse-der-er-en-konge-vaerdig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere tusind briter var i dag mødt op i Leicester var for at vise deres 
respekt og genbegrave den savnomspundende Kong Richard III, der faldt på 
slagmarken ved Bosworth for mere end 500 år siden. 
</p><p>
Richard III navn huskes i dag verden over på grund af Shakespeares skuespil 
'Richard den Tredje' og den berømte replik: »En hest! En hest! Mit kongerige 
for en hest!« Men hans begravelse i 1485 var langt fra en konge værdig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/nyhedsfoto/ECE1888289/kong-richard-iii-er-fundet---doed/">Kong Richard III er fundet - 
død</a></p><p>
Richard III var den sidste konge i Plantagenet-slægten og faldt i et slag mod 
Henry Tudor i 1485. Han blev begravet i al hast uden en kiste i et kloster, 
der senere blev revet ned. Hans skelet blev først fundet i 2012, da 
arkæologer udgravede en parkeringsplads. DNA-tests, knogleanalyse og andre 
videnskabelige undersøgelser fastslog, at skelettet tilhørte kongen. 
</p><p>
Og i dag, 530 år efter han blev dræbt i kamp, fik han så endelig en 
begravelse, der er en konge værdig. 
</p><p>
Genbegravelsen startede med en mindehøjtidelighed i St Nicholas Church, 
hvorefter kisten blev trukket gennem byen af heste og forbi mange af 
Leicesters vartegn, herunder slagmarken ved Bosworth, hvor Richard III blev 
dræbt i 1485. Turen sluttede i Leicester Cathedral, hvor arrangørerne 
planlægger et genbegrave kisten på torsdag. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE110908/monacos-fyrst-rainer-iiis-bisaettelse/">Monacos Fyrst Rainer III's 
bisættelse</a></p>	
</div>
</div></body></html>
