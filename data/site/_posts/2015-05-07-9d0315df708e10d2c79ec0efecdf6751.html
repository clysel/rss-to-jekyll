---
layout:     post
title: 	    "Pandora skal betale milliardbod til Skat"
post_author:	    
post_date:	    Thu, 07 May 2015 09:42:38 +0200
post_site:	    politiken.dk 
post_link:	    http://politiken.dk/oekonomi/ECE2658721/pandora-skal-betale-milliardbod-til-skat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Smykkeselskabet Pandora skal betale 995 millioner kroner til Skat. Pandora har 
netop offentliggjiort, at selskabet har afsluttet en såkaldt transfer 
pricing-revision med Skat med et forlig, der betyder, at selskabet skal 
betale næsten 1 milliard kroner til Skat. 
</p><p>
Betalingen dækker over skattebetalinger og renter for de seneste seks år, og 
den vil i 2015 påvirke pengestrømmene og skattesatsen, som stiger til 30 
procent, fortæller Pandora, som derudover fastholder sine finansielle 
forventninger. 
</p><p>
Forliget i skattesagen får heller ingen indvirkning på Pandoras 
aktietilbagekøbsprogram, fortæller smykkeselskabet. 
</p><h3>
Betaler beløbet i år 
</h3><p>
Pandora vil fremover allokere en højere andel af koncernens resultat til 
Danmark. 
</p><p>
»Eksklusive den ekstra skattebetaling forventes Pandoras effektive 
skatteprocent for finansåret 2015 at blive cirka 22 pct. i forhold til 
tidligere forventet cirka 20 pct. For regnskabsåret 2016 forventes Pandoras 
effektive skatteprocent at blive cirka 21 procent«, skriver Pandora. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2501944/portraet-pandoras-aeske-har-rummet-baade-nedtur-og-magi/">Portræt: Pandoras æske har 
rummet både nedtur og magi</a></p><p>
Selskabet betaler hele beløbet i løbet af 2015, hvilket får effekt på de frie 
pengestrømme, men Pandora har løbende hensat penge til estimerede 
skatteudgifter, og ved indgangen til 2015 havde selskabet hensat 610 
millioner kroner. 
</p><p>
»De ekstra 364 mio. kr. vil påvirke skat af årets resultat for 2015 i 
resultatopgørelsen, ligesom de finansielle poster påvirkes med en betaling 
på 21 millioner kroner«, fortæller Pandora. 
</p><p>
Ud over ændringen i skattesatsen, pengestrømmene og den effektive 
skatteprocent fastholder Pandora forventningerne til 2015, som dermed 
fortsat lyder på en omsætning på over 14 milliarder kroner, en 
indtjeningsgrad på cirka 37 procent samt anlægsinvesteringer på cirka 800 
millioner kroner. 
</p><p>
Inklusive den ekstra skattebetaling på 995 millioner kroner ventes den 
effektive skattesats i 2015 at blive på 30 procent. 
</p><p class=" bl-elem">
/ritzau/FINANS 
</p>	
</div>

</div></body></html>
