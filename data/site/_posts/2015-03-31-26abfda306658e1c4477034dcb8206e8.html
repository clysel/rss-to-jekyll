---
layout:     post
title: 	    "Amerikansk politi forlanger identiteten udleveret på fem Reddit-brugere"
post_author:	    Martin Bernth
post_date:	    Tue, 31 Mar 2015 14:13:36 +0000
post_site:	    www.version2.dk 
post_link:	    http://www.version2.dk/artikel/amerikansk-politi-forlanger-identiteten-udleveret-paa-fem-reddit-brugere-128619?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det enorme og vidtforgrenede internet-forum Reddit har længe været kendt for sin beskyttelse af brugernes anonymitet, men nu ser det ud til, at amerikansk politi vil tvinge det populære site til at udlevere identiteten på mindst fem brugere. <a href="http://www.wired.com/2015/03/dhs-reddit-dark-web-drug-forum/?mbid=social_twitter">Det skriver Wired.</a></p>

<p>De fem brugere har været særdeles aktive på Reddits underforum ‘r/darknetmarkets’, der er et forum for handel med lyssky varer på internettet, herunder narkotika og våben. Politiet mistænker de fem brugere for at have deltaget i Reddit-diskussionen om det nu lukkede ‘sorte’ net-marked kaldet Evolution.</p>

<p>Politiet forlanger blandt andet navnene, IP-adresserne og en række andre data, som Reddit formentlig ikke ligger inde med. Reddit gemmer IP-adresser på besøgene, men de slettes efter 90 dage, og sitet kræver end ikke, at medlemmer oplyser en e-mail-adresse.</p>

<p>Selvom Reddit angiver i sin privatlivspolitik, at IP-adresserne kan blive overdraget til myndighederne, er det endnu uklart, om hvorvidt det anonymitets-elskende site vil eller kan efterkomme kravene fra politiet, men det sætter spørgsmålstegn ved, hvilke ting der kan diskuteres frit på det populære site.</p>
  </section>

      </div></body></html>
