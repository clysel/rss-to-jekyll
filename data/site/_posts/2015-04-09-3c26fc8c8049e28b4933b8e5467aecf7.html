---
layout:     post
title: 	    "Robotten Hector får både bevidsthed og følelser"
post_author:	    Maria Behrendt
post_date:	    Thu, 09 Apr 2015 15:06:40 +0000
post_site:	    ing.dk 
post_link:	    http://ing.dk/artikel/robotten-hector-faar-baade-bevidsthed-og-foelelser-175325
---
<html><body><div><div class="panel-panel panel-col-first container">
		    <section class="body">
			<p><figure class="plugin full"><img src="http://ing.dk/sites/ing/files/styles/article_inline/public/etf_artikeltop_0.png?itok=ylm1Yjm-" alt=""/></figure></p>
			<p>Mød robotten Hector - modelleret som en vandrende pind med seks lange ben, elastiske led og et ultralet exoskelet lavet af plastik, der er forstærket med kulfibre. Hector er bygget til at kunne bevæge sine led uafhængigt og er udstyret med sensorer, der tillader den at reagere på sine omgivelser og lære af erfaring.</p>
			
			<p>I sig selv ganske imponerende. Men det, der for alvor adskiller Hector fra andre nyskabende robotter, er, at den i den nærmeste fremtid bliver udstyret med en form for bevidsthed, som vil gøre den i stand til at se sig selv, som andre ser den.</p>
			<p>»Vi har udviklet en softwarearkitektur, der vil give ham (Hector, red) en refleksiv bevidsthed,« siger professor Holk Cruse, den ene af to forskere fra tyske Bielefeld Universitet, der står bag robotten.</p>
			<p><section class="video plugin"/></p>
			
			<p/></section>
			<p>Softwarearkitekturen er baseret på kunstige neurale netværk og bliver i øjeblikket testet ved hjælp af computersimulering. Det, der virker under simulering, skal efterfølgende overføres til robotten.</p>
			<p>Holk Cruse vil sammen med sin kollega Dr. Malthe Schilling undersøge, i hvilket omfang højere mentale tilstand, eksempelvis bevidsthedstilstande, kan udvikle sig i Hector, selv om robotten ikke på forhånd har fået indbygget disse træk. Forskerne omtaler dem som emergente evner – altså evner der pludselig opstår.</p>
			<h2>Beslutninger træffes efter humør</h2>
			<p>Indtil nu har Hector fungeret som et reaktivt system, der reagerer på stimuli i omgivelserne. Softwareprogrammet ‘Walknet’ har givet robotten sit insektlignende gangart og et andet program, kaldet ‘Naviart’, har gjort det muligt for den at finde vej til et fjerntliggende mål.</p>
			<p>Efterfølgende har forskerne udviklet ‘reaCog’. En softwareudvidelse, som aktiveres, når de andre programmer ikke er i stand til at løse en udfordring. Softwareudvidelsen gør det muligt for robotten at simulere en ‘forventet opførsel’, hvor den først leder efter nye løsninger på problemet og derefter evaluerer, hvorvidt den forventede opførsel giver mening. I stedet for automatisk at udføre en forudbestemt opgave, forestiller robotten sig først, hvordan opgaven kan løses. En simpel form for bevidsthed, vil nogle argumentere.</p>
			
			<p>Snart tilfører forskerne så reaCog den nye softwareartitektur og med den, mener de, at kunne føre robottens mentale tilstand så vidt, at den eksempelvis får intentioner, der gør den i stand til at målrette sin adfærd.</p>
			<p>Forskerne hævder også, at følelser kan læses ind i robottens fremtidige software.</p>
			<p>»Følelser kan læses ud fra adfærd. For eksempel er en glad person mere villig til at tage risici og træffe hurtige beslutninger end en person, der er nervøs. Den opførsel kan overføres til reaCog, så robotten får en indre mental tilstand,« forklarer Holk Cruse.</p>
			<p>I fremtiden vil Hector altså, ifølge de to tyske forskere, kunne observere sin egen mentale tilstand og træffe beslutninger baseret på information om sit ‘humør’. Og som om det ikke var nok, er den nye software designet således, at Hector på sigt kan blive i stand til at fornemme menneskers intentioner eller forventninger og træffe beslutninger derefter.</p>
			<p>»Måske bliver robotten i stand til at tænke: Hvad forventes af mig - og hvordan opfører jeg mig i overensstemmelse hermed?« siger Holk Cruse.</p>
			<p>Læs de to forskeres udgivelse 'Mental States as Emergent Properties: From Walking to Consciousness' <a href="http://open-mind.net/papers/mental-states-as-emergent-properties-from-walking-to-consciousness">her.</a></p>
		
		  </div>
		  </div></body></html>
