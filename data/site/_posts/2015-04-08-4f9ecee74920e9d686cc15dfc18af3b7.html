---
layout:     post
title: 	    "Folketinget inviterer 30.000 til Distortion-fest på Slotsholmen "
post_author:	    
post_date:	    Wed, 08 Apr 2015 09:00:33 +0200
post_site:	    politiken.dk 
post_link:	    http://politiken.dk/ibyen/byliv/ECE2618778/folketinget-inviterer-30000-til-distortion-fest-paa-slotsholmen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-591402"/><p/><p>
En uventet politisk-kulturel konstellation ser dagens lys, når den 
københavnske gadefestival Distortion rykker tæt på magtens centrum fredag 5. 
juni. 
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Distortion 2015 løber af stablen den 3.-7. juni. </li><li>Folkefesten afholdes fredag den 5. juni fra kl. 12 til kl. 17. </li><li>Arrangementet finder sted på Slotsholmen og er gratis, og der vil være indhold 
for alle aldre. </li><li class=" bl-elem">Programmet vil løbende blive opdateret på Folketingets og Distortions 
begivenhed på Facebook: <a href="https://www.facebook.com/events/960272904005081/" target="_blank">'Folkefest 
ved Christiansborg'</a> .</li></ul>
</div>
</div><p>
Denne dato fylder 1915-grundloven 100 år, og det har Folketinget og regeringen 
valgt at markere ved at bede Distortion om at skabe en folkefest, der vil 
fylde hele seks af Slotsholmens monumentale byrum. </p><p>
»Det er som en drøm at få lov til at skabe en begivenhed omkring den 
historiske borg, som har født København. Og så er grundloven af 1915 en 
markant udvidelse af demokratiet. Det skal man ikke tage for givet – det har 
da taget nogle tusinde år at komme hertil. Altså den idé om, at alle kan 
være med og bygge et system omkring det. Det er også lige det, som 
Distortions gadefester er baseret på: altså, at hvis du bare vil, så kan du 
godt«, siger Distortion-direktør Thomas Fleurquin i en pressemeddelelse. 
</p><p>
Dansk Kvindesamfund er medarrangør af festlighederne og står bl.a. bag et 
grundlovsoptog, som Hendes Majestæt Dronningen, Folketinget og regeringen 
tager imod. 
</p><p>
Slotsholmen vil blive fyldt med scener, musik og aktiviteter for alle aldre og 
et deltagerantal på 30.000. 
</p><p>
Dagen vil bl.a. byde på: 
</p><p>
- En hovedscene i samarbejde med Dansk Kvindesamfund på Christiansborg 
Slotsplads, der med musikalske og kunstneriske indslag vil hylde, at kvinder 
og tjenestefolk fik stemmeret i 1915. 
</p><p>
- Fællesbad i kanalen fra Højbro Plads til Holmens Kirke i samarbejde med 
Dansk Svømmeunion. 
</p><p>
- Kunstinstallation i Prins Jørgens Gård, der er omkranset af 
Statsministeriet, Folketinget, Højesteret og Christiansborg Slotskirke, med 
temaet 'Magtens centrum'. 
</p><p>
- Debat, taler og picnic i Bibliotekshaven i samarbejde med Golden Days. 
</p><p>
- Fødselsdagsfest i Tøjhusgade. 
</p><p class=" bl-elem">
- Klassisk Distortion-gadefeststemning rundt om Børsen (Børsgade og 
Slotsholmsgade), hvor lokale kræfter sætter barer, scener og lydsystemer op, 
så der kan festes i gaderne. 
</p>	
</div>

</div></body></html>
