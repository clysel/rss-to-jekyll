---
layout:     post
title: 	    "Analyse: Grækenlands leder vil have mere snor"
post_author:	    
post_date:	    Mon, 23 Mar 2015 13:31:48 +0100
post_site:	    politiken.dk 
post_link:	    http://politiken.dk/udland/int_europa/ECE2600034/analyse-graekenlands-leder-vil-have-mere-snor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Han kan det der med at sidde og glo ud i luften på den mystiske måde, ham 
Alexis Tsipras. Som sad regeringslederen i sit indre og udforskede fjerne 
højderygge på det græske gældsbjerg, den voksende fattigdom, de hovedrige 
skattesnydere og de uendelige rækker af unge arbejdsløse i landet, der 
engang var den europæiske kulturs vugge. 
</p><p>
Det blik havde Tsipras også ved afslutningen af to dages EU-topmøde i sidste 
uge. 
</p><p>
Her holdt han blandt andre Tysklands forbundskansler, Angela Merkel, og 
Frankrigs præsident, François Hollande, vågne den halve nat med sine bønner 
om forståelse for Grækenlands »humanitære krise« og de »ukendte vande«, som 
hans to måneder gamle regering navigerer i. 
</p><p><b class="ext-link">TOPMØDET</b><a class="embeddedlink" href="http://politiken.dk/udland/int_europa/ECE2596035/topmoede-kansler-merkel-og-praesident-hollande-saetter-graekerne-paa-plads/">Kansler Merkel og præsident 
Hollande sætter grækerne på plads</a></p><p>
Lige indtil der kom en mand rendende med det græske flag på en stor metalfod, 
så det kunne bakses på plads bag ved ham foran EU-flagets stjernekrans. 
</p><p>
»Ja, pas på flaget«, mumlede Tsipras, inden han pludselig skruede det 
ungdommelige smil på og begyndte at tale ind i batteriet af kameraer fra de 
græske tv-kanaler. 
</p><h3>
Grækerne ønsker mere frihed 
</h3><p>
Det var øjensynlig bare det, Grækenlands leder havde siddet og ventet på. 
Flaget. Og kameraernes livline hjem til de græske vælgere. 
</p><p>
Samme livline vil Alexis Tsipras holde fast i, når han i dag besøger Tysklands 
kansler i Berlin for første gang, siden han kom til magten i januar på en 
bølge af folkelig utilfredshed med eurozonens tysk-inspirerede spareplaner. 
</p><p>
Tsipras håber, at han efter sidste uges natlige topmødediskussioner kan få 
mere snor til at gennemføre sine egne reformer af det fallittruede lands 
økonomi og budgetter. 
</p><p><b class="ext-link">GRÆSK MEDICIN</b><a class="embeddedlink" href="http://politiken.dk/oekonomi/gloekonomi/ECE2561007/her-er-graekenlands-medicin-rige-skal-betale-skat-fattige-faar-maaske-hoejere-loen/">Rige skal betale skat, fattige 
får måske højere løn</a></p><p>
»Vores bestræbelser er lykkedes«, sagde den græske leder i Bruxelles i 
fredags. Og så opregnede han sine resultater: 
</p><p>
Grækerne vil ikke blive påtvunget nye offentlige nedskæringer, den græske 
regering styrer selv de fortsatte reformer af landets økonomi, og de videre 
politiske diskussioner med de europæiske partnere skal foregå i Bruxelles. 
</p><div class="art-quote article-box">
<p class="quote"/>
<blockquote>
<p class="quote-txt">
Alle har nu forstået, hvor svær vores situation er. At tilfældige tidsfrister 
og løfter fra den gamle regering ikke nytter noget. Vi har vores egne ideer, 
og vi vil nu lave vores egne strukturelle reformer, som vil erstatte 
spareplanerne
</p>
<p class="sender">
Alexis Tsipras, Grækenlands regeringsleder 
</p>
</blockquote>
</div><p/><p>
»Alle har nu forstået, hvor svær vores situation er. At tilfældige tidsfrister 
og løfter fra den gamle regering ikke nytter noget. Vi har vores egne ideer, 
og vi vil nu lave vores egne strukturelle reformer, som vil erstatte 
spareplanerne«, lød det fra venstrefløjslederen, der har lovet sine vælgere 
at finde bedre veje ud af landets krise. 
</p><p>
Det lød sikkert meget godt hjemme i de athenske stuer. Men i EU's 
topmødecenter rungede han som en mand, der fortæller om en ekspedition til 
Mars, når han bare har været en tur i skoven. 
</p><h3>
Merkel: Alle aftaler står fast 
</h3><p>
For et lille stykke nede ad gangen sad både Frankrigs præsident, Tysklands 
forbundskansler og lederne af en stribe andre eurolande og sagde noget helt 
andet: At alle aftaler skal respekteres, og at Alexis Tsipras nu har meget 
kort tid til at fremlægge en detaljeret plan for hvordan. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2593786/analyse-frygt-for-graesk-selvmord-forpester-moede-mellem-europas-ledere-i-dag/">Frygt for græsk 'selvmord' forpester møde 
mellem Europas ledere</a></p><p>
De andre eurolandes regeringer er sammen med Den Europæiske Centralbank 
hovedkreditorerne på de omkring 1.800 milliarder kroner, som tidligere 
græske regeringer har lånt siden 2010 for at redde landet fra statsbankerot. 
Og de kreditorer er ved at blive meget, meget utålmodige med den nye græske 
regering. 
</p><p>
Selv om Merkel har sagt, at det ikke er i Berlin, de nye græske planer skal 
fremlægges, så er der ingen tvivl om, at der vil blive talt om dem hos 
kansleren i dag. 
</p><h3>
Tysk vicekansler kræver resultater 
</h3><p>
Selv Tysklands socialdemokratiske vicekansler, Sigmar Gabriel, der ellers 
generelt er blandt de mere positivt stemte over for Alexis Tsipras, advarer 
om, at der skal leveres. 
</p><p>
»Den græske regering må klart erkende, at Tyskland og resten af Europa ønsker 
at hjælpe, men at vi ikke kan gøre det uden at få noget til gengæld«, sagde 
han til den tyske tv-kanal ARD i går. 
</p><div class="art-quote article-box">
<p class="quote"/>
<blockquote>
<p class="quote-txt">
Den græske regering må klart erkende, at Tyskland og resten af Europa ønsker 
at hjælpe, men at vi ikke kan gøre det uden at få noget til gengæld
</p>
<p class="sender">
Sigmar Gabriel, Tysklands vicekansler 
</p>
</blockquote>
</div><p/><p>
Alexis Tsipras mener på sin side, at spareplanerne risikerer at kvæle den 
græske økonomi totalt. Han påpeger, at eurozonen har et fælles ansvar for 
den situation, Grækenland er endt i. 
</p><p>
Men Tyskland og alle de andre eurolande - også grækernes sydlige naboer i 
Italien, Spanien og Portugal - kræver, at Grækenland overholder alle 
forpligtelser som betingelse for at få udbetalt flere lån. 
</p><p><b class="ext-link">TYSK SATIRE</b><a class="embeddedlink" href="http://politiken.dk/udland/int_europa/ECE2595821/tysk-oproer-over-graesk-stinkefinger---men-var-det-bare-skraat-op-for-sjov/">Var det bare skråt op for sjov?</a></p><p>
Den fastlåste situation betyder, at den græske statskasse nu igen er meget tæt 
på at løbe helt tør for penge. 
</p><p>
Det har udløst en nervekrig, hvor meningsudvekslingerne mellem den græske 
regering og de andre eurolande er blevet stadig mere barske og fornærmende. 
</p><h3>
Reformer skal have samme effekt 
</h3><p>
Hvis diskussionerne med grækerne under sidste uges EU-topmøde overhovedet 
bibragte noget nyt, så var det måske blot det at få »renset luften«, som 
statsminister Helle Thorning-Schmidt (S) sagde om den debat, hun ikke selv 
var direkte involveret i. 
</p><p>
Men »dybest set er konklusionen, at grækerne stadig skal præsentere deres 
reformprogram - og at det haster nu, mere end det gjorde i februar«, sagde 
statsministeren. 
</p><div class="art-quote article-box">
<p class="quote"/>
<blockquote>
<p class="quote-txt">
Dybest set er konklusionen, at grækerne stadig skal præsentere deres 
reformprogram - og at det haster nu, mere end det gjorde i februar
</p>
<p class="sender">
Helle Thorning-Schmidt (S), statsminister 
</p>
</blockquote>
</div><p/><p>
Thornings ord er meget langt fra den græske regeringsleders, men de er tættere 
på virkeligheden. 
</p><p>
Ganske vist åbnede Angela Merkel en smule for, at grækerne godt kan foreslå 
andre typer reformer af landets hullede skattesystem, de ukontrollerede 
offentlige ydelser og de vaklende pensionssystemer end dem, der er blevet 
lovet. 
</p><p>
»Men de skal have nøjagtig samme effekt. Og eurogruppen skal beslutte, om de 
har samme effekt«, sagde kansleren og understregede, at den oprindelige 
aftale med Tsipras og hans regering fra sidste måned står urokkeligt fast. 
</p><h3>
Virkelighedstjek for græsk leder 
</h3><p>
Derfor er der bare ikke andet at gøre for Alexis Tsipras end at komme i gang 
med at inddrive skatter og sanere de offentlige systemer. I hvert fald hvis 
han vil have udbetalt den næste rate af milliardlån, der er nødvendig, hvis 
den græske statskasse skal undgå at løbe helt tør for likviditet i løbet af 
en måneds tid. 
</p><p><b class="ext-link">ØKONOMIMINISTER</b><a class="embeddedlink" href="http://politiken.dk/oekonomi/gloekonomi/ECE2550501/oestergaard-graesk-gaeldskrise-rammer-danmark/">Græsk gældskrise rammer 
Danmark</a></p><p>
Som EU-præsident Donald Tusk sagde efter topmødet, var samtalerne med Tsipras 
et »virkelighedstjek«. Tusk kunne ikke lade være med at smile, da en 
journalist spurgte ham, hvilken persons virkelighed det var, der blev 
tjekket. 
</p><p>
For det var naturligvis den græske regeringsleders fornemmelse for 
realiteterne, der fik en kølhaling i nattetimerne. 
</p><p>
Man kan kun håbe, at han sagde noget andet til Merkel, Hollande og Tusk bag 
lukkede døre, end han bagefter proklamerede til tv-kameraerne foran det 
græske flag. 
</p><p>
For ellers ligger Alexis Tsipras' opfattelse af den økonomiske og politiske 
virkelighed i eurozonen meget langt fra alle andres. Længere væk end 
nogensinde. 
</p><p class=" bl-elem">
I så fald er Grækenland ilde stedt. 
</p>	
</div>
</div></body></html>
