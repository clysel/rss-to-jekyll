---
layout:     post
title: 	    "Borgmester vil køre prestigeprojekt videre: Vi gambler ikke med kommunens penge"
post_author:	    
post_date:	    Thu, 30 Apr 2015 12:03:24 +0200
post_site:	    politiken.dk 
post_link:	    http://politiken.dk/indland/ECE2649672/borgmester-vil-koere-prestigeprojekt-videre-vi-gambler-ikke-med-kommunens-penge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For to uger siden mistede fonden bag de københavnske bycykler tilliden til, at 
firmaet GoBike, der skal levere de nye el-bycykler til Danmark, kunne leve 
op til sin aftale. 
</p><p>
Derfor besluttede fonden at begære GoBike konkurs, hvis ikke selskabet inden 
14 dage var i stand til at levere alle de lovede cykler, i alt 1.860 cykler. 
</p><p>
Men nu foretager By- og Pendlercykelfonden, der formelt har betalt for 
cyklerne på vegne af ejerne, Københavns og Frederiksberg Kommune samt DSB, 
en kovending. 
</p><p>
GoBike har stillet nye garantier for, at de resterende bycykler rent faktisk <i>kommer</i> 
på gaden, og at der er styr på selskabets økonomi. Dermed kan 
bycykelprojektet umiddelbart køre videre. 
</p><p><i class=" bl-elem">Teknik og miljø-borgmester i København Morten Kabell (EL), hvad får dig nu 
til at tro på, at GoBike pludselig kan levere? </i></p><p>
»Jamen det tror jeg heller ikke nødvendigvis på. Men det at vi trak en streg i 
sandet for 14 dage siden, har gjort, at nogen af de store forretningsmænd, 
der står bag GoBike, har forstået budskabet. GoBike siger, de kan levere de 
påkrævede bankgarantier og sikkerhedsstillelse, og dem går jurister i By- og 
pendlercykelfonden nu igennem. Det skal være 100 procent skudsikkert, både 
juridisk og økonomisk, før vi fortsætter projektet«, siger Morten Kabell til 
Politiken. 
</p><h3>
Sikkerhed for pengene 
</h3><p>
Den plan, GoBike har lagt på bordet ved et bestyrelsesmøde i går i By- og 
Pendlercykelfonden, indeholder blandt andet, at selskabet vil levere omkring 
1.000 cykler i København, samt ladestationer til disse, den 1. juli. De 
resterende godt 400 cykler vil blive leveret inden 1. oktober. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2648705/slingrekurs-omstridt-bycykel-paa-vej-ind-i-varmen-igen/">Slingrekurs: Omstridt bycykel 
på vej ind i varmen igen</a></p><p><i class=" bl-elem">Morten Kabell, for to uger siden sagde du, at det mest ansvarlige var at 
lukke pengekassen for GoBike. Hvorfor har du nu ændret holdning til 
projektet? </i></p><p>
»Jeg har ikke ændret holdning til hverken projektet eller GoBike. Men hvis 
GoBike nu kan leve op til kontrakten, så skal vi også. De borgerlige partier 
på Rådhuset siger igen og igen, at vi gambler med kommunens penge. Det gør 
vi netop ikke ved at fortsætte her. Ved at få disse bankgarantier er vi 
sikret, hvis GoBike går konkurs inden for den 8-årige periode, der er aftalt 
omkring de nye bycykler«.
</p><p>
»De er kommet med en ny leveranceplan, så der kommer en kritisk masse på 1.000 
cykler på gaden til sommer og resten af cyklerne bliver leveret til oktober. 
Vi har vurderet, at det forslag, der nu ligger på bordet fra GoBike, kan 
betyde, at de overholder den oprindelige kontrakt, og det skal vi så også«, 
siger teknik- og miljøborgmesteren. 
</p><h3>
Politikere mødes i aften 
</h3><p>
Københavns og Frederiksberg Kommune og DSB har aftalt at skyde 88 millioner 
kroner over otte år i bycykel-projektet. DSB har allerede betalt 7,8 
millioner kroner til GoBike, Frederiksberg Kommune 2,5 millioner kroner og 
Københavns Kommune har lagt 5,26 millioner kroner. Derudover betalte 
Københavns Kommune 1,5 millioner kroner for en såkaldt testperiode. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2630140/konkurstruet-firma-naegter-at-opgive-bycyklerne/">Konkurstruet firma nægter at 
opgive bycyklerne</a></p><p>
GoBike skulle pr. 1. april have leveret samlet set 1.860 cykler. Men indtil 
videre er det kun blevet til 426, da den tyske leverandør af cyklerne, Mifa, 
i efteråret gik i betalingsstandsning. Lige nu skulle der have været 
opstillet 105 ladestationer, altså de steder brugerne kan hente og aflevere 
el-bycyklerne, men der er kun 25 ladestationer. 
</p><p>
Nu melder både Københavns Kommune og By- og Pendlercykelfonden altså ud, at 
GoBike vil garantere for de beløb, der er blevet indbetalt, og at der 
foreligger en realistisk leveranceplan for de resterende 1.400 bycykler. 
</p><p>
På et møde i aften i Københavns borgerrepræsentation skal Morten Kabell 
fremlægge en samlet redegørelse om forløbet med bycyklerne. 
</p><p>
På mødet på rådhuset er der også stillet et medlemsforslag af Konservative og 
Venstre om, at projekt el-bycykel droppes helt, »hvis kommunen kontraktfrit 
kan stoppe anskaffelsen af yderligere cykler«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2633417/venstre-om-forliste-bycykler-et-ekstravagant-fantasiprojekt-som-var-doedsdoemt/">Venstre om forliste bycykler: 
Et ekstravagant fantasiprojekt, som var dødsdømt</a></p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572w.jpg" alt="" border="0"/></span></p>	
</div>

</div></body></html>
