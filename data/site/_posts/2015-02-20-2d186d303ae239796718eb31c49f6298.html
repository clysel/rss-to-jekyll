---
layout:     post
title: 	    "Presset på kronen tager af efter fire ugers angreb"
post_author:	    
post_date:	    Fri, 20 Feb 2015 13:16:18 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2555973/presset-paa-kronen-tager-af-efter-fire-ugers-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Presset på den danske krone ser inden weekenden ud til at aftage, da valutaens 
værdi falder over for den fælleseuropæiske ditto, euroen. 
</p><p>
På grund af svækkelsen ligger kronen i dag på det laveste niveau over for 
euro, siden presset på den danske valuta begyndte den 15. januar, forklarer 
cheføkonom Jacob Graven fra Sydbank. 
</p><p>
»Det er et klart brud på de seneste ugers udvikling, hvor kronekursen har 
ligget næsten helt stille på 744,40«, påpeger han. 
</p><div class="art-quote article-box">
<p class="quote"/>
<blockquote>
<p class="quote-txt">
I lyset af de ekstremt små udsving i kronekursen i de seneste uger, er dagens 
bevægelse bemærkelsesværdig
</p>
<p class="sender">
Jacob Graven,<br/>
cheføkonom i Sydbank 
</p>
</blockquote>
</div><p>Dermed henviser cheføkonomen til det niveau, som Nationalbanken har 
forsøgt at holde kronen klinet til de seneste uger. 
</p><p>
Fredag formiddag er prisen på en euro steget en spids over niveauet på 744,40 
kroner. 
</p><p>
»De seneste timers bevægelse op til omkring 745 er naturligvis ikke stor, men 
i lyset af de ekstremt små udsving i kronekursen i de seneste uger, er 
dagens bevægelse bemærkelsesværdig«, fastslår Jacob Graven. 
</p><h3>
Nordea-stateg ser anderledes på udviklingen
</h3><p>
Hos Nordea finder valutastrateg Niels Christensen dog ikke fredagens svækkelse 
som meget andet end almindelige handelsforhold, hvor der ikke er mange, der 
byder ind, når kronen svækkes. Det siger han til Ritzau Finans. 
</p><p>
Presset på kronen er vokset, efter at den schweiziske nationalbank 15. januar 
droppede sin fastkurs over for euro. 
</p><p>
Det resulterede i en styrkelse af schweizerfrancen, og ved at veksle til 
kroner har spekulanter håbet på at kunne tjene på en lignende udvikling i 
den danske valuta, hvis den sættes fri. 
</p><p>
Danmark har ført fastkurspolitik siden 1982. Først over for D-mark og siden 
euro. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2548677/danmarks-pressede-krone-er-helt-alene-i-verden/">Danmarks pressede krone er 
helt alene i verden</a></p>	
</div>
</div></body></html>
