---
layout:     post
title: 	    "Jøder gik forgæves tiggergang i årevis"
post_author:	    
post_date:	    Sat, 07 Mar 2015 22:38:38 +0100
post_site:	    politiken.dk 
post_link:	    http://politiken.dk/indland/ECE2577924/joeder-gik-forgaeves-tiggergang-i-aarevis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det jødiske mindretal i Danmark har siden 2005 oplevet en stigende trussel mod 
sin sikkerhed. 
</p><p>
Men trods gentagne henvendelser til skiftende konservative og 
socialdemokratiske justitsministre er jødernes ønske om flere penge til 
sikkerhed oftest blevet overhørt. Det viser en gennemgang af de årlige 
bevillinger til Det Jødiske Samfund i Danmark – tidligere Mosaisk 
Trossamfund – siden år 2000.
</p><div class="art-quote article-box">
<p class="quote"/>
<blockquote>
<p class="quote-txt">
Der skal ikke herske tvivl om, at vores støtte på finansloven slet ikke står 
mål med vores udgifter til sikkerhed 
</p>
<p class="sender">
Dan Asmussen, jødisk formand 
</p>
</blockquote>
</div><p>
Trossamfundets tidligere formand Finn Schwarz oplevede i nullerne en stribe 
afvisninger under konservative justitsministre.</p><p>
»Vi har lige siden 2005 bedt om øget sikkerhed. Og vi har hele tiden kunnet 
dokumentere, at omkostningerne har været langt større, end vi har fået 
dækket. Pointen er: Kan det virkelig være rigtigt, at danske medborgere har 
en forpligtelse til at skabe sikkerhed for sig selv? Holdningen hos danske 
politikere har været, at det var afdækket godt nok«, siger Finn Schwarz. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574524/regeringen-saetter-penge-af-til-at-beskytte-joeder-bedre/">Regeringen sætter penge af til 
at beskytte jøder bedre</a></p><p>
Jødernes nuværende formand, Dan Rosenberg Asmussen, har heller ikke haft held 
med at råbe socialdemokratiske ministre op før dette års to terrorangreb i 
Paris og København. 
</p><p>
»Der skal ikke herske tvivl om, at vores støtte på finansloven slet ikke står 
mål med vores udgifter til sikkerhed. Vi har grundlæggende et behov for at 
øge sikkerheden, og det bliver slet ikke dækket«, siger Dan Rosenberg 
Asmussen. 
</p><h3>
Forgæves tiggergang 
</h3><p>
Jøderne har siden 1997 fået afsat penge til sikkerhed på finansloven, og i 
2000 blev beløbet sat til 1,9 millioner kroner. 
</p><p>
Penge, som går til blandt andet aflønning af egne vagter, uddannelse og 
overvågningsudstyr. I hele VK-regeringens levetid frem til 2011 forblev 
dette beløb, trods jødernes forespørgsler, fastfrosset. 
</p><p>
Tager man højde for inflationen, er der reelt tale om en besparelse, fordi 
beløbet ville være vokset til 2,4 millioner, hvis det havde fulgt 
prisudvikling i samfundet. 
</p><p>
Først i 2013, efter regeringsskiftet, bliver tilskuddet under daværende 
justitsminister Morten Bødskov (S) hævet til 2,1 million kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2364529/kraftig-stigning-i-trusler-og-overfald-paa-joeder-foerer-til-hastemoede-paa-raadhuset/">Kraftig stigning i trusler og 
overfald på jøder fører til hastemøde på rådhuset</a></p><p>
Siden er det under hhv. Karen Hækkerup (S) og Mette Frederiksen (S) forblevet 
det samme. 
</p><p>
Undtagelserne findes i 2009 og 2013, hvor der er udbetalt omkring halvanden 
million kroner i tilskud til etablering af større sikkerhedsanlæg ved f.eks. 
Carolineskolen. 
</p><h3>
K: Det må gøre ondt på alle 
</h3><p>
I de aktuelle forhandlinger om en terrorpakke i kølvandet på angrebene i 
København har flere partier, herunder Konservative, understreget, at jøderne 
skal have den sikkerhed, de har behov for.
</p><div class="art-quote article-box">
<p class="quote"/>
<blockquote>
<p class="quote-txt">
Hvis det jødiske samfund føler, at de forsøger at råbe politikere op, som ikke 
vil råbes op, og at det er sket i en lang periode, kan jeg kun beklage det
</p>
<p class="sender">
Mai Mercado, Konservatives politiske ordfører 
</p>
</blockquote>
</div><p>
Politisk ordfører Mai Mercado ærgrer sig derfor over kritikken.</p><p>
»Det er jeg da enormt ked af at høre, for jeg synes da, man skal tage det 
alvorligt. Hvis det jødiske samfund føler, at de forsøger at råbe politikere 
op, som ikke vil råbes op, og at det er sket i en lang periode, kan jeg kun 
beklage det. Det må da gøre ondt på alle«, siger Mai Mercado. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2561115/det-franske-joedehad-har-et-stort-og-begejstret-publikum/">Det franske jødehad har et 
stort og begejstret publikum</a></p><p>
Tidligere justitsminister Lene Espersen er stoppet i politik, og det har 
heller ikke været muligt at få en kommentar fra tidligere justitsminister 
Brian Mikkelsen. 
</p><p>
Venstres retsordfører, Karsten Lauritzen, påpeger, at Det Jødiske Samfund er 
det eneste mindretal i Danmark, som modtager en årlig betaling til 
sikkerhed. 
</p><p>
»Det vidner jo om, at man har taget den særlige udfordring, det jødiske 
samfund står over for, alvorligt. Det er med dette område som med alle 
andre, at der ikke er nogen automatisk fremskrivning af pengene. Men det er 
en relevant debat, jøderne rejser«, siger han. 
</p><h3>
Markant stigning i trusler og overfald 
</h3><p>
Socialdemokraternes retsordfører, Trine Bramsen, siger: »Det er min klare 
oplevelse, at der er sket en markant styrkelse af sikkerheden. Der har været 
løbende dialog mellem jøderne og skiftende justitsministre. Kommer der en 
efterspørgsel efter yderligere økonomi, skal man politisk forholde sig til 
det. Men den prioriteringen af sikkerheden står politiet for«. 
</p><p>
Regeringen har netop afsat en pulje på 50 millioner kroner til øget 
politiberedskab i 2015, og en del af de penge vil gå til bevogtning ved 
jødiske institutioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555710/terrorjubel-og-joedehad-politikere-er-rystede-over-rabiate-muslimer/">Terrorjubel og jødehad: 
Politikere er rystede over rabiate muslimer</a></p><p>
Det jødiske mindretal i Danmark har med undtagelse af en bombe ved synagogen i 
København i 1985 ikke tidligere været mål for større angreb. 
</p><p>
Men fra 2005 oplevede trossamfundet pludselig en markant stigning i trusler og 
overfald. Det affødte ønsket om flere penge. 
</p><h3>
Fysisk tilstedeværelse af politi 
</h3><p>
De seneste år har jøder i Europa været mål for en række større angreb: ved en 
skole i franske Toulouse i 2012, ved det jødiske museum i Bruxelles sidste 
år og ved årets to angreb i Paris og København. 
</p><p>
Pengene fra finansloven har jøderne brugt til at uddanne egne vagter og betale 
dem for at vogne f.eks. skole og synagoge i København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2454905/som-barn-hadede-jeg-alle-joeder---jeg-ved-bedre-nu/">Som barn hadede jeg alle jøder 
- jeg ved bedre nu</a></p><p>
I visse tilfælde er der kommet forstærkning fra Politiets 
Efterretningstjeneste (PET). Men mens andre europæiske lande har tradition 
for stor polititilstedeværelse, har den danske tilgang hidtil i højere grad 
hvilet på, at for meget synligt politi i sig selv kan opildne og provokere. 
Det anerkender Dan Asmussen. Men billedet har ændret sig nu. 
</p><p class=" bl-elem">
»Vi har da selv haft den overvejelse omkring at bede om politi foran vores 
institutioner – om det er det rigtige ud fra, at det måske kan få den 
modsatte effekt. Men vi er nået frem til, at trusselsbilledet gør det 
nødvendigt at have fysisk tilstedeværelse af politi ved institutionerne«. 
</p>	
</div>
</div></body></html>
