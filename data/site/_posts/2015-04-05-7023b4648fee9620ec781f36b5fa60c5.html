---
layout:     post
title: 	    "Blog: Endelig en international UX-certificering i Danmark"
post_author:	    Anja Thrane
post_date:	    Sun, 05 Apr 2015 13:43:57 +0000
post_site:	    www.version2.dk 
post_link:	    http://www.version2.dk/blog/endelig-en-international-ux-certificering-i-danmark-133346?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Danske UX-professionelle har længe savnet en fælles dokumenteret standard for, hvornår man kan kalde sig ekspert i User Experience (UX) – og efter flere tilløb er der nu en fælles certificering på vej, der ovenikøbet allerede er gældende i Tyskland og er på vej til at blive indført i en række andre europæiske lande.</p>

<h2>Hvornår er man UX-professionel?</h2>

<p>For hele UX-miljøet i Danmark er den manglende certificering et problem. Hvordan kan man som arbejdsgiver eller kunde vide, om den UX-professionelle nu også er så professionel? Hvor IT-projektledere og udviklere har anerkendte certificeringer, så har UX-miljøet indtil nu ikke haft en fælles standard og certificering. Der har naturligvis været ’diplomer’ på baggrund af deltagelse i kurser eller blot medlemskab af UX-foreninger, men endnu ikke en standardiseret prøve, der kontrolleres af en uafhængig institution, og dermed skaber en branchestandard.</p>

<h2>Det tyske UX-miljø har vist vejen</h2>

<p>Meget naturligt kommer initiativet og ikke mindst det store arbejde med at blive enige om en fælles standard for UX-professionelle fra Tyskland. Her har konkurrerende UX-firmaer været nødt til at finde fælles fodslag om en standard, fordi der er en kæmpe industri for UX indenfor alt fra display og knapper på hårde hvidevarer til hospitalsudstyr – og i den type udvikling skal alt være kvalitetssikret i forhold til gældende standarder.</p>

<p>De har derfor været drivkraften bag ’The International Usability and User Experience Qualification Board (UXQB), som er et konsortium af internationalt anerkendte eksperter inden for usability og user experience. Danske Rolf Molich fra Dialogdesign har været dybt involveret i dette arbejde, og det er medvirkende til, at vi nu som et af de første lande kan blive en del af den internationale certificering. Den danske brancheforening UX Danmark har været hurtig til at anerkende certificeringen og arbejde for at få etableret denne som branchestandard.</p>

<h2>Hvad kan du blive certificeret i?</h2>

<p>På det første kursus kan du blive certificeret i CPUX-F, Certified Professional for usability and User Experience Foundation level. Senere kan du også blive certificeret som usability tester (CPUX-UT) og user requirements engineer (CPUX-UR). CPUX-certifikatet er anerkendt af faglige organisationer i 6 europæiske lande, og altså også af UX Danmark.</p>

<h2>Vil du vide mere – kom til orienteringsmøde d. 9. April</h2>

<p>Kom til orienteringsmøde d. 9. April og hør Rolf Molich fra DialogDesign fortælle, hvad et certifikat kan bruges til, og hvordan certificeringssystemet sikrer transparens og leverandøruafhængighed. Rolf giver eksempler på, hvad man skal vide for at blive certificeret, og på de opgaver, man skal kunne løse for at få certifikatet.</p>

<p><strong>Hvornår: **9. april kl. 16:30-18:00
**Hvor:</strong> ITU i Auditorium 4
Der er også mulighed for at høre Rolf fortælle om certificering til UX camp d. 25. april <a href="http://uxcampcph.org/">http://uxcampcph.org/</a></p>

<p><strong>Første UX-certificeringskursus</strong>
Advice A/S afholder 26.-28. maj sammen med DialogDesign det første UX-certificeringskursus i en række af kurser, som følger UXQBs retningslinjer. Herefter vil det være muligt for alle, der kvalificerer sig til at blive undervisere at afholde kurser efter UXQBs retningslinjer.</p>

<h2>FAKTA om UXQB</h2>

<p>UXQBs målsætning er at udvikle, vedligeholde og administrere certificeringsprogrammet CPUX – Certified Professional for Usability and User Experience. CPUX er en international standard for kvalificering af personer, som arbejder erhvervsmæssigt med UX. Foreløbig har faglige organisationer i 6 europæiske lande tilsluttet sig UXQB: Tyskland, Schweiz, Østrig, England, Holland og Danmark. 
Læs mere om UX-certificering på <a href="http://www.version2.dk/blog/uxqb.org">uxqb.org</a> hvor du også kan finde læreplaner (curriculum) og eksempler på de opgaver, som man skal kunne løse, hvis man vil certificeres.</p>
  </section>


  </div></body></html>
