---
layout:     post
title: 	    "Ny undersøgelse: Danskere i vildrede om beskyttelse af data"
post_author:	    Martin Bernth
post_date:	    Thu, 26 Feb 2015 10:38:46 +0000
post_site:	    www.version2.dk 
post_link:	    http://www.version2.dk/artikel/ny-undersoegelse-danskere-i-vildrede-om-beskyttelse-af-data-86574?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Når det kommer til tyveri af personlige data er et flertal af danskerne stadig ikke helt klar over, hvordan truslen skal imødegås. En ny undersøgelse foretaget af Symantec blandt 7.041 europæere fra 7 lande, heraf 1.011 fra Danmark, viser, at danskerne er rådvilde omkring beskyttelse af deres personlige data.</p>

<p>Selvom knap 70 procent af danskerne i undersøgelsen anerkender, at deres personlige oplysninger udgør en værdi for kriminelle på internettet, så anguver omtrent samme andel - 66 procent  - at de ikke ved, hvordan man bedst sikrer sig imod datatyveri. <a href="http://www.ue.dk/telekommunikation/31948/stigende-bekymring-om-datasikkerhede-hos-danskerne">Det skriver Ugens Erhverv.</a></p>

<p>Samtidig er danskerne meget i tvivl om, hvad man skal stille op, når uheldet er ude.</p>

<p>»Danskerne ved godt, hvad de skal gøre, hvis de oplever indbrud i hjemmet, men hvad gør man, hvis ens personlige data bliver stjålet? Danskerne ved ikke om de skal gå til politiet, it-selskab eller sociale medier. Undersøgelsen viser, at hver anden dansker ikke regner med at nogen af parterne kan hjælpe. Kun hver tredje, som havde oplevet et dataproblem, var trygge ved at problemet var løst,« siger Morten Efferbach direktør for Symantec Norden til Ugens Erhverv.</p>

<p>Danskernes tiltro til forvaltning af private oplysninger er størst til institutioner som banker og hospitaler, mens der ikke er meget til over for sikkerheden hos detailhandlen og sociale medier.</p>

<p>Samtidig viser undersøgelsen, at danskere ligesom resten af Europa føler, at private virksomheder udnytter personlige oplysninger på uretfærdig vis, men en stor del af danskerne (42 procent) mener i kontrast til det øvrige Europa (30 procent), at det er okay, så længe formålet er at give os mulighed for at vinde en præmie.</p>
  </section></div></body></html>
