---
layout:     post
title: 	    "Alternative vurderinger skal give højere priser på andelsboliger "
post_author:	    
post_date:	    Tue, 03 Mar 2015 07:11:17 +0100
post_site:	    politiken.dk 
post_link:	    http://politiken.dk/oekonomi/bolig/ECE2570702/alternative-vurderinger-skal-give-hoejere-priser-paa-andelsboliger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om andelslejligheder i landets storbyer er blandt de mest efterspurgte 
produkter på boligmarkedet, er der grænser for, hvilke priser sælgerne kan 
opnå. 
</p><p>
For mens de på ejerboliger frit skyder i vejret, er andelsboliger underlagt 
såkaldte maksimalpriser, som udregnes på baggrund af en vurdering af, hvor 
meget hele andelsforeningen er værd. Skal prisen på de enkelte lejligheder 
op, skal ejendommens samlede vurdering derfor også op. 
</p><div class="art-quote article-box">
<p class="quote"/>
<blockquote>
<p class="quote-txt">
Den overordnede efterspørgsel på valuarvurderinger er stigende, og det hænger 
selvfølgelig sammen med, at man har en forventning om, at der er sket en 
udvikling i priserne på boligejendomme
</p>
<p class="sender">
John Lindgreen,<br/>
ejendomsmægler og valuar 
</p>
</blockquote>
</div><p>Det håber et stigende antal andelsforeninger nu, at et skift fra 
offentlige vurderinger til såkaldte valuarvurderinger kan sikre dem, lyder 
det fra nogle af landets største ejendomsmæglerkæder. 
</p><p>
»Den overordnede efterspørgsel på valuarvurderinger er stigende, og det hænger 
selvfølgelig sammen med, at man har en forventning om, at der er sket en 
udvikling i priserne på boligejendomme, men i høj grad også, at der ikke 
bliver lavet nye offentlige vurderinger før 2018, som vi så får kendskab til 
i 2019«, siger ejendomsmægler og valuar John Lindgreen fra Home 
Erhvervscenter København med henvisning til regeringens fastfrysning af de 
offentlige vurderinger. 
</p><p>
Home har på nuværende tidspunkt i år foretaget lige så mange vurderinger som 
hele året i 2011 og 2012 og noterer i forhold til sidste år på samme 
tidspunkt en fremgang på 40 procent, fremgår det af en ny opgørelse fra 
kæden. 
</p><p>
Også EDC oplever »en voldsom stigning i efterspørgslen« fra især de 
københavnske andelsforeninger, oplyser Jørgen Jørgensen, direktør i EDC 
Erhverv Poul Erik Bech. 
</p><h3>
Andelsboliger kan vurderes på tre måder
</h3><p>
En valuarvurdering er en af de tre metoder, en forening ifølge loven kan 
benytte til at fastsætte prisen. Her vurderer en ejendomsmægler, hvad 
ejendommen ville kunne sælges for kontant, hvis den blev solgt som privat 
udlejningsejendom. Alternativt kan foreningen tage udgangspunkt i den 
oprindelige købspris fra stiftelsestidspunktet, mens langt de fleste stadig 
vælger den tredje metode og støtter sig til den seneste offentlige 
ejendomsvurdering. 
</p><p>
Ifølge Homes opgørelse er de ejendomme, hvis pris ligger over de offentlige 
vurderinger, blevet skrevet mellem 5 og 10 procent op. Det svarer til, at en 
andelshaver med et andelsbevis på 1 million kroner kan lægge mellem 50.000 
og 100.000 kroner til maksimalprisen, lyder det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2521079/andelsboliger-saelges-samme-dag-de-saettes-til-salg/">Andelsboliger sælges samme 
dag, de sættes til salg</a></p><p>
Men selv om nogle andelshavere kan få glæde af et skifte, er der ingen 
garantier for, at en valuarvurdering bliver højere end den offentlige, 
medgiver både Home og EDC. 
</p><p>
»Det er slet ikke alle ejendomme, hvor jeg vil kunne komme op på de offentlige 
værdier, som i vidt omfang er skudt sådan lidt med spredehagl«, siger John 
Lindgreen. 
</p><h3>
Foreninger rådes til at få pris fra forskellige valuarer
</h3><p>
I andelsboligforeningernes organisation, ABF, advarer direktør Jan Hansen 
foreningerne mod at tro, at en privat vurdering altid er prisen til 
ejendomsmægleren værd. En valuar er kun relevant i København, på 
Frederiksberg eller i Aarhus, der er de eneste steder, hvor andelsboligerne 
i dag går til maksimalpriserne: 
</p><p class=" bl-elem">
»Generelt råder vi foreninger til at få vurderinger fra forskellige valuarer 
og undlade at hænge deres hat på den højest mulige. Foreningerne vil 
fremadrettet have en interesse i at undgå for store udsving i prisen, og 
derfor vil det samtidig være en god idé, hvis man sætter penge af i 
budgettet til selv at udglatte de udsving«, siger han. 
</p>	
</div>
</div></body></html>
