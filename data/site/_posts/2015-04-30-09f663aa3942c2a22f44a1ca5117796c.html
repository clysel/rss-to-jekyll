---
layout:     post
title: 	    "Fanklubber bliver nu inviteret til dialog om awaykort"
post_author:	    
post_date:	    Thu, 30 Apr 2015 18:01:14 +0200
post_site:	    politiken.dk 
post_link:	    http://politiken.dk/sport/fodbold/ECE2650748/fanklubber-bliver-nu-inviteret-til-dialog-om-awaykort/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden Divisionsforeningen lancerede awaykortet, også kendt som Superliga 
Udekortet, som skulle bruges af klubberne til at holde styr på klubbens fans 
til udekampe, er kritikken haglet ned over tiltaget fra diverse fanklubber. 
</p><p>
Fodboldfansene er utilfredse med, at alle skal registreres med navn, adresse, 
højde og billede for at kunne følge favoritholdet på udebane, og nu 
inviterer Divisionsforeningen og fodboldklubberne, der står for tiltaget, 
til dialog. 
</p><p>
»Klubberne og Divisionsforeningen vil på den baggrund (fankritikken, red.) 
invitere fodboldfans til dialog, om der kan findes andre løsninger end 
Superliga Udekortet«, skriver Divisionsforeningen i en pressemeddelelse. 
</p><p><b class="ext-link">Politikens Fodboldmagasin:</b><a class="embeddedlink" href="http://politiken.dk/sport/fodbold/fodboldmagasin/ECE2630765/politikens-fodboldmagasin-uge-16-hvorfor-er-de-danske-fans-saa-sure-over-awaykortet/">Hvorfor er de danske 
fans så sure over awaykortet?</a></p><p>
Samtidig slår Divisionsforeningen fast, at ansvaret for sikkerheden ved 
superligakampene ligger hos klubberne. 
</p><p>
»Ansvaret for sikkerheden på stadion til Alka Superliga-kampe er klubbernes, 
og det er klubberne, som er ansvarlige for og endeligt træffer beslutninger 
om løsningerne på udfordringerne«, står der i pressemeddelelsen. 
</p><p>
Dermed lægges der op til, at det upopulære awaykort kan blive erstattet af en 
anden løsning, hvis der kan komme bedre alternativer på bordet. 
</p><p class=" bl-elem">
Hvornår mødet med fodboldfansene skal afvikles, er ikke oplyst i 
pressemeddelelsen. 
</p>	
</div>

</div></body></html>
