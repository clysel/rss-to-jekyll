---
layout:     post
title: 	    "Detaljerne er overvældende i Legohuset i London"
post_author:	    
post_date:	    Wed, 25 Feb 2015 17:14:01 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2562454/detaljerne-er-overvaeldende-i-legohuset-i-london/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er let at blive overvældet af de mange sjove detaljer, når man træder ind 
på Legos nyeste kontorer i Londons erhvervsdistrikt omkring Fetter Lane. 
</p><p>
Det er et gigantisk Lego-logo lavet udelukkende af små legomænd, de gigantiske 
loftslamper sat sammen af blandt andet lyserøde klodser og duplo-giraffer, 
og der er det faktum, at der på næsten hvert eneste bord står en stor 
glasskål fyldt næsten op til randen med – ja, naturligvis – legoklodser. 
</p><p>
Og hvis det ikke skulle være nok, er der udsigten over London, der rækker helt 
til Docklands og forbi på en dag med klar himmel. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/oko_HighRes_LEGOLon_916082y.jpg" alt="" border="0"/><span class="caption"><span class="f-img-caption">nips. 
</span>Vindueskarmen i et af lokalerne er fyldt med legomodeller – og der er naturligvis flere klodser i bakkerne under vinduet. Pr-foto: Lego</span></span></p><p>
Hvis man skulle have et fedt hjørnekontor, var det formentlig det mest 
perfekte sted i den britiske hovedstad. Det var da også her med denne 
pragtfulde udsigt, Bali Padda, Legos chef for den globale del af 
forretningen, havde tænkt sig, at han skulle sætte sig bag skrivebordet. 
</p><p>
»Før de gik i gang med at indrette, havde jeg været oppe og se på byggeriet, 
og jeg havde allerede udpeget mit særlige hjørne«, siger Bali Padda med et 
smil. 
</p><h3>
Kursus i kontorbrug 
</h3><p>
Men sådan kom det ikke til at gå. Vi sidder i et mødelokale med en skål blå 
legoklodser imellem os, og det gør vi blandt andet, fordi Bali Padda ikke 
har noget kontor overhovedet. 
</p><p>
I lighed med de omkring 120 andre, der arbejder i Fetter Lane med så 
forskellige områder som jura, design, salg og sociale medier for 
Lego-koncernen, må Bali Padda hver eneste dag låse sine personlige ejendele 
ind i et skab, der minder lidt om dem, man finder i et motionscenter. Og så 
må han gå til det arbejdsområde, der passer bedst til det, han skal foretage 
sig i løbet af dagen. 
</p><p>
Hvis han har telefonsamtaler, der kræver ro, kan han booke en telefonboks med 
skrivebord. Hvis der skal være møde, er der mødelokaler. Men ellers handler 
det om at finde sig et bord at arbejde ved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562024/lego-har-fundet-den-hemmelige-doer-til-pigevaerelserne/">Lego har fundet den hemmelige 
dør til pigeværelserne </a></p><p>
På en dag, hvor han har behov for at være social, kan han eksempelvis sætte 
sig i cafeen, hvor der er masser af liv. Har han brug for absolut 
koncentration, er der små celler med høje vægge og forståelse for, at man 
ikke forstyrrer folk, der arbejder her. 
</p><p>
Der er et bibliotek til at læse i og endda små hyggelige tænkebokse, hvor man 
kan lægge sig på langs og problemløse. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/oko_HighRes_LEGOLon_916081y.jpg" alt="" border="0"/><span class="caption"><span class="f-img-caption">kontor. 
</span>De faste pladser er væk, og i stedet slår man sig ned, hvor det passer til humør og opgaver. Pr-foto: Lego</span></span></p><p>
Det er en ny måde at drive kontor på, og det har været lidt af en omvæltning 
for alle, siger kontorværtinde Katie Lovell, hvis arbejdsopgaver blandt 
andet består i at tage imod besøgende, både gæster og folk, der arbejder for 
Lego, og forklare dem, hvordan systemet fungerer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562586/lego-offentliggoer-regnskab-med-globalt-voksevaerk/">Lego offentliggør regnskab med 
globalt vokseværk</a></p><p>
»Folk skulle have et kursus i, hvordan det fungerer, men nu har alle taget 
godt imod konceptet«, siger hun. 
</p><p>
»Filosofien er blandt andet, at medarbejderne skal lære ikke kun at arbejde 
inden for de enkelt afdelinger, men tale med hinanden på kryds og tværs, og 
der skal komme ny synergi ud af det«, siger Bali Padda, der ikke længere 
synes, at han savner et hjørnekontor. 
</p><p>
»Det har taget noget tid for alle at vænne sig til det, men for mig har det 
været meget værdifuldt. Det har fået mig til at tale mere med medarbejderne 
og meget bedre forstå, hvad de arbejder med, og hvordan de arbejder«, siger 
den globale chef. 
</p><h3>
Låste døre og korte møder 
</h3><p>
Selv om der er lagt op til en form for fri leg og arbejde, er der stadig 
regler, forklarer Katie Lovell. 
</p><p>
»Man kan sætte sig ved et hvilket som helst bord, der er ledigt, men hvis man 
er væk i mere end halvanden time, kan man ikke beholde pladsen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562152/overblik-tre-giganter-besaetter-dit-boernevaerelse/">Overblik: Tre giganter 
besætter dit børneværelse</a></p><p>
Det har også være nødvendigt at gå lidt på kompromis med den totale åbenhed. 
</p><p>
»Der er nogle møder, eksempelvis salgsmøder med fortrolige oplysninger, hvor 
vi er nødt at kunne lukke døren og endda låse den«, siger Bali Padda. Til 
gengæld er han fuld af ros over de fordele, den nye form for kontor giver. 
Der er skåret voldsom ned på ikke bare papirer og printerforbrug, men også 
på mødeaktivitet. 
</p><p>
»Folk taler ganske enkelt bare sammen i stedet for«, siger Bali Padda. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/oko_HighRes_LEGOLon_916078y.jpg" alt="" border="0"/><span class="caption"><span class="f-img-caption">firmaets 
</span>mand. Legos ikoniske minifigur har lagt kropsform til åbningen i en af væggene ved indgangen til kontoret. Pr-foto: Lego</span></span></p><p>
Især på mødefronten har kontoret en skrap politik, forklarer Katie Lovell. 
</p><p>
»Man booker mødelokaler for en halv time ad gangen. Hvis man skal bruge mere 
tid, skal man kunne argumentere for det. Det får folk til at stoppe op og 
overveje, om det nu også er nødvendigt«, siger hun. 
</p><p class=" bl-elem">
Kontoret har nu været i brug tre måneder, og det er ifølge Bali Padda endnu 
for tidligt at sige, om det er en så stor succes, at konceptet skal indføres 
på Legos andre kontorer. 
</p>	
</div>
</div></body></html>
