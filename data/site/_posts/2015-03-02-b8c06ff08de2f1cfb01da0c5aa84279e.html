---
layout:     post
title: 	    "Ulrich har set Kraftwerk otte gange på fire dage"
post_author:	    
post_date:	    Mon, 02 Mar 2015 18:50:51 +0100
post_site:	    politiken.dk 
post_link:	    http://politiken.dk/kultur/musik/ECE2570431/ulrich-har-set-kraftwerk-otte-gange-paa-fire-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På vej til arbejde i morges hørte Ulrich Lauridsen 'La Forme' og et par andre 
numre fra Kraftwerks Tour de France-plade. 
</p><p>
Fra Ørestaden og hjem igen hørte han 'Europa Endlos' og 'Spiegelsaal' fra 
Trans Europa Express. Egentlig var det for at høre 'Schaufensterpuppen', men 
så langt nåede han ikke på grund af den relativt korte distance til 
Københavns Indre By. 
</p><p>
Torsdag aften klokken 19.30 begyndte det, han selv betegner som »juleaften for 
voksne«: Otte koncerter på fire dage med de tyske technopionerer Kraftwerk. 
</p><p><i class=" bl-elem">Hvorfor? </i></p><p>
»Der er to svar«, siger Ulrich Lauridsen. 
</p><p>
»Det ene er, at det er forskellige koncerter. Det andet, at jeg ikke kunne 
lade være«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har hørt Spacelab otte gange og jeg har fået gåsehud otte gange.
</p>
<p class="sender">
Ulrich Lauridsen 
</p>
</blockquote>
</div><p/><p>
Torsdag, fredag, lørdag og søndag spillede Kraftwerk i Koncerthuset på Amager 
otte af deres plader under fællesbetegnelsen 'The Catalogue'. 'Autobahn', 
'Radio-Activity', 'Trans-Europe Express', 'The Man-Machine', 'Computer 
World', 'Techno Pop', 'The Mix' og 'Tour de France' afspillet under i alt 
lidt over 16 timers koncert. 
</p><h3>
Havde overvejet koncerterne i New York 
</h3><p>
»Jeg havde set på, hvad det ville koste at se koncerterne, da de spillede dem 
andre steder, men før jeg overhovedet begyndte at spise noget, ville det 
koste 25.000-30.000 kroner, hvis jeg skulle se dem i New York. Nu var det 
pludselig inden for rækkevidde«, siger han. 
</p><p>
Til koncerterne spillede orkesteret først et af de otte album og gik siden 
over i en lang række af deres største hits fra de andre plader. Aften efter 
aften. 
</p><p><b class="ext-link">POLITIKENS ANMELDELSE</b><a class="embeddedlink" href="http://politiken.dk/kultur/musik/koncertanmeldelser/ECE2568522/kraftwerk-var-maegtige-og-skroebelige-i-to-af-deres-otte-albumkoncerter/">Kraftwerk var mægtige og 
skrøbelige i to af deres otte albumkoncerter</a></p><p>
»Som fan udsætter man sig for en risiko ved at købe så mange billetter. Jeg 
tænkte over, at jeg kunne blive træt af dem eller komme til at kede mig, så 
på den måde sætter man noget på spil«, siger han: 
</p><p>
»Det er jo det bedste, jeg ved, at være til koncert med Kraftwerk«. 
</p><p>
Han blev dog ikke træt af koncerterne, selv om han nu fysisk er lidt træt nu 
efter de lidt over 16 timers musik. 
</p><h3>
Radio-Activity var samlet bedst 
</h3><p>
Hvis han kun havde haft ét skud i bøssen, én koncert af de otte, som han kunne 
vælge, skulle det være 'Autobahn'. Fordi »det er der, det starter, og fordi 
jeg var helt sikker på, at jeg ikke havde hørt side to live«. 
</p><p>
'Autobahn' er fra 1974 og hvis nogen skulle være i tvivl om det med siderne, 
så kom musik dengang på vinylplader med to sider. Side et på 'Autobahn' er 
kun nummeret af samme navn, mens side to indeholder de fire numre 
'Kometenmelodie 1', 'Kometenmelodie 2, 'Mitternacht' og 'Morgenspaziergang'. 
</p><p>
Alligevel var det ikke de infrastrukturglade tyskeres plade om vejnettet, der 
blev den største samlede oplevelse for Ulrik Lauridsen. Det var derimod 
koncert nummer to, 'Radio-Activity'. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Har_set_alle_otte_k_917602y.jpg" alt="" border="0"/><span class="caption"><span class="f-img-caption">Merch. 
</span>Otte billetter. Otte par 3D-briller, som koncertgæsterne fik udleveret for at kunne følge med i de animerede videoer. Foto: Jens Dresling</span></span></p><p>
»Der spillede de pladen fra ende til anden i den rigtige rækkefølge og med 
alle de små detaljer«. Og så spillede de altså de samme ekstranumere, som 
alle de andre aftener. Alligevel blev det ikke for meget. 
</p><p>
»Jeg har hørt Spacelab otte gange og jeg har fået gåsehud otte gange«. 
</p><h3>
Det toppede under 'Trans Europa Express' 
</h3><p>
Det aller-allerbedste af det bedste under alle koncerterne, var et kvarter 
under 'Trans Europa Express'. 
</p><p>
»Det er koncert nummer tre, de spiller først Trans Europa Express og så 
begynder det mest fantastiske. 'Europa Endlos' og så 'Spiegelsaal', som nok 
er det mest fantastiske, jeg nogensinde har hørt. Derefter kommer 
'Schaufensterpuppen'«, siger han.
</p><div class="art-quote article-box">
<p class="quote"/>
<blockquote>
<p class="quote-txt">
Jeg ville næsten have været villig til at slå nogen ihjel for at høre 
'Autobahn' i den 24 minutter lange version.
</p>
<p class="sender">
Ulrich Lauridsen 
</p>
</blockquote>
</div><p/><p>
Men der smed bandet så ekstasen på gulvet. De gik over i ekstranumrene uden 
'Franz Schubert' og 'Metal aus Metal'. 
</p><p>
»I må ikke tage det her fra mig«, siger Ulrik Lauridsen stadig med resten af 
desperation i stemmen. 
</p><p>
»Det var magisk, men der manglede det sidste«. 
</p><p>
Han holder en lille pause. 
</p><p>
»Ja, min kone synes også det er lidt vanvittigt, at jeg kan holde det ud. Men 
jeg tror, at både hun og mine børn synes det er godt, at jeg kan blive så 
begejstret over noget. Og jeg elsker bare deres musik«. 
</p><h3>
Ville slå ihjel for 25 minutter 'Autobahn' 
</h3><p>
»Hvis Ralf Hütter (det sidste stiftende medlem, der stadig spiller i 
Kraftwerk, red.), havde ringet til mig, så ville jeg have sagt, at jeg godt 
kunne tænke mig, at de havde spillet alle album fra ende til anden, 
nogenlunde i samme længde som originalen, så holdt en lille pause, hvorefter 
de spillede nogle ekstranumre, der passede i den grundtone, den enkelte 
plade har«, siger han. 
</p><p>
»Men uanset hvad, er jeg fuldstændig solgt«, siger den dedikerede fan, der fra 
1991 til 2014 havde set Kraftwerk 11 gange og nu kan skrive tallet 19 på sit 
koncertbalkort. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2569985/folket-kom-hoerte-og-opdaterede-om-fotogene-kraftwerk/">Folket kom, hørte og 
opdaterede om fotogene Kraftwerk</a></p><p>
»Jeg ville næsten have været villig til at slå nogen ihjel for at høre 
'Autobahn' i den 24 minutter lange version«, siger han: 
</p><p>
»Men koncerterne er nok mere rettet til folk, der ikke kender dem så godt«. 
</p><p>
I aften skal Ulrik Lauridsen køre til Sverige i bil. Turen kommer til at tage 
tre timer og inden koncerterne havde jeg sagt, at på den tur skulle jeg nok 
ikke høre Kraftwerk. 
</p><p class=" bl-elem">
»Det er jeg så ikke så sikker på længere«, siger han. 
</p>	
</div>
</div></body></html>
