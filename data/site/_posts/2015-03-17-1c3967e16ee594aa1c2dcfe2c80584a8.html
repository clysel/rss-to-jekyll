---
layout:     post
title: 	    "Flere danskere bliver skilt end nogensinde før"
post_author:	    
post_date:	    Tue, 17 Mar 2015 10:10:31 +0100
post_site:	    politiken.dk 
post_link:	    http://politiken.dk/forbrugogliv/livsstil/ECE2589403/flere-danskere-bliver-skilt-end-nogensinde-foer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 2014 blev 19.435 ægtepar skilt. 
</p><p>
Det er det højeste antal skilsmisser nogensinde i Danmark på et enkelt år, og 
det er 23 procent flere end det gennemsnitlige antal skilsmisser de seneste 
ti år, viser nye tal fra Danmarks Statistik. 
</p><p>
Tallet dækker udelukkende gifte par, der skilles, og altså ikke samlevende 
par, der går fra hinanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE1808763/da-min-familie-blev-ramt-af-en-skilsmisse/">Da min familie blev ramt af en 
skilsmisse </a></p><p>
En af forklaringerne skal findes i, at børnefamilier med børn under 11 år 
arbejder mere end det resterende samfund, vurderer Landsforeningen af 
Forældre, FOLA. 
</p><p>
»Samlet set er både fars og mors arbejdstid blevet højere, og det betyder, at 
børnefamilierne er rigtig pressede«, siger landsformand Dorthe Boe Danbjørg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2523864/skilsmissepar-gaar-allerede-i-foraeldreskole---med-succes/">Skilsmissepar går allerede i 
forældreskole - med succes</a></p><p>
I 2012 var det 14 ud af 1.000 gifte personer, som blev skilt. I 2014 var 
tallet steget til 18. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/vielser-skilsmisser_921362a.gif" alt="" border="0"/></span></p><h3>
Det sjette år er det farligste 
</h3><p>
Unge ægteskaber er i den største risikozone. 
</p><p>
De fleste ægteskaber bliver nemlig opløst i ægteskabets sjette år, og knap 
halvdelen af skilsmisserne sker i ægteskaber, der har varet mindre end ti 
år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE1803402/regeringen-vil-indfoere-straksskilsmisser/">Regeringen vil indføre 
straksskilsmisser</a></p><p>
Derimod er det mindre end hver tiende skilsmisse, der sker hos ægtepar, der 
har nået at fejre sølvbryllup. 
</p><p>
Ifølge Fola betyder det store pres på børnefamilierne, at kærligheden mellem 
forældrene i familiens første år har trange kår. 
</p><p>
»Som småbørnsfamilier er fokus rigtig meget på børnene og på ens rolle som 
forældre. Det at at blive forælder er et helt nyt kapitel i ens liv, og når 
man samtidig er meget presset i arbejdslivet, så glemmer man at være 
kærester, og det slider på forholdet«, siger landsformand Dorthe Boe 
Danbjørg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2584608/afhoppere-statsforvaltningen-laver-alt-for-mange-fejl/">Afhoppere: Statsforvaltningen 
laver alt for mange fejl</a></p><p>
Antallet af skilsmisser, i forhold til hvor mange ægtepar der er, er ligeledes 
steget de seneste år, viser tallene fra Danmarks Statistik. 
</p><p class=" bl-elem">
I 2013 var antallet af skilsmisser ekstraordinært højt på grund af en 
lovændring fra 1. juli 2013 på separations- og skilsmisseområdet, der gjorde 
det muligt at blive skilt uden først at være separeret i et halvt år, 
oplyser Danmarks Statistik. 
</p>	
</div>
</div></body></html>
