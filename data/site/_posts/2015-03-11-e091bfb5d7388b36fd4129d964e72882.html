---
layout:     post
title: 	    "Højesteret frifinder Silvio Berlusconi for sexanklager"
post_author:	    
post_date:	    Wed, 11 Mar 2015 06:16:13 +0100
post_site:	    politiken.dk 
post_link:	    http://politiken.dk/udland/ECE2582232/hoejesteret-frifinder-silvio-berlusconi-for-sexanklager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Italiens højesteret har i går aften frifundet landets tidligere 
premierminister Silvio Berlusconi for anklager om at have betalt for sex med 
en mindreårig samt magtmisbrug, skriver det tyske nyhedsbureau dpa.
</p><p>
Dermed giver den højeste retsinstans en appeldomstol medhold i en tidligere 
afgørelse, der rensede Berlusconi for de pikante anklager.
</p><p>
Berlusconi blev i 2013 dømt skyldig i at have betalt for at have sex med en 
17-årig pige - altså en mindreårig - der går under tilnavnet Ruby 
'Hjerteknuseren', og for at have misbrugt sin magt som premierminister til 
at skjule, hvad han havde foretaget sig.
</p><p>
Dengang lød straffen på syv års fængsel.
</p><p><b class="ext-link">SE OVERBLIK</b><a class="embeddedlink" href="http://politiken.dk/udland/ECE2581402/sex-magtmisbrug-og-skattefusk-berlusconis-mange-sager/">Sex, magtmisbrug og skattefusk: 
Berlusconis mange sager</a></p><p>
Højesterets jury var ni timer om at nå frem til den endelige afgørelse. 
Forinden havde både anklager og forsvarer fremlagt deres punkter i sagen.
</p><h3>
Kan vende tilbage til politik
</h3><p>
Med tirsdagens dom i hånden kan den 78-årige rigmand igen træde ind som en 
magtfuld politisk leder. Han er dog udelukket fra at bestride offentlige 
hverv frem til 2019 på grund af en tidligere dom.
</p><p>
Selv har Berlusconi tidligere sagt, at sexdommen fra 2013 er et udtryk for 
forfølgelse. Han nægter at have haft sex med den mindreårige ved de erotiske 
fester, kendt som bunga bunga-fester.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2580814/sex-sag-mod-silvio-berlusconi-rulles-igen-ud-i-retten/">Sex-sag mod Silvio Berlusconi 
rulles igen ud i retten </a></p><p>
Silvio Berlusconi hævder, at han blot har været vært for »elegante 
middagsselskaber« i sin villa ved Milano.
</p><h3>
Sexede sygeplejersker
</h3><p>
Nogle af festernes yngre kvindelige gæster har dog tidligere forklaret, at de 
har danset erotisk i et særligt 'bunga bunga'-rum i villaens kælder, 
mens de var klædt ud som 'sexede sygeplejersker' eller bar masker med 
billeder af kendte mennesker - heriblandt USA's præsident Barack Obama.
</p><p class=" bl-elem">
Den stenrige mediemogul Berlusconi blev sidste år dømt til samfundstjeneste på 
et ældrehjem i Milano for skattesnyd.
</p>	
</div>
</div></body></html>
