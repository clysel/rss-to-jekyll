---
layout:     post
title: 	    "Superstjerne kan sende sin chef i fængsel: Neymar skal vidne i skattesag"
post_author:	    
post_date:	    Fri, 03 Apr 2015 20:52:49 +0200
post_site:	    politiken.dk 
post_link:	    http://politiken.dk/sport/fodbold/laprimera/ECE2615953/superstjerne-kan-sende-sin-chef-i-faengsel-neymar-skal-vidne-i-skattesag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>

<p class="period">Stillingen</p>






</div>
<p>
Fodboldstjernen Neymar kan ende med at sende Barcelonas præsident, Josep Maria 
Bartomeu, i fængsel i en sag om skattesnyd. 
</p><p>
Ifølge den spanske radiostation Cadena Ser vil anklageren indkalde 
brasilianeren som vidne, hvor han vil blive bedt om at forklare 
omstændighederne omkring sit klubskifte fra Santos i hjemlandet til 
Barcelona i 2013. 
</p><p>
Cadena Ser oplyser samtidig, at retten i Madrid har tænkt sig at acceptere 
Neymar som vidne. 
</p><h3>
Har Barcelona betalt mere for Neymar, end de siger? 
</h3><p>
Barcelona oplyste i forbindelse med købet, at klubben betalte 457 millioner 
kroner (57 millioner euro) for at erhverve sig den nu 23-årige brasilianske 
stjerne. 
</p><p>
Anklagerne mener til gengæld, at storklubben betalte 623 millioner kroner 
(83,4 millioner euro) for Neymar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/laprimera/ECE2217521/barcelona-betaler-101-millioner-i-neymar-sag/">Barcelona betaler 101 
millioner i Neymar-sag</a></p><p>
Anklagerne har krævet to år og tre måneders fængsel til Barcelonas præsident, 
Josep Maria Bartomeu, samt syv år til hans forgænger, Sandro Rosell. Rosell 
trådte tilbage i januar 2014 på grund af anklager om skattesnyd i 
forbindelse med Neymar-handlen. 
</p><h3>
Risikerer trecifret millionbøde 
</h3><p>
Oveni fængselsstraffene kræver anklagerne, at Barcelona får en bøde på 166 
millioner kroner (22,2 millioner euro). 
</p><p>
Madrid-dommeren Pablo Ruz har tidligere slået fast, at der blev lavet flere 
kontrakter i forbindelse med Neymar-handlen. 
</p><p>
Neymar har ifølge Cadena Ser sat sin signatur på ni af de 13 kontrakter, der 
bliver undersøgt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/laprimera/ECE2252825/barcelona-vil-klage-over-transferforbud/">Barcelona vil klage over 
transferforbud</a></p><p>
Hensigten med de mange kontrakter var at skjule den reelle pris, som Barcelona 
betalte for angrebsstjernen. 
</p><p class=" bl-elem">
Cadena Ser oplyser, at retssagen kan finde sted til efteråret. 
</p>	
</div>

</div></body></html>
