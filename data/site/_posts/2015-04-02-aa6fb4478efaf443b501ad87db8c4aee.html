---
layout:     post
title: 	    "'Argo'-dokumentar fortæller historien bag fiktionen"
post_author:	    
post_date:	    Thu, 02 Apr 2015 15:27:54 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2614878/argo-dokumentar-fortaeller-historien-bag-fiktionen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Our Man in Tehran</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Dokumentar. Månedens film i Cinemateket. Instr.: Drew Taylor og Larry 
Weinstein, Canada, 2013, 85 min.
</p></div>
</div><p>
Da ’Argo’ havde premiere i 2012 og siden modtog flere oscarpriser, blev 
amerikaneren Ben Afflecks velfungerende politiske thriller om et gidseldrama 
i de sene 1970’eres Iran delvis solgt på, at den byggede på en virkelig 
historie. 
</p><p>
Det var også sandt, men det var ikke hele sandheden. En betydeligt større bid 
af den fortælles i den stilistisk traditionelle canadiske dokumentar ’Our 
Man In Tehran’, der har større vægt på historisk korrekthed og perspektiv 
end på følelsesladet spænding. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE1805550/operation-argo-er-ren-filmisk-magi-der-hylder-humor-og-intelligens/">'Operation Argo' er ren 
filmisk magi der hylder humor og intelligens </a></p><p>
I de første 22 minutter fortæller arkivbilleder og relevante interviewpersoner 
om baggrunden for, at islamistiske tilhængere af ayatollah Khomeinis dengang 
unge styre i november 1979 tog 58 ansatte på den amerikanske ambassade i 
Teheran som gidsler. 
</p><h3>
Scoop 
</h3><p>
Khomeinis støtter udtrykte med gidseltagningen vrede over, at Irans tidligere 
leder, shahen, havde fået indrejsetilladelse til USA. Dokumentarens lidt for 
lange indledende kapitel, som kunne være fortalt mere intenst af færre 
kilder, leder hen til den mand, der var ’Our Man in Tehran’ i 1979: Canadas 
daværende ambassadør, Ken Taylor. 
</p><p>
Mens 52 af gidslerne kom til at være indespærret på den amerikanske ambassade 
i Teheran i i alt 444 dage, lykkedes det tidligt i forløbet for 6 af de 
tilfangetagne at søge tilflugt på byens canadiske ambassade. 
</p><p>
Det er den halvt spektakulære, halvt dumdristige befrielse af de 6 personer, 
som var det handlingsmæssige højdepunkt i ’Argo’ og også er det i 
dokumentaren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1922557/iran-sagsoeger-hollywood-for-filmen-argo/">Iran sagsøger Hollywood for 
filmen 'Argo'</a></p><p>
De 6 gidsler kunne rejse hjem til USA i slutningen af januar 1980. 
Dokumentarens scoop er, at instruktørerne har interviewet gidslerne, 
CIA-agenten Tony Mendez og ikke mindst befrielsens idémand, Ken Taylor, om, 
hvad der skete. 
</p><p>
Ken Taylor var i 1979 en ung og ukonventionel ambassadør med krøller i både 
hår og hjerne. 
</p><p>
For at få de 6 amerikanere fra den canadiske ambassade i Teheran om bord på et 
fly til USA skabte han en løgn om, at de 6 var en del af et filmhold fra 
Hollywood. 
</p><h3>
Affærens helt 
</h3><p>
Beskrivelsen af deres flugt gennem Tehrran er et højdepunkt i dokumentaren, 
fordi gidslerne og – i nogle tilfælde – deres ægtefæller fortæller den helt 
samme historie på underholdende forskellig vis. 
</p><p>
Taylor selv fremstår som et ydmygt menneske, og måske derfor har 
instruktørerne været nødt til visse steder at skære det ud i pap for 
publikum, at de opfatter ham som hele affærens helt. 
</p><p>
Heltene i næste række i ’Our Man in Tehran’ er den daværende canadiske 
regering, Tony Mendez og Jimmy Carter. Demokraten Carter havde den lede 
rolle at være præsident under gidseldramaet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE1869089/iran-besvarer-argo-med-egen-storfilm-om-gidseldramaet/">Iran besvarer 'Argo' med egen 
storfilm om gidseldramaet </a></p><p>
Ifølge kritikere fejlede han, da befrielsesforsøg af de tilbageværende gidsler 
mislykkedes. Det var medvirkende til, at Ronald Reagan blev præsident i 
november 1980. I ’Our Man in Tehran’ gentages det nogle gange, at Jimmy 
Carter vidste, hvad han gjorde, og kunne have gjort ondt meget værre ved at 
håndtere konflikten anderledes. Altså ved at gå i krig. 
</p><p class=" bl-elem">
I dag kan man næppe forestille sig et styre besætte den amerikanske ambassade 
i over et år, uden de militære muskler kommer i spil. Set på den led er ’Our 
Man in Tehran’ en aktuel fortælling om verden, som den var for ikke ret 
længe siden. 
</p>	
</div>

</div></body></html>
