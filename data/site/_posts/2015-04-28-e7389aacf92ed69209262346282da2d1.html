---
layout:     post
title: 	    "Ung gut lægger radioverdenen ned med moralsk tvivlsom podcast"
post_author:	    
post_date:	    Tue, 28 Apr 2015 13:35:34 +0200
post_site:	    politiken.dk 
post_link:	    http://politiken.dk/kultur/medier/ECE2646146/ung-gut-laegger-radioverdenen-ned-med-moralsk-tvivlsom-podcast/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jay Thunderbolt er langtfra tilfreds med de besøgende. Den ranglede makker 
driver en stripklub i sin dagligstue i Detroits forstæder og har på forhånd 
fortalt de to besøgende – reporteren og hans ven – at interviewet vil gå 
meget lettere, hvis de stikker ham nogle penge. 
</p><p>
»Jeg bad dig om at tage penge med, men du hørte ikke fucking efter«, siger han 
hæst og slæbende. 
</p><p>
»Det er kompliceret, min arbejdsgiver vil ikke have, at jeg betaler de folk, 
jeg interviewer«, svarer intervieweren. 
</p><p>
»Hvordan fanden tjener dit blad så nogen penge?«. 
</p><p>
»Det er ikke et blad, det er en radiostation«. 
</p><p>
»Hvordan fanden tjener din radiostation penge?«. 
</p><p>
»Det er en nonprofit, så vi får ...«. 
</p><div class="art-fakta article-box">
<h4 class="">
BLÅ BOG</h4>
<h5>
Nick Van Der Kolk</h5>
<div class="fakta-body" data-buildingblock="embedded_factboxlink">
<p><b>Amerikansk radiomager</b>. Født i 1981 i Boston. Åbnede podcasten ’Love + 
Radio’ i 2005. Den har i dag 150.000 abonnenter. 
</p><p>
Har modtaget førsteprisen ved Third Coast International Audio Festival, der er 
radioens svar på Sundance Festival. 
</p><p class=" bl-elem">
Har en bachelor i psykologi med fokus på neurovidenskab og kognitiv psykologi. 
Bosat i Irland. 
</p>
</div>
</div><p/><p>
Jay Thunderbolt afbryder. Det er ham, der bestemmer. De diskuterer frem og 
tilbage. Intervieweren lyder nervøs. 
</p><p>
Lyden fader ud, som når man klipper til sort skærm. Der skrues igen op for 
lyden. 
</p><p>
»Hør her, hvad med, at jeg får Noah til at gå ud og hente nogle øl til os?«, 
siger intervieweren udglattende. 
</p><p>
»Jeg drikker ikke øl«, siger Jay Thunderbolt. 
</p><p>
»Jeg drikker tequila«. 
</p><p>
Herfra går det ned ad bakke. 
</p><h3>
Nybrud i radioen 
</h3><p>
Den amerikanske podcast Love + Radio har i 10 år leveret historier fra et 
moralsk skyggeland, hvor mildest talt usædvanlige personer fortæller 
utrolige historier. Dialogen ovenfor er blot en lille snas af dokumentaren 
’The Wisdom of Jay Thunderbolt’, der er blevet præmieret med førsteprisen på 
radiodokumentarens svar på Sundance Festival, Third Coast International 
Audio Festival. 
</p><div class="art-quote article-box">
<p class="quote"/>
<blockquote>
<p class="quote-txt">
Du skal forklare, hvorfor det er vigtigt, og hvad det er, lytteren burde tage 
med sig. Og det nægter jeg.
</p>
<p class="sender">
Nick van der Kolk 
</p>
</blockquote>
</div><p/><p>
Ikke kun, fordi hovedpersonen er en grov og mere eller mindre afsporet ener, 
der gennem interviewet fremsætter den ene dårligt skjulte trussel efter den 
anden mod intervieweren. 
</p><p><b class="ext-link">LÆS OGSÅ</b>: <a class="embeddedlink" href="http://politiken.dk/kultur/wide/ECE2498194/stor-guide-40-podcasts-du-boer-unde-dine-oerer/">Stor guide: 40 podcasts, du 
bør unde dine ører</a></p><p>
Men også, fordi denne Jay Thunderbolt er en kompleks person, der kan fortælle 
om at blive skudt ned som barn og om, hvordan han donerer en hel del af sin 
ringe indtægt til forskning i brystkræft. 
</p><p>
Læg dertil, at udsendelsens halve time er skruet sådan sammen, at den fungerer 
som en hybrid mellem en lydfortælling og et sammenhængende musikalsk værk. 
</p><p>
Der findes ikke rigtig noget, der lyder som det. 
</p><p class="art-io-other">
<header class="nested-header">Hør 'The Wisdom of Jay Thunderbolt' - om en sammensat mand, der driver en stripklub i stuen</header>

</p><p/><p>
Bag Love + Radio står den 33-årige amerikaner Nick van der Kolk, der i aften 
optræder i Københavns Radiobiograf ved et for længst udsolgt arrangement og 
i morgen giver masterclass for landets radionørder. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/kultur/filmogtv/ECE1966300/nu-skal-radio-hoeres-i-biografen/">Nu skal radio høres i 
biografen</a></p><p>
Han er blevet udråbt som en af de store innovatorer inden for den 
dokumentariske radiofortælling, som med podcastmediets udbredelse befinder 
sig i det, flere kalder radioens nye guldalder. 
</p><p>
Sidste år trådte han ind i det uafhængige podcastkollektiv <a href="http://politiken.dk/kultur/wide/ECE2498194/stor-guide-40-podcasts-du-boer-unde-dine-oerer/">Radiotopia</a>, 
og det har bredt hans podcast ud til et stort nyt publikum. 
</p><p>
Selv forklarer han, hvad han laver, sådan her: 
</p><h3>
Søger efter ubehaget 
</h3><div class="art-quote article-box">
<p class="quote"/>
<blockquote>
<p class="quote-txt">
Låget er blevet flået af æsken, og det er fantastisk, men jeg tror overhovedet 
ikke, at vi har oplevet noget endnu. Guldalderen venter stadig forude
</p>
<p class="sender">
Nick van der Kolk 
</p>
</blockquote>
</div><p>
»Jeg leder efter mennesker, som jeg ikke ved, hvad jeg skal mene om. Ting, der 
gør mig utilpas, og som jeg virkelig ikke forstår. Jeg er virkelig 
interesseret i de moralsk komplekse historier«, siger han. </p><p>
Og Love + Radio, der nu har omkring 150.000 abonnenter, har et bredt 
vingefang: Historierne spænder fra interviewet med den unge lesbiske pige 
Ellen, der tjener kassen på på nettet at udgive sig for at være en 15-årige 
dreng – med det ene formål at lokke pædofile i en fælde og afpresse dem for 
penge. Over den sorte musiker, der bruger sine kræfter på at blive venner 
med medlemmer af Ku Klux Klan. Til voyeueren, som beskriver sine unge 
genboeres parforhold, sexliv og fyrens kræftsygdom og senere død, som hun i 
årevis følger gennem sin teaterkikkert i vinduet overfor. 
</p><p class="art-io-other">
<header class="nested-header">Hør: 'Jack and Ellen' - om en ung kvinde, der lever af at afpresse pædofile.</header>

</p><p/><p>
»I undervisningen på universiteter og lignende hører man ofte, at radio er et 
didaktisk medium. Det er ikke nok bare at præsentere noget. Du skal 
forklare, hvorfor det er vigtigt, og hvad det er, lytteren burde tage med 
sig«, siger han. 
</p><p>
»Og det nægter jeg. Jeg er ikke interesseret i, at det bliver flot bundet 
sammen«. 
</p><p>
Derfor er der ingen vært, ingen diskussioner og ingen konklusioner. Det er 
vigtigt i en tid, hvor internettet gør det let for os at omgive os med 
meningsfæller og dømme folk som monstre, mener han. »Helt ærligt vil jeg 
bare gerne have folk til at tænke. Den mest tilfredsstillende feedback er, 
når folk siger, at de har tænkt over et program i lang tid efter«. 
</p><h3>
Pistol som sygesikring 
</h3><p>
Tilbage i Jay Thunderbolts 70’er-indrettede stue/stripklub. Det 
tequila-krydrede interview slingrer fremad. Thunderbolt taler om opvæksten i 
et brutalt kvarter, hvor hver dag var en øvelse i overlevelse. 
</p><p>
Klip til død lyd. 
</p><p>
De skåler i tequila. Jay Thunderbolt fortæller, at hans sygesikringskort ser 
lidt anderledes ud end deres. 
</p><p>
»Hvordan ser det ud?«, spørger Noah, Nick van der Kolks ven. 
</p><p>
»Cirka sådan her«, siger Jay Thunderbolt køligt. 
</p><p>
Der lyder en nervøs latter. Klip til død lyd. 
</p><p>
Nick van der Kolks stemme bryder ind – henvendt til lytteren: 
</p><p>
»Hej, her er Nick igen. Jeg hader at afbryde sådan her, men hvad der ikke står 
klart på optagelsen her, er, at Jay har fundet en pistol frem og peger den 
mod mig cirka 4 centimeter fra mit ansigt«. 
</p><h3>
Den sympatiske aggressor 
</h3><p>
En af styrkerne ved historien, forklarer Nick van der Kolk, er, at personen 
har flere lag. Jovist er den truende stemning fantastisk til at skabe drama, 
men: 
</p><p>
»Havde det blot været det, havde programmet ikke fået den modtagelse«, siger 
han. 
</p><p>
»Det er, når du begynder at se hans andre sider og det fundamentalt sympatiske 
ved ham, at det bliver interessant«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Nick_van_der_Kolk_-_931736y.jpg" alt="" border="0"/></span></p><p>
At van der Kolk har kunnet lave en podcast, der bliver hyldet som nyskabende 
og lyder anderledes end alt andet, skyldes, at han har brugt den som sin 
legeplads ved siden af forskellige fuldtidsjobs i radioverdenen. For bare 
halvandet år siden var der blot 8.000, der abonnerede på podcasten. Den 
tilgang vil han gerne beholde, nu hvor showet er blevet kendt. 
</p><p>
»Jeg holder virkelig af mine lyttere og respekterer dem. Men samtidig er jeg 
ligeglad med dem. Jeg laver det ikke for at få følelesmæssig bekræftelse fra 
dem. Publikum gør, at jeg kan fortsætte og søge penge og få sponsorer, men 
de er midler til at nå et større mål«, forklarer han. 
</p><p><i class=" bl-elem">Det lyder lidt forkælet ...</i></p><p>
»Fuldstændig. Det er arrogant, forkælet og totalt privilegeret. Hvis jeg havde 
studielån at betale, kunne jeg ikke indtage den holdning, så ville jeg være 
mere ivrig efter at <i>please</i>«, siger han. 
</p><p>
»Men det er ægte«. 
</p><h3>
Men hvilken guldalder? 
</h3><p>
Når Nick van der Kolk nu kommer til Danmark for at spille radio for udsolgte 
sale, skyldes det, at vi står i den her såkaldte radioguldalder. Med 
podcastteknologien er millioner begyndt at lytte til dokumentariske 
lydfortællinger – og nye tilbud vælter frem især fra USA. Og af en eller 
anden grund er Danmark faktisk det land – bortset fra de engelsksprogede – 
hvor Love + Radio har flest lyttere. 
</p><p>
»Det er sådan et intimt medium. Når folk bliver interviewet, er mikrofonen få 
centimeter fra deres mund. Og når folk lytter, er det med høretelefoner på. 
Radio gennembryder den hinde, vi alle har omkring os«. 
</p><p class="art-io-other">
<header class="nested-header">Hør: 'The Silver Dollar' - om Den sorte musiker Daryl Davies, der bliver venner med Ku Klux Klan-medlemmer</header>

</p><p/><p>
Alligevel er radiomageren en smule skeptisk over for snakken om en ny 
guldalder. På trods af at udbud og lyttertal eksploderer, og flere store 
medier satser på at bruge lyden som vej ind i publikums intimsfære. 
</p><p>
»Antallet af lyttere er vokset, og der findes masser af gode ting. Men jeg 
glæder mig faktisk til, at folk begynder at kede sig lidt. Folk har lært, 
hvordan en podcast skal lyde – i hvert fald inden for non-fiktionens verden 
– og jeg glæder mig, til de begynder at se sig mere omkring. Jeg er parat 
til en postmoderne podcastverden«, siger han. 
</p><p class=" bl-elem">
»Låget er blevet flået af æsken, og det er fantastisk, men jeg tror 
overhovedet ikke, at vi har oplevet noget endnu. Guldalderen venter stadig 
forude«. 
</p>	
</div>

</div></body></html>
