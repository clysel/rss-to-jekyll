---
layout:     post
title: 	    "Anmelderne hader Björks udstilling på MoMA"
post_author:	    
post_date:	    Thu, 19 Mar 2015 16:29:12 +0100
post_site:	    politiken.dk 
post_link:	    http://politiken.dk/kultur/kunst/ECE2595209/anmelderne-hader-bjrks-udstilling-paa-moma/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I mere end 20 år har den islandske sanger, komponist, producer og skuespiller 
betaget verden med sine helt særlige værker. 
</p><p>
Men da hun 8. marts åbnede en stor, retrospektiv udstilling på en af verdens 
førende museer for moderne kunst, MoMA i New York, var kunstkritikerne der 
som gribbe og hev den fra hinanden med de mest rå gloser. 
</p><p>
M.H. Miller skrev i <a href="http://www.artnews.com/2015/03/04/state-of-emergency-biesenbachs-bjork-show-turns-moma-into-planet-hollywood/" target="_blank">Art 
News</a>, at udstillingen er en omgang »<i>starfucking</i>, hvilket 
sker oftere og oftere på MoMA, og selv her fejler den«, og magasinet New 
Yorks anmelder Jerry Saltz dømte udstillingen som »et frustrerende rod«, 
</p><p>
Jason Farago mente godt nok, at den var værd at se, men kaldte samtidig 
udstillingen »en fiasko« i <a href="http://www.theguardian.com/music/2015/mar/04/bjork-moma-review-strangely-unambitious-hotchpotch" target="_blank">The 
Guardian</a>. »Det er en underligt uambitiøs udstilling med absolut, 
absolut, absolut ingen logik (...) Hvad vil den? Jeg brugte timer på den, og 
endnu mere på kataloget, og jeg aner det stadig ikke«. 
</p><p><b class="ext-link">LÆS ANMELDELSE AF ALBUM</b><a class="embeddedlink" href="http://politiken.dk/kultur/musik/cd-beat/ECE2522132/bjrk-genopstaar-i-ruinen-efter-sin-forliste-familie/">Björk genopstår i 
ruinen efter sin forliste familie</a></p><div class="art-quote article-box">
<p class="quote"/>
<blockquote>
<p class="quote-txt">
Jeg følte mig svigtet på hendes vegne, på vegne af hendes fans og på vegne af 
kunstverdenen som sådan
</p>
<p class="sender">
Adam Lehrer, Forbes Magazine 
</p>
</blockquote>
</div><p>
Udstillingen rummer både musikvideoer, særlige instrumenter, interaktive 
lydinstallationer, kostumer og meget andet. Alle er interessante nok hver 
for sig, men i museets opsætning håbløst usammenhængende, lyder det. </p><p>
Roberta Smith fra <a href="http://www.nytimes.com/2015/03/06/arts/design/review-bjork-unfurled-in-many-guises-at-moma.html?_r=1" target="_blank">The 
New York Times</a> kalder udstillingen for »et logistisk mareridt« og lægger 
især audioguiden (indtalt af den islandske forfatter Sjón) for had og kalder 
den »latterligt barnagtig og trættende«. 
</p><p>
I <a href="http://www.forbes.com/sites/adamlehrer/2015/03/08/one-fans-disappointment-with-bjorks-moma-exhibition/" target="_blank">Forbes 
Magazine</a> skriver Adam Lehrer: 
</p><p>
»Det er svært at tro på, at man har brugt tre år på at forberede udstillingen. 
Dens omfang alene gør, at man stiller spørgsmål til det. Jeg forlod 
udstillingen uden at føle mig klogere på Björk og hendes kunsteriske 
perspektiver. Jeg følte mig svigtet på hendes vegne, på vegne af hendes fans 
og på vegne af kunstverdenen som sådan«. 
</p><p>
Kritikernes harske kommentarer går slet ikke på kvaliteten af Björks musik 
eller vidoer, men på udstillingens kuratorer, som de mener har fået et 
miskmask ud af hendes karrieres mange værker. 
</p><p>
»MoMAs nye niveauer af uduelighed fornærmer alles intelligens«, konkluderer 
Peter Schjeldahl i <a class=" bl-elem" href="http://www.newyorker.com/culture/cultural-comment/moma-embarrassing-bjork-crush" target="_blank">The 
New Yorker.</a></p><p class=" bl-elem">
For fans, der ikke lader sig afskrække så let, kan udstillingen ses frem til 
7. juni 2015. 
</p>	
</div>
</div></body></html>
