---
layout:     post
title: 	    " Sådan overtaler du chefen til at give dig et kursus"
post_author:	    15300
post_date:	    Tue, 17 Mar 2015 07:00:10 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/saadan-overtaler-du-chefen-til-give-dig-et-kursus-2852
---
<html><body><div><section class="body"><p>Kurset passer perfekt til dit faglige niveau og fører i den retning, du har udstukket i din karriereplan, men chefen har svært ved at dele din begejstring.</p>
			<p>Du er med andre ord nødt til at finde de argumenter, der kan overbevise ham eller hende til at punge ud. I sådan en situation er det allerbedst at begynde hos chefen selv.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">På udkig efter nyt job? Find inspiration på Jobfinder.</a></p>
			<p>Find de argumenter, der kan overbevise ham om, at din efteruddannelse kommer hele virksomheden til gode, foreslår Lise Dan, der er karriererådgiver i IDA.</p>
			<p>Du skal med andre ord underbygge dit kursusønske ud fra en forretningsmæssig kontekst. Påvis, hvad virksomheden kan vinde f.eks. i forhold til markedsandele og styrkelse af konkurrenceevnen. Jo flere konkrete gevinster du kan pege på, desto større chance har du for at komme af sted.</p>
			<h2>Se sagen fra begge sider</h2>
			<p>Ofte kan der være et vist modsætningsforhold mellem det, du har brug for, og det, virksomheden efterspørger, og netop derfor er det nødvendigt, at du ser sagen fra begge sider. Lige meget, hvor svært det kan være, er der ingen vej uden om en uddannelsessnak med chefen, pointerer Lise Dan:</p>
			<p>»Det nytter ikke noget, at du luller dig ind i det job, du har nu. Du er nødt til at opsætte mål og milepæle for din karriere, og derfor må du manøvrere mellem dine egne og virksomhedens efteruddannelsesbehov.«</p>
			<p>Hvis chefen ikke er til at overtale, kan det være, at det er blevet tid til et jobskifte, så du kan komme ind i en virksomhed, hvor du kan lære noget nyt, og som forhåbentlig kan se fordelene ved at holde medarbejderne opdateret, råder Lise Dan.</p>
		</section></div></body></html>
