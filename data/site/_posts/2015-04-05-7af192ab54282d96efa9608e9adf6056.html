---
layout:     post
title: 	    "Fenerbahce vil have udsat ligakampe efter busskyderi"
post_author:	    
post_date:	    Sun, 05 Apr 2015 12:46:03 +0200
post_site:	    politiken.dk 
post_link:	    http://politiken.dk/sport/fodbold/ECE2616824/fenerbahce-vil-have-udsat-ligakampe-efter-busskyderi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tyrkiske fodboldklub Fenerbahce vil midlertidigt have stoppet alle kampene 
i landets bedste række, mens man efterforsker det skudangreb, som klubbens 
spillerbus blev udsat for på vej hjem fra en udekamp lørdag. 
</p><p>
Det skriver klubben på sin hjemmeside. 
</p><p>
»Vi mener, at ligaen må stoppes, så længe angrebet ikke er opklaret på en 
måde, som tilfredsstiller Fenerbahce og offentligheden. Blodet flød og 
fodbolden blev tavs«, skriver klubben ifølge NTB. 
</p><p>
Klubbens vicepræsident siger, at gerningsmanden prøvede at dræbe spillerne ved 
at få bussen til at køre galt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2616560/fenerbahces-spillerbus-ramt-af-flere-skud/">Fenerbahces spillerbus ramt af 
flere skud</a></p><p>
Efter 5-1-sejren over Rizespor i byen Rize i det nordøstlige Tyrkiet var 
spillertruppen på vej til lufthavnen i Trabzon, før bussen pludselig blev 
angrebet. 
</p><p>
Buschaufføren skal være blevet ramt ved angrebet, men han er angiveligt ikke 
alvorligt skadet. Ingen spillere eller andre personer blev ramt. 
</p><p>
Tyrkiets præsident, Recep Erdogan, er selv tilhænger af Fenerbahce, og 
præsidenten har anmodet om, at der bliver indledt en grundig efterforskning 
af episoden. 
</p><p class=" bl-elem">
Selv om Tyrkiet er et fodboldgalt land, hvor det tit går vildt for sig på 
tribunerne i landets bedste række, er det første gang, at et fodboldhold 
bliver udsat for et decideret skudangreb, skriver tyrkiske medier. 
</p>	
</div>

</div></body></html>
