---
layout:     post
title: 	    "Der går fald-på-halen-komik i forestilling om nazisternes magtovertagelse"
post_author:	    
post_date:	    Wed, 11 Mar 2015 08:35:02 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2580615/der-gaar-fald-paa-halen-komik-i-forestilling-om-nazisternes-magtovertagelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Lille mand, hvad nu?</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Teater Mungo Park. Af Hans Fallada. Dram. og iscen.: Martin Lyngbo, scen.: 
Rikke Juellund, mus. arr.: Jonas Munck Hansen, lyddesign: Rasmus Overgaard 
Hansen, lysdesign: Jacob H.S. Hansen. Til 29. maj. 
</p></div>
</div><p>
Da Teater Mungo Park besluttede sig for at dramatisere ’Lille mand, hvad nu?’, 
kunne de med god grund ikke vide noget om de seneste måneders drab på jøder 
i Paris og København. Men tyske Hans Falladas roman fra 1932 er igen blevet 
skræmmende aktuel. Ikke fordi antisemitismen spiller nogen stor rolle i 
teatrets dramatisering af bogen, der i de kommende måneder spiller først i 
Allerød og siden på Aveny-T i København. Forestillingen viser snarere vores 
historiske blindhed for de ekstremistiske tendenser i samtiden og den 
stille, næsten umærkelige glidning ind i tyranniet, når økonomisk krise 
bider sig fast. 
</p><p>
Men det er ikke sortsyn det hele. Tværtimod. Forestillingen er komisk og 
ubekymret, som tidsånden i de glade 20’ere, inden depressionen ramte. 
Dramatiker og iscenesætter Martin Lyngbo har valgt en stiliseret form, der 
minder om stumfilmens burleske univers og karikerede karakterer og 
kabaretens leg med de store følelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2579765/teaterstykke-er-en-staerkt-og-politisk-konfronterende-heksejagt/">Teaterstykke er en stærkt og 
politisk konfronterende Heksejagt</a></p><p>
Det suppleres godt af en simpel scenografi med en drejescene, der bestyres af 
de fire skuespillere selv, så vi snart er hjemme i privaten, snart på 
kontoret eller gaden, imens de synger lieder og visesange fra tiden, 
akkompagneret af musiker Jonas Munck Hansen. Historien handler om den unge 
bogholder Johannes Pinneberg og hans kone, Emma, med tilnavnet Pusser, der 
kommer til Berlin med firetoget midt i den økonomiske krise i slutningen af 
20’erne og gennemlever en gradvis rutsjetur ned ad den sociale rangstige. 
</p><p>
De ender i absolut armod, et år inden Hitler i 1933 kommer til magten i 1933. 
Det er forestillingens stærke budskab: Da nazismen kom, var jorden gødet af 
menneskelig fornedrelse og massearbejdsløshed. Anders Budde Christensen 
spiller den naive Johannes, der løber spidsrod imellem diverse sadistiske 
chefer, i evig jagt på mindre og mindre sikre ansættelser. »Jeg er bare så 
bange for, at Johannes skal miste sit arbejde«, lyder det konstant fra 
Pusser, der spilles af Maria Rich. 
</p><h3>
Omgivet af moralsk depraverede udnyttere 
</h3><p>
De er begge ærkegode og bundærlige som tegneseriefigurer, men omgives af 
moralsk depraverede udnyttere. Det gælder ikke mindst Johannes’ mor, en 
falleret levedame, som tager ågerpriser for det værelse, hun lejer ud til 
parret. Eller hendes elsker, plattenslageren Jachmann, der lægger hånd på 
Pussers krop, imens hun holder sit og Johannes’ nyfødte søn i armene. Klamme 
kærtegn, for senere bliver kvindekroppe en særdeles varm valuta i et samfund 
uden jobs. 
</p><p>
Men den gode Johannes er i bund og grund selv en medløber med potentiale til 
at blive en af Hitlers trofaste følgere. Da en jødisk kvinde fortæller om et 
groft racistisk overfald, trækker han bare på skuldrene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2577522/syret-mareridtsforestilling-stiller-skarpt-paa-noedhjaelpsspild/">Syret mareridtsforestilling 
stiller skarpt på nødhjælpsspild</a></p><p>
Fru Pinneberg og Jachmann spilles af Marianne Mortensen og Henrik Prip, som 
begge er gode nye bekendtskaber i Mungo Parks ensemble. De springer ind og 
ud af talrige biroller med stor rutine og omstillingsparathed, og særligt 
Mortensen er en god sanger og instrumentalist. Men det er svært for alvor at 
blive alarmeret eller revet op af sædet af de karikerede figurer. Der går 
for meget situationskomik og fald-på-halen-komik i forestillingen, så slaget 
føles lidt slapt, da lussingen rammer efter godt to timer. 
</p><p class=" bl-elem">
Jeg savner en sprængning af stumfilmsæstetikken, som holder fortællingen fast 
i et distancerende og intellektuelt greb. Forestillingen bliver et historisk 
dokument snarere end teater til tiden. Ensemblet kører den hjem på godt 
skuespil og en aktuel og vedkommende historie. De arbejder for sagen. Så 
længe der er arbejde at få. 
</p>	
</div>
</div></body></html>
