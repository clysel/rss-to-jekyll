---
layout:     post
title: 	    "Forskere skaber super-spindelvæv med grafen og kulstof "
post_author:	    Anne Marie Lykkegaard
post_date:	    Mon, 11 May 2015 09:29:07 +0000
post_site:	    ing.dk 
post_link:	    http://ing.dk/artikel/forskere-skaber-super-spindelvaev-med-grafen-og-kulstof-176014
---
<html><body><div><section class="body">
			<p>Hvis Spiderman var en rigtig person, ville han nok være en kende misundelig på den italienske forsker Nicola Pugnos. Han har nemlig sammen med et hold forsker fået edderkopper til at spinde et superstærkt spindelvæv ved at spraye dem med enten grafen eller kulstofnanorør. Det skriver <a href="http://eandt.theiet.org/news/2015/may/spider-graphene-web.cfm">Engineering and Technology Magazine</a>.</p>
			<p>Idéen kom til Nicola Pugno, der forsker i grafen ved University of Trento i Italien, fordi han ville se, hvad der skete, hvis han kombinerede et af de stærkeste materialer i naturen med den menneskeskabte pendant. Som tænkt, så gjort.</p>
			<p>I alt blev 15 edderkopper af <em>Pholcidae</em> familien sprayet med en vandopløsning med enten grafen eller kulstofnanorør, og derefter analyserede forskerne edderkoppernes spind.</p>
			<p>»Edderkopper placeret i et miljø med en opløsning af vand og nanorør eller grafen producerede spind med hidtil usete mekaniske egenskaber. Styrken på fibrene er sammenlignelige med de stærkeste kulstoffibre eller havsneglen albueskæls tænder,« skriver forskerne i <a href="http://arxiv.org/abs/1504.06751">deres videnskabelige artikel</a>, som er udgivet som et preprint arxiv.org.</p>
			<p>De stærkeste spind kom fra de edderkopper, som var blevet sprayet med kulstofnanorørene. Her målte forskerne spind, som var 3,5 gang stærkere end det stærkeste spind, som kommer fra Darwins barkedderkop.</p>
			<p>Forskerne ved dog endnu ikke, hvordan edderkopperne er i stand til at absorbere egenskaberne fra grafen og kulstofnanorørene, men proceduren kan ifølge forskerne anvendes andre steder.</p>
			<p>»Denne nye forstærkende procedure kan også anvendes på andre dyr og planter, hvilket kan føre til en ny klasse af biomaterialer,« siger Nicola Pugno til E&amp;T.</p>
		</section>
		  </div></body></html>
