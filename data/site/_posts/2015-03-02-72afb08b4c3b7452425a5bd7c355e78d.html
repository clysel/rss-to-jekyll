---
layout:     post
title: 	    "Fodboldredaktøren: FCM bør sende takkekort til Odense og Silkeborg"
post_author:	    
post_date:	    Mon, 02 Mar 2015 10:44:27 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2569450/fodboldredaktoeren-fcm-boer-sende-takkekort-til-odense-og-silkeborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
I dag bør midtjyderne sende takkekort til Odense og Silkeborg. Det gør de 
måske også. Med OB’s sejr over FC København og Silkeborgs 2-1 over Randers 
FC rykkede FC Midtjylland inden aftenkampen mod Brøndby et skridt nærmere 
klubbens første danske mesterskab. Det var resultater, der løftede 
stemningen og optimismen i FCM’s omklædningsrum på Brøndby Stadion før 
startsignalet.
</p><p>
Og da Årets Dommer 2014, Kenn Hansen, fløjtede for sidste gang, var FCM kommet 
9 point foran FCK’erne på 2. pladsen. Godt nok er der 14 spillerunder 
tilbage, men det bør vel være ’fyringsgrund’ for både cheftræner Glen 
Riddersholm og spillerne, hvis de ikke kan vinde guld i år. Det må ikke 
kikse.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2569098/broendby-og-fcm-deler-i-drama-paa-raedselsfuld-bane/">Brøndby og FCM deler i drama 
på rædselsfuld bane</a></p><p>
På den utroligt ringe bane, som ikke kan blive udskiftet før sommeren 2016 
(kan det virkelig være rigtigt?), måtte det blive et fighterpræget opgør med 
masser af hårde nærkampe, mange lange bolde frem over midtbanen og vild 
fight. Poleret fodboldspil? Umuligt. Men spændingen og nogle kontroversielle 
dommerkendelser gjorde 1-1-dysten til en særdeles medrivende og 
underholdende forestilling.
</p><p>
Brøndby-spillerne følte sig snydt af dommer Hansen i flere situationer, og der 
var en række diskutable afgørelser, som Brøndby-træner Thomas Frank 
beklagede sig voldsomt over. Men det var i hvert fald helt korrekt, at Johan 
Elmander blev vist ud, da han sparkede Jakob Poulsen. Dumt gjort af en så 
rutineret spiller, som så var skyld i, at hjemmeholdet måtte spille med 10 
mod 11 i den sidste fase.
</p><h3>
Martin Pusics første FCM-scoring
</h3><p>
Da Martin Pusics lavede sit første FCM-mål til 1-0-føringen, ramte 
hjørnesparksbolden fra Jakob Poulsen ham på skulderen og overarmen i et tæt 
luftduel, men det var ikke forkert af dommeren at godkende scoringen. Det 
var ikke en forsætlig handling fra superligatopscorerens side.
</p><p>
Midtjyderne demonstrerede på ny stor effektivitet ved dødbolde, hvor de skabte 
farligheder, som de har gjort i mange af de foregående kampe. Og Martin 
Pusics’ mål retfærdiggjorde Glen Riddersholms beslutning om igen at satse på 
ham fra start i stedet for Morten ’Duncan’.
</p><p>
FCM-træneren måtte se bort fra Pione Sisto, Jim Larsen og anfører Kristian 
Bach Bak, og hjemmeholdet havde før pausen held og energi til at skabe en 
masse hjørnespark og trykke FCM bagud. De førte ikke til noget, fordi 
midtjyderne dækkede godt op, og fordi Brøndby-spillerne (bl.a. Thomas 
Kahlenberg) afsluttede dårligt og febrilsk.
</p><p><b class="ext-link">FCM's nye bomber:</b><a class="embeddedlink" href="http://politiken.dk/sport/fodbold/superligaen/ECE2569281/fcms-nye-bomber-dejligt-med-et-hurtigt-maal/"> Dejligt med et hurtigt mål</a></p><p>
Men Brøndby-spillerne viste stærk holdånd og kampgejst i den nervepirrende 
slutfase, efter at Ferhan Hasani havde udlignet, da han slap fri på en 
fornem stikning fra den nye back Johan Larsson.
</p><p>
Uafgjort kunne begge hold leve med, som kampen formede sig, og Brøndby kom ét 
point nærmere Randers FC på den 3. plads, som Brøndby skal have for at 
opfylde sæsonmålsætningen.
</p><p><b class="ext-link">Analyse</b><a class="embeddedlink" href="http://politiken.dk/sport/fodbold/ECE2569178/analyse-fck-har-alt-for-faa-offensive-knapper/"> FCK har alt for få offensive knapper</a></p><p>
I Randers har træner Colin Todd beklaget sig lidt, fordi han mener, at 
kronjyderne ikke har fået nok kredit for de mange solide, stærke 
præstationer, det gode forsvarsspil og top-tre-placeringen. Der har også 
været mest fokus på FCM, FCK og Brøndby op til sæsonstarten. Men de fleste 
har da anerkendt, at Randers FC’s start-11’er har medaljeklasse – når 
anfører Christian Keller, den islandske landsholdsspiller Elmar Bjarnason og 
den kreative angriber Kasper Fisker er på banen.
</p><p>
Det var de ikke, på grund af karantæner til de to første og en skade, mod 
bundproppen Silkeborg, der overraskede alt og alle med den første sejr i 25 
superligakampe. Gæsterne optrådte med mod, gejst og optimisme, som førte til 
de to scoringer i 2-1-sejren, der kom efter fejl fra den ellers så dygtige 
målmand Kalle Johnsson og stopperen Jeppe Tverskov.
</p><h3>
Trænerens første sejr siden 2006
</h3><p>
Silkeborg-stopperne Thorbjørn Holst Rasmussen og Simon Jakobsen imponerede i 
anden halvleg, hvor de vandt mange dueller efter Randers-indlæg. De klarede 
sig godt mod hjemmeholdets målscorer Djiby Fall, der ellers er uhyre 
besværlig at ’bokse’ med.
</p><p><b class="ext-link">Omsider</b><a class="embeddedlink" href="http://politiken.dk/sport/fodbold/superligaen/ECE2568832/silkeborg-vinder-i-19-forsoeg-paa-udebane-over-nummer-tre/">Silkeborg vinder i 19. forsøg. På 
udebane. Over nummer tre.</a></p><p>
Silkeborgs første sejr i den bedste fodboldrække siden 12. april 2013 (3-1 
over AGF) var den nye træner Kim Poulsens første i Superligaen siden 25. 
oktober 2006. Colin Todd og hans mænd kan revanchere sig allerede torsdag 
aften i pokalkvartfinalen mod FCK i Parken, men det bliver en svær opgave. 
Samme aften mødes Esbjerg og AaB.
</p><p class=" bl-elem">
Brøndby må frygte et nederlag til stabile SønderjyskE i Haderslev onsdag 
aften, når FC Vestsjælland skal slå Brønshøj og få den succesoplevelse, det 
vil være at gøre sig klar til semifinalerne i pokalturneringen. FC 
Vestsjælland-træner Michael Hansen har virkelig brug for en sejr nu og kan 
nok huske, at Troels Bech blev fyret i Odense midt på efteråret to kampe, da 
OB lå under stregen og var blevet ekspederet ud af pokalturneringen af 
Brønshøjs bundhold fra 1. division.
</p>	
</div>
</div></body></html>
