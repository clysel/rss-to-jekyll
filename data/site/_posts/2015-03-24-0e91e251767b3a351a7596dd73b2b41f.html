---
layout:     post
title: 	    "Danmarks kraftigste supercomputer skal levere 582 teraflops til discountpris"
post_author:	    Jesper Stein Sandal
post_date:	    Tue, 24 Mar 2015 08:25:21 +0000
post_site:	    www.version2.dk 
post_link:	    http://www.version2.dk/artikel/danmarks-kraftigste-supercomputer-skal-levere-582-teraflops-til-discountpris-112749?utm_medium=feed&utm_source=version2.dk&utm_campaign=it_nyheder
---
<html><body><div><article id="node-article-112749" class="node article published promoted not-sticky full-view author-35985 odd clearfix"><header><section class="top-features clearfix">
                      
          </section><h1 class="node-title">Danmarks kraftigste supercomputer skal levere 582 teraflops til discountpris</h1>
          
    <section class="teaser"><p>Syddansk Universitet åbner for en supercomputer, der er Danmarks kraftigste, og hvor timeprisen på supercomputeren ligger blandt de billigste i Europa.</p>
    </section><section class="byline"><span class="author links-list">Af <a href="mailto:jss@version2.dk">Jesper Stein Sandal</a><span>  <a href="https://twitter.com/jespersandal" class="twitter-follow-button" data-show-count="false">
      Følg @jespersandal</a>&amp;nbsp</span></span>
            <span class="published">Tirsdag, 24. marts 2015 - 9:25</span>
    </section></header><section class="body"><p>Danmarks kraftigste supercomputer bliver officielt indviet i dag, tirsdag, på Syddansk Universitet. Præcis hvor kraftig den nye supercomputer er, vides ikke med sikkerhed, før den sidste test er afsluttet, men på papiret vil den overhale DTU's supercomputer på Risø.</p>

<p>Hvis supercomputeren i testen lever op til den teoretiske ydelse på 582 teraflops, så svarer det til en placering som nummer 87 i verden på Top 500-listen fra november. DTU-supercomputeren Computerome kom ind som nummer 121 på listen med 483 teraflops.</p>

<p>»Vi har ikke helt gennemført Linpack-testen endnu, som skal vise, hvor hurtig den er,« siger it-chef Kurt Gammelgaard Nielsen fra Syddansk Universitet til Version2.</p>

<p>Supercomputeren på Risø er dog bygget til hovedsageligt at kunne håndtere behovet inden for biologisk forskning eller life sciences, og har således ikke brugt så mange noder baseret på grafikprocessorer, som den nye supercomputer hos Syddansk Universitet.</p>



<p>I alt består Syddansk Universitets nye supercomputer af 392 noder, som er fordelt på tre kategorier. 256 af noderne er bladeservere fra IBM udstyret med to Intel Xeon-processorer med hver 12 kerner samt 64 gigabyte RAM og 200 gigabyte SSD-lagerplads.</p>

<p>Dertil kommer 64 noder, som er udvidet til 512 gigabyte RAM og 400 gigabyte SSD-lagerplads. De resterende 72 noder har hver to Nvidia K40 GPU-kort. Det hele er forbundet via et Infiniband-netværk til et IBM-diskbaseret storagesystem med en kapacitet på én petabyte.</p>

<p><section class="video plugin"/></p>



<p/></section><p>Mens DTU's Computerome var rettet mod biologisk forskning, så er den nye supercomputer hos Syddansk Universitet beregnet til at kunne understøtte mange forskellige typer forskning - også fra eksempelvis humaniora og samfundsvidenskab som ikke i samme omfang som naturvidenskaben og sundhedsvidenskaben har anvendt supercomputere.</p>

<p>»Vi har vurderet, at der er behov for at sikre, at også forskere med andre formål og nye brugere kan bruge supercomputeren,« siger Kurt Gammelgaard Nielsen.</p>



<p>Supercomputeren er blevet til som en del af Danish e-Infrastructure Center, DEIC, som også vil hjælpe med at introducere nye forskere til, hvordan de kan anvende supercomputeren.</p>

<p>Da der er tale om en supercomputer til generelle formål, så har det været vigtigt at holde prisen nede, så det ikke ville være bedre for forskerne at købe tid på systemer i udlandet.</p>

<p>Timeprisen på supercomputeren er især reduceret ved at skære kraftigt ned på de serviceydelser, som tilbydes i forbindelse med supercomputeren.</p>

<p>»Den bliver én af de billigste i Europa. Normalt har man folk siddende til at lægge software på. Det kræver normalt 10 til 20 folk. Vi har kun tre. Vi har valgt at have det som selvbetjening,« siger Kurt Gammelgaard Nielsen.</p>

<p>Supercomputeren har således en grundlæggende softwareplatform baseret på open source, men de applikationer, forskerne skal bruge, skal de altså selv sørge for at lægge ind. Nybegyndere udi supercomputerfaget kan få assistance fra DEIC til at komme i gang.</p>

<p><figure class="plugin full zoomable"><img data-original-image="http://www.version2.dk/sites/v2/files/supercomputer_1.jpg" src="http://www.version2.dk/sites/v2/files/styles/article_620px_width/public/supercomputer_1.jpg?itok=Ay_zrW18" alt=""/><figcaption> Supercomputeren hos Syddansk Universitet <cite>Foto: Michael Yde Katballe</cite></figcaption></figure></p>

<p>En anden besparelse kommer fra investeringen i infrastruktur til at huse selve supercomputeren. Den er nemlig placeret i samme lokaler, hvor Syddansk Universitet i forvejen havde en klyngecomputer.</p>

<p>»Vi bruger det nuværende cluster-rum og kan genbruge infrastrukturen. Det betyder også, at vi bruger traditionel luftkøling her i fase ét,« forklarer Kurt Gammelgaard Nielsen.</p>

<p>En supercomputer bliver typisk forældet og moden til udskiftning i løbet af fire år, men samtidig bliver de mere kompakte - eller leverer i hvert fald mere regnekraft på det samme areal og elektricitetsforbrug. Derfor kan en ny og kraftigere supercomputer anvende den infrastruktur, som allerede er etableret.</p>



<p>Den nye supercomputer hos Syddansk Universitet skal også markere et forsøg på en ny tilgang til supercomputere hos de danske universiteter. I udlandet er der flere lande, hvor der er etableret nationale centre for supercomputing, hvor forskere kan købe sig tid, men i Danmark har universiteterne ofte selv haft deres egne systemer.</p>

<p>»Det er et problem at få dem finansieret. Og så skal du sikre, at der også er en supercomputer og fire-fem år, når den, du har købt, er forældet,« siger Kurt Gammelgaard Nielsen.</p>

<p>For at undgå problemet med løbende indkøb og finansiering forsøger DEIC sig nu altså med denne model, hvor Syddansk Universitet står for at levere infrastrukturen, men alle forskere, og også private virksomheder, kan købe sig computertid.</p>

<p>Forud for opførelsen af den nye supercomputer har to arbejdsgrupper afklaret behovene, og det er på den baggrund, man er nået frem til sammensætningen af supercomputer med en blanding af forskellige typer noder.</p>

<p>»Arbejdsgruppen har drøftet forholdet mellem nodetyperne. Her i fase ét tror vi, vi har det rigtige, men nu vil vi holde øje med det. Almindelige cpu'er er noget, alle forskere brugere, mens gpu'er godt nok er det nye sort, men de er også dyre, så vi vil se, hvor stor efterspørgslen er,« forklarer Kurt Gammelgaard Nielsen.</p>

<p>Planen på Syddansk Universitet er, at næste fase i udbygningen af supercomputeren allerede kan begynde senere i år.</p>

<p><figure class="plugin full zoomable"><img data-original-image="http://www.version2.dk/sites/v2/files/supercomputer_2.jpg" src="http://www.version2.dk/sites/v2/files/styles/article_620px_width/public/supercomputer_2.jpg?itok=vlJ8fQDt" alt=""/><figcaption><cite>Foto: Michael Yde Katballe</cite></figcaption></figure></p>
  

  
  
  
  <aside class="article-tools"><section class="social-tools"><a class="addthis_button_email">
      Send    </a>

    
    <a href="https://twitter.com/share" class="twitter-share-button" data-count="horizontal" data-via="version2dk" data-counturl="http://www.version2.dk/artikel/danmarks-kraftigste-supercomputer-skal-levere-582-teraflops-til-discountpris-112749" data-url="http://v2.dk/112749">Tweet</a><p id="fb-root"/>
    <p class="fb-like" data-send="false" data-layout="button_count" data-width="45" data-show-faces="false" data-action="recommend"/>

    
    
    <p class="g-plusone" data-size="medium"/>

    
    <p class="share-linkedin">
      </p>

  </section><section class="print"><a class="addthis_button_print">Udskriv</a>
    <span class="print-ad">
      
      </span>
  </section></aside><aside class="region above-comments">
    </aside>
</article></div></body></html>
