---
layout:     post
title: 	    "Pas ekstra godt på dit NemID-nøglekort: Du kan ikke spærre det"
post_author:	    Jakob Møllerhøj
post_date:	    Tue, 31 Mar 2015 13:13:00 +0000
post_site:	    www.version2.dk 
post_link:	    http://www.version2.dk/artikel/pas-ekstra-godt-paa-dit-nemid-noeglekort-du-kan-ikke-spaerre-det-128791?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Lad være med at miste dit nøglekort lige nu. Du kan nemlig ikke beskytte det mod misbrug ved at spærre det. I hvert fald ikke via selvbetjeningssiden NemID.nu.</p>

<p>Der har været problemer med at spærre NemID-nøglekort og NemID-certifikater siden klokken 13.38, fremgår det af Nets' driftsinformationer. Derudover er der i desuden problemer med at aktivere NemID i øjeblikket, fremgår det.</p>

<p>Pressechef i Nets, Søren Winge, kan på nuværende tidspunkt ikke oplyse, hvilken type certifikater, der er tale om. Ligesom han heller ikke kan sige, hvorvidt brugerne kan spærre certifikater og eventuelt bortkomne nøglekort telefonisk.</p>

<p>»Vi oplever i øjeblikket, at der er problemer med at logge ind på nemid.nu. Dette betyder, at funktionerne i selvbetjeningen ikke er tilgængelige (herunder spærring af nøglekort og certifikater), og der ligeledes kan være problemer med at aktivere nøglekort,« oplyser pressechef Søren Winge i en mail til Version2.</p>

<p>»Dette skyldes et netværksproblem, som vi arbejder på at løse, men vi kan desværre ikke give nogen tidshorisont. Dette berører ikke login med NemID i øvrigt,« skriver Søren Winge.</p>
  </section>

  
  
  
  </div></body></html>
