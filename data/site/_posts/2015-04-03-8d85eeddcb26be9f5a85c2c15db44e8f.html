---
layout:     post
title: 	    "De gode vindmølle-viljer bliver mødt med usikkerhed, rygter og splid"
post_author:	    
post_date:	    Fri, 03 Apr 2015 07:32:24 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2613679/de-gode-vindmoelle-viljer-bliver-moedt-med-usikkerhed-rygter-og-splid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Oppe i Kølby står skiltet med 3 km til Bollerup stadig. Nede ved den lille 
bebyggelse i engene ved Limfjorden, hvor fire mindre ejendomme ligger tæt 
sammen ved vejen, er byskiltet med ’Bollerup’ væk. Den ene ejendom står med 
gabende vindueshuller og åbne døre, tydeligt forladt. 
</p><p>
Ejendommene er opkøbt af det svenske energiselskab Vattenfall med henblik på 
nedrivning. Selskabet vil gerne opføre endnu en vindmøllepark med 37 møller 
i Nørrekær Enge, hvor der allerede står 13 vindmøller på 127 meter i en 
række langs fjorden med 500 meters mellemrum. 
</p><p>
Hen over den brede, flade eng er der fint udsyn til skrænterne på den gamle 
stenalderkyst, hvor Kølby og de andre landsbyer ligger med Næsborg Kirke 
tronende på det højeste sted. 
</p><p>
Selv om projektet ikke er vedtaget, har Vattenfall i alt opkøbt eller indgået 
betingede købsaftaler med ejerne af 20-22 ejendomme i området, fortæller 
Kurt Kornberg Nielsen, som er projektudvikler på Nørrekær Enge 2. 
</p><p>
»Vi har købt ejendomme ud til 1.000-1.200 meter fra parken, selv om loven kun 
forpligter os indenfor 600 meter fra møllerne. Der er ikke nogen, der skal 
lades i stikken deroppe ved at komme til at bo ved siden af en 
vindmøllepark«, siger Kurt Kornberg Nielsen. 
</p><h3>
Usikkerhed og rygter 
</h3><div class="art-fakta article-box">
<h4 class="">
Mål for landvind</h4>
<h5>
Mølleplaner</h5>
<div class="fakta-body" data-buildingblock="embedded_factboxlink">
<p>
Energiaftalen fra 2012 lægger op til, at der inden 2020 skal fjernes gamle 
vindmøller med en kapacitet på i alt 1.300 MW. Til gengæld skal der opsættes 
nye og typisk langt større vindmøller med en kapacitet på 1.800 MW. Tal fra 
Energistyrelsen viser, at der i de tre år 2012-14 blev opsat 545 MW ny 
landvind. Det er et nettotal, hvor den ret beskedne nedtagelse af gamle 
møller er modregnet. 
</p><p class=" bl-elem">
I 2014 var opstillingen af nye vindmøller på land væsentligt lavere end året 
før. Vindmølleindustrien mener, at kommunerne tøver med at tillade nye 
vindmøller, fordi staten har igangsat en undersøgelse af, om støjen fra 
vindmøller påvirker folks sundhed. Undersøgelsen forventes at vare omkring 
tre år. Energistyrelsen oplyser imidlertid, at der stadig er mange kommuner, 
der arbejde med mølleplaner. Ifølge en statusopgørelse fra maj 2014 mener 
kommunerne, at der kan opstilles omkring 900 MW i de områder, der allerede 
er udlagt. Samtidig omfatter kommuneplanerne nye områder med plads til en 
kapacitet på 1870 MW. 
</p>
</div>
</div><p>
Nørrekær Enge 2 vil sammen med Nørrekær Enge 1 blive Nordeuropas største 
vindmøllepark på land. Et kraftværk, der kan producere strøm nok til at 
forsyne 120.000-130.000 husstande.</p><p>
Vattenfall vil gerne være en god nabo, fordi selskabet både opfører og driver 
møllerne, og dermed skal være på egnen i årevis. Derfor vil selskabets 
købstilbud stå ved magt, hvis folk, der har sagt nej til at sælge, 
fortryder, når vindmølleparken står færdig. 
</p><p>
Indledningen til naboskabet er dog ikke lovende. Foreløbig har opkøbene og 
forhåndsinformationen om de nye mølleplaner skabt en masse usikkerhed, 
rygter og splid i landsbyerne langs engen. Formanden for Kølby 
Borgerforening vil slet ikke udtale sig om sagen, og der er samlet 
underskrifter mod projektet. 
</p><p><b class="ext-link">BEKYMREDE NABOER:</b><a class="embeddedlink" href="http://politiken.dk/oekonomi/2050/energi/ECE2613630/naboer-til-planlagt-kaempe-vindmoellepark-vi-vil-have-skriftlige-svar/">»Vi vil have skriftlige svar«</a></p><p>
»De kæmpe møller (150 meter høje, red.) vil få folk til at flygte fra området. 
Dermed vil det skade lokalsamfundet. Og husene vil falde i værdi«, siger 
Finn Thybo, hvis hus ligger tæt på engen. 
</p><h3>
Undren over processen 
</h3><p>
Folk undrer sig. Hvorfor indkaldte Vesthimmerlands kommune og Aalborg kommune, 
som Nørrekær Enge er delt imellem, i september til et informationsmøde om et 
projekt, der ikke er indgivet formel ansøgning om? 
</p><p>
Og hvorfor begynder Vattenfall at købe ejendomme op, når selskabet end ikke 
har indsendt en formel ansøgning til de to kommuner om Nørrekær Enge 2? 
</p><p>
»Det virker, som om det er aftalt på forhånd. At vindmøllerne bare kommer«, 
siger Bjarke Bollerup Madsen. 
</p><p>
Han bor i Vår Mark, som vil få den nye vindmøllepark tæt på – men ikke tæt nok 
til at blive opkøbt – og er indædt modstander af vindkraft i almindelighed 
og Nørrekær Enge 2 i særdeleshed. 
</p><p>
»Jeg kan høre de nuværende møller 40-60 dage om året. Nogle gange lyder det 
som en motorvej, andre gange som om man står for enden af en startbane. De 
nye møller kommer tættere på og bliver endnu højere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2565566/svenske-vattenfallbr-skal-bygge-brstor-dansk-brhavmoellepark/">Svenske Vattenfall skal også 
bygge stor dansk havmøllepark</a></p><p class="art-ext-other">

</p><p/><p>
Simon Jacobsen, der bor med sin familie i den tidligere præstegård ved Næsborg 
Kirke, har ikke noget imod vindkraft. Men han er bekymret. 
</p><p>
»Jeg går ind for grøn energi. Jeg har selv solceller og jordvarme. Men jeg er 
imod det store projekt. Det er ikke idealisme, det er business, fordi der er 
mange penge i det«, siger politibetjenten. 
</p><h3>
Mangel på respekt 
</h3><p>
Hans kritik går på, at møllerne vil skæmme området og udsigten fra kirken. 
Støjen vil genere langt væk, og endelig er der hele processen: 
</p><p>
»Det er ualmindelig flabet, at man prøver at placere tre møller vest for den 
eksisterende række, når de blev fjernet fra det første projekt. At man ikke 
har mere respekt for folk omkring sig«, mener Simon Jacobsen. 
</p><p>
Det er et af de punkter, kritikerne hæfter sig ved. At da vindmølleparken 
Nørrekær Enge 1 blev vedtaget, blev de to møller, der skulle stå tættest på 
Aggersundbroen, fjernet fra projektet af miljøministeren af hensyn til 
kirken. 
</p><p>
Og siden da har Energinet.dk besluttet at lægge seks-syv kilometer 
højspændingsledning i jorden for at få at fjernet nogle 70 meter høje master 
fra engen tæt ved Aggersundbroen, et projekt til et trecifret millionbeløb. 
</p><p>
Netop de tre møller er det, der har fået Leif Pedersen, som bor tæt på 
Aggersundbroen, op på barrikaderne. 
</p><p>
»Jeg har ikke noget imod vindmøller. Vi protesterede heller ikke imod de 13. 
Men de skal stå det rigtige sted og ejes af de rigtige«, siger han. 
</p><p>
Og den rigtige ejer er efter hans opfattelse ikke »et udenlandsk firma, der 
ikke betaler en øre i skat i Danmark«. En betragtning, som andre i området 
også giver udtryk for. 
</p><p>
Modstanderne støtter sig blandt andet til miljøredegørelsen for Nørrekær Enge 
1. Heri hedder det blandt andet, at det vil være »ikke ønskværdigt« at 
placere vindmøller længere inde på engen end de nuværende 13 møller. Fordi 
de så vil komme for tæt på »de oprindelige og markante kystskrænter langs 
den oprindelige stenalderkyst«. 
</p><h3>
Rådmand forstår forvirringen 
</h3><p>
I Aalborg Kommune hører området under rådmand Hans Henrik Henriksen (S). Han 
forklarer, at der efter reglerne skal være en fordebat for 
vindmølleprojekter. 
</p><p>
Derfor informationsmødet, hvor Vattenfalls projekt blev fremlagt, uden at de 
to kommuner havde taget stilling til det. 
</p><p>
»Jeg kan godt se, at det for den almindelige borger i nærområdet kan det virke 
som en lidt rodet proces. Men nu får vi politikere et samlet overblik over 
de indsigelser, der er kommet. Så er det op til os at vurdere, om 
vindmølleparken skal være så stor. Vi har ikke lovet Vattenfall noget«, 
siger Hans Henrik Henriksen. 
</p><p><b class="ext-link">VATTENFALL: </b><a class="embeddedlink" href="http://politiken.dk/oekonomi/ressourceoekonomi/ECE2505762/svenske-vattenfall-vi-er-her-for-at-vokse-og-vi-vil-vaere-meget-aggressive/">»Vi er her for at vokse, og vi vil 
være meget aggressive«</a></p><p>
Han lægger dog ikke skjul på, at det vil passe kommunen fint, hvis Nørrekær 
Enge 2 får »en rimelig størrelse«. For så kan kommunen måske droppe et eller 
to af de andre otte områder, der er udlagt til vindmøller, og hvor Hans 
Henrik Henriksen vurderer, at modstanden kan blive større end i Nørrekær 
Enge. 
</p><p>
Vattenfalls nabopolitik bliver igen testet senere i denne måned ved et møde i 
bebyggelsen Vår Mark. 
</p><p class=" bl-elem">
»Der kører mange rygter deroppe. Det er er vigtigt, at folk har fakta, når de 
skal tage stilling til det«, siger Vattenfalls Kurt Kornberg Nielsen. 
</p>	
</div>

</div></body></html>
