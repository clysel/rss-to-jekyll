---
layout:     post
title: 	    "LO og FTF: Firmaer skal belønnes for godt arbejdsmiljø"
post_author:	    
post_date:	    Mon, 20 Apr 2015 18:41:47 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2633115/lo-og-ftf-firmaer-skal-beloennes-for-godt-arbejdsmiljoe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Virksomheder, der forebygger brækkede ben og stressede medarbejde skal 
belønnes med en pose penge. Sådan lyder et forslag fra LO og FTF, der 
tilsammen organiserer 1,5 millioner lønmodtagere. 
</p><p>
»Der er stadig store problemer med det fysiske og psykiske arbejdsmiljø på de 
danske arbejdspladser. Ud over de bødestraffe, der allerede er vedtaget, 
skal der fokus på, hvordan man kan skabe incitament og blive belønnet, hvis 
en arbejdsplads gør noget ekstraordinært, ud over det de skal gøre i henhold 
til lovgivningen«, siger næstformand i LO, Lizette Risgaard. 
</p><div class="art-quote article-box">
<p class="quote"/>
<blockquote>
<p class="quote-txt">
Folketinget vedtog i 2006, at man skulle etablere en belønningsordning. Men 
der er intet sket
</p>
<p class="sender">
Lizette Risgaard, næstformand, LO 
</p>
</blockquote>
</div><p/><p>
Politiken kunne fredag fortælle, at Arbejdstilsynet ud af 30.000 besøg på 
danske arbejdspladser sidste år kun løftede pegefingeren eller gav påbud om 
for dårligt psykisk arbejdsmiljø i 3 procent af besøgene. 
</p><p><b class="ext-link">KRITIK </b><a class="embeddedlink" href="http://politiken.dk/oekonomi/arbejdsmarked/ECE2631566/kritik-arbejdstilsynet-fanger-ikke-sygelig-stress-paa-jobbet/">Arbejdstilsynet fanger ikke sygelig stress 
på jobbet</a></p><p>
Det er alt for få i en tid, hvor stress og andre psykiske arbejdsskader er 
stigende, mener eksperter og fagfolk. 
</p><p>
Derfor skal virksomhederne være bedre til at fokusere på det psykiske 
arbejdsmiljø, mener LO og FTF. Og det kan en pengepose også hjælpe med til. 
</p><p>
»Folketinget vedtog i 2006, at man skulle etablere en belønningsordning. Men 
der er intet sket på trods af, at parterne i fællesskab har fremlagt et 
konkret forslag«, siger Risgaard. 
</p><p>
Spørger man de to hovedorganisationer, kan pengene til belønningsordningen 
komme fra Forebyggelsesfonden, der arbejder for at forebygge, at folk på 
arbejdsmarkedet bliver nedslidt. For der er ifølge Lizette Risgaard stadig 
ubrugte midler i fonden. 
</p><p>
LO og FTF står ikke alene med deres krav. 
</p><p>
Langt over halvdelen af danskerne mener, at der bør indføres belønning til de 
virksomheder, der sikrer et godt arbejdsmiljø for deres ansatte. Det viser 
en undersøgelse, Epinion har lavet for LO og FTF blandt 1.219 danskere. 
</p><h3>
SF: Konkrete initiativer nu 
</h3><p>
I SF er man enig i fagbevægelsens forslag. For virksomhederne har det endelige 
ansvar for at tage hånd om medarbejderne, understreger sundhedsordfører 
Özlem Cekic og tilføjer: 
</p><p>
»Problemet er, at der ikke er nogen, der gør noget ved det psykiske 
arbejdsmiljø. Der bliver lavet politiske initiativer, men mange af 
initiativerne er puljer, og de er for små og kun midlertidige«. 
</p><p>
»Det, vi har brug, er at uddanne lederne bedre, og få bedre tilsyn, som ikke 
kun giver pålæg, men også fortæller, hvordan man gør det bedre«, siger hun 
og tilføjer: 
</p><p>
»Det er langt dyrere ikke at gøre noget. Det koster samfundet milliarder, at 
folk ryger på hospitalet og på førtidspension pga. psykiske arbejdsskader«. 
</p><p><b class="ext-link">FAKTA</b><a class="embeddedlink" href="http://politiken.dk/oekonomi/arbejdsmarked/ECE2630690/daarlig-hukommelse-og-soevnproblemer-er-tegn-paa-stress/">Dårlig hukommelse og søvnproblemer er tegn 
på stress</a></p><p>
Arbejdsmarkedsordfører hos Socialdemokraterne, Lennart Damsbo-Andersen, er 
enig med fagbevægelsen i, at Folketinget skylder at komme med et bud på et 
belønningssystem. Men han vil ikke svare ja eller nej til, om et sådant skal 
indføres her og nu. 
</p><p><i class=" bl-elem">Men de foreslår jo at tage pengene fra Forebyggelsesfonden, som netop er 
til for at forebygge dårligt arbejdsmiljø. Hvorfor kan man ikke bare gøre 
det?</i></p><p class=" bl-elem">
»Det kan man også, men det kræver en politisk enighed, og de forhandlinger 
foregår i forligskredsen – ikke i pressen«. 
</p>	
</div>

</div></body></html>
