---
layout:     post
title: 	    "Forfatter: Tænk hvis individet er pisseligegyldigt"
post_author:	    
post_date:	    Sun, 10 May 2015 18:31:33 +0200
post_site:	    politiken.dk 
post_link:	    http://politiken.dk/kultur/boger/ECE2663595/forfatter-taenk-hvis-individet-er-pisseligegyldigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Peder Frederik Jensen</b></h4>
<h5>
<b>Blå bog</b></h5>
<div class="fakta-body" data-buildingblock="embedded_factboxlink">
<p>
Født 29. august 1978. 
</p><p>
Han debuterede i 2007 med romanen ’Her står du’, og hans seneste bøger er 
romanen ’Læretid’ og novellesamlingen ’Banedanmark’ fra 
2014. 
</p><p>
Derudover har Peder Frederik Jensen været involveret i de hjemløses blad 
Hus Forbi og internettidsskriftet Morgenrøde. 
</p><p class=" bl-elem">
Han kan følges på bloggen <a target="_blank" refid="935231" href="http://www.pederfrederikjensen.blogspot.dk" linktext="pederfrederikjensen.blogspot.dk" source="" caption="">pederfrederikjensen.blogspot.dk</a></p>
</div>
</div><p>
Det begyndte med en artikel i tidsskriftet Trappe Tusind. Peder Frederik 
Jensen havde fået nok af romanens reaktionære rolle i dansk litteratur: »Som 
det er nu, er dele af dansk litteratur at sammenligne med en indavlet 
adelsslægt, der sidder på afstand af pøblen og definerer det korrekte, det 
interessante«, lød det blandt andet. 
</p><p>
Ønsket var klart: En mere modig og frisat romankunst. »Ikke en dårligere, ikke 
en, der glemmer poesien, men en, der forsøger at gøre noget andet og mere 
end at være bevidst om sig selv og de hierarkiske strukturer, værkerne 
indgår i«. 
</p><h3>
Vil ikke nedgøre 
</h3><p>
Herefter rullede diskussion på Twitter, Facebook og på forfatterens egen blog. 
Forfattere og kritikere som Martin Glaz Serup og Lars Bukdahl svarede igen 
med spørgsmålet om, hvorfor Peder Frederik Jensen ikke nævner forfatternavne 
i sin litterære kritik. Så hvorfor gør han egentlig ikke det? 
</p><p>
»Mit ærinde er ikke at nedgøre den litteratur, vi har. Jeg konstaterer bare, 
at der er noget, vi mangler. Det er selvfølgelig problematisk at være 
ukonkret, når man taler i offentligheden, men det er altså de store linjer, 
der interesserer mig«, svarer Peder Frederik Jensen og uddyber sin kritik: 
</p><p>
»Vi mangler at beskæftige os med de mennesker, som ikke har velstillede 
positioner i verden. Som hvid heteroseksuel mand fra et akademisk hjem er 
jeg på toppen af kransekagen. Selv om den erkendelse er utrolig vigtig, er 
den ikke tilstrækkelig. Vi bliver også nødt til at beskæftige os med de 
mennesker, som ikke har de samme muligheder«, konstaterer han. 
</p><h3>
På toppen 
</h3><p><i class=" bl-elem">Er det ikke utroværdigt, hvis danske forfattere skriver om erfaringer, de 
ikke har? For eksempel om bådflygtninge.</i></p><div class="art-quote article-box">
<p class="quote"/>
<blockquote>
<p class="quote-txt">
Jeg sidder ikke i en tweedjakke på det gamle hanelefanthold og efterlyser en 
reaktionær fortælling om det politiske
</p>
<p class="sender">
Peder Frederik Jensen 
</p>
</blockquote>
</div><p>
»Men vi har jo konstante erfaringer med at være dem, der sidder på toppen. 
Selvfølgelig ville jeg aldrig skrive om, hvordan det er at flygte fra 
Sydsudan, men jeg ved jo, at de her mennesker findes«, siger han næsten 
irriteret over spørgsmålet. <br/><br/>
Det er især den chilenske forfatter Roberto Bolaños værker, der fik Peder 
Frederik Jensen til at tænke over, hvorfor det brede politiske udsyn er 
underrepræsenteret i dansk litteratur.</p><p>
»Bolaños romaner er formbevidste og nyskabende, men samtidig vender de blikket 
mod de store politiske og strukturelle problemer i verden. For eksempel 
skriver han gennem hele sit forfatterskab om voldelige konstellationer, 
f.eks. kvindemord i Mexico«. Ifølge Jensen er det ikke bare litteraturen, 
der mangler det strukturelle og politiske fokus. Det er en generel og 
hyklerisk tendens i Nordeuropa. »Vi har en bevidsthed om den politiske 
undertrykkelse, der foregår i verden. Vi kender til fattigdommen, 
flygtningestrømme og klimakrisen, men vi overser det. Det er derfor, jeg 
anfægter individets plads i dansk litteratur«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2213939/skarpe-noveller-giver-et-blik-ind-i-stuerne-rundt-omkring-i-danmark/">Skarpe noveller giver et blik 
ind i stuerne rundt omkring i Danmark</a></p><p><i class=" bl-elem">Men har forfattere som Maja Lee Langvad, Asta Olivia Nordenhof og Bjørn 
Rasmussen ikke netop lært os, at det private er politisk?</i></p><p>
»Jeg har det meget dobbelt med det udsagn. På den ene side har det været et 
længe ventet fokus i dansk litteratur. Det er et utrolig vigtigt mantra, når 
vi taler minoritets- og feminismestrategier. Der bliver udgivet nogle 
sindssygt vigtige værker med det her som omdrejningspunkt«, siger han. Mens 
han samtidig fastholder, at man som forfatter alligevel skal rejse sig fra 
de individuelle erfaringer: »Vi risikerer at glemme, at man selv bliver en 
institution, når man får mikrofonen. Samtidig irriterer det mig altid, når 
sociokulturelle teorier kommer før litteraturen«. 
</p><h3>
Romanen har tabt terræn 
</h3><p>
Det er ikke helt ulogisk, at kritikken kommer fra netop Peder Frederik Jensen. 
Ud over at være forfatterskoleuddannet er han faglært som bådebygger og har 
i sine seneste bøger, novellesamlingen ’Banedanmark’ og romanen ’Læretid’, 
blandt andet skrevet om mennesker med en håndværksmæssig baggrund. 
</p><p>
Med hans egne ord har han altså også tidligere gjort op med forestillingen om, 
at dannelse udelukkende er noget åndeligt og individuelt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2205736/forfatter-skriver-om-25-gange-udkantsdanmark/">Forfatter skriver om 25 gange 
Udkantsdanmark</a></p><p>
»Jeg sidder ikke i en tweedjakke på det gamle hanelefanthold og efterlyser en 
reaktionær fortælling om det politiske. Jeg siger bare, at vi skal have al 
den mangfoldighed i litteraturen, vi overhovedet kan få. Lige nu læser vi 
prosaen ud fra lyriske præmisser, og det har resulteret i, at romanen har 
tabt terræn som debatskabende medie«. Han indrømmer, at han i sit eget 
forfatterskab heller ikke har haft tilstrækkeligt fokus på at nytænke 
romanformen. »Mine egne tekster er jo også små minimalistiske værker, men nu 
har Bolaños forfatterskab fået mig til at indse, at den form har sine 
begrænsninger i forhold til at skrive udadvendt og samfundspolitisk«. 
</p><h3>
Stop eftersøgningen 
</h3><p><i class=" bl-elem">Romantiserer du ikke romanen?</i></p><p>
»Jo, men det manglede da også bare. Angsten for det reaktionære er 
nærliggende, når man vil beskæftige sig med ’Den store roman’. Den æstetiske 
anerkendelse ligger i langt højere grad i lyrikken. Måske er det en 
konsekvens af nogle snobbede tendenser, som handler om både tradition og 
status. Jeg synes, vi skal diskutere, hvorfor det er sådan«. 
</p><p><i class=" bl-elem">Taler du ikke om et meget småt litterært miljø? I den brede litteratur står 
lyrikken da i skyggen af store opbyggelige fortællinger?</i></p><p>
»Jeg efterlyser ikke bøger, der gentager det, vi gør i forvejen, men 
forfatterskaber, der udfordrer formen, samtidig med at deres indhold er 
større end det individ, der sidder og skriver det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1536502/fremragende-roman-skildrer-arbejdslivets-oversete-foelelse/">Fremragende roman skildrer 
arbejdslivets oversete følelse</a></p><p>
Peder Frederik Jensen tilføjer: 
</p><p class=" bl-elem">
»Det kunne da være interessant at angribe litteraturen ud fra en præmis om, at 
vi bare er en meget stor svampekoloni, der hedder menneskeheden, og at 
individet er pisseligegyldigt. Tænk, hvis vi slet ikke findes som individer 
og det bare er derfor, vi render rundt og leder efter os selv. Måske vi 
skulle stoppe eftersøgningen og skrive om det, der er åbenlyst forkert«. 
</p>	
</div>

</div></body></html>
