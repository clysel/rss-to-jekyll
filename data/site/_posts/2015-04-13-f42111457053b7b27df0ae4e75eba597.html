---
layout:     post
title: 	    "Råmælksost kaldes tilbage efter fund af salmonella"
post_author:	    
post_date:	    Mon, 13 Apr 2015 17:32:15 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2626589/raamaelksost-kaldes-tilbage-efter-fund-af-salmonella/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er grund til at kigge efter på mærkningen, hvis der i løbet af marts er 
røget ost ned i indkøbskurven. 
</p><p>
Der er således fundet salmonella i et parti oste fra producenten Wernersson 
Ost Danmark i Tølløse, oplyser virksomheden i en pressemeddelelse. 
</p><p>
Det drejer sig om mærket Roquefort Papillon Noir med holdbarhedsdato 5. juni 
2015. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2475182/boern-og-unge-er-saerligt-udsatte-for-madinfektioner/">Børn og unge er særligt udsatte 
for madinfektioner</a></p><p>
Osten er solgt til grossister og detailbutikker i hele landet i perioden 10. 
marts til 30. marts 2015. 
</p><p>
I en pressemeddelelse fra Fødevarestyrelsen fremgår det, at der er tale om en 
råmælksost fremstillet af fåremælk. De tilbagekaldes nu på grund af 
forekomsten af salmonella. 
</p><p>
»Hvis varen ikke varmebehandles således, at salmonella bakterierne dræbes, kan 
der opstå salmonella infektion«, oplyser Fødevarestyrelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2532678/fem-slags-frugt-og-groent-er-de-vaerste-sygdomsbaerere/">Fem slags frugt og grønt er de 
værste sygdomsbærere</a></p><p>
Symptomerne ved en salmonellainfektion kan blandt andet være diarré, kvalme, 
mavesmerter opkast og feber, lyder det fra Fødevarestyrelsen. 
</p><p>
Rådet til forbrugerne er at kassere produktet eller levere det tilbage til 
butikken, hvor det er købt. 
</p><p class=" bl-elem">
Osten er blandt andet blevet solgt i enkelte Bilka- og Føtex-butikker. 
</p>	
</div>

</div></body></html>
