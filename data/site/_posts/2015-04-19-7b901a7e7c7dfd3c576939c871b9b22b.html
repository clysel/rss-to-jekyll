---
layout:     post
title: 	    "Læger uden Grænser: EU skal straks hjælpe bådflygtninge"
post_author:	    
post_date:	    Sun, 19 Apr 2015 17:28:46 +0200
post_site:	    politiken.dk 
post_link:	    http://politiken.dk/udland/ECE2634499/laeger-uden-graenser-eu-skal-straks-hjaelpe-baadflygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er et akut behov for at indlede et stort eftersøgning- og redningsarbejde 
på Middelhavet, efter der natten til søndag har været endnu et skibsforlis.
</p><p>
Sådan lyder det fra den humanitære organisation Læger uden Grænser (MSF), som 
i en pressemeddelelse vil have EU på banen for at undgå flere druknede 
bådflygtninge.
</p><p>
»En massegrav er ved at forme sig i Middelhavet, og det er europæisk politik, 
der står med ansvaret¯, siger Loris De Filippi, formand i Læger uden 
Grænser, i meddelelsen.
</p><h3>
Tvunget til at risikere deres liv
</h3><p>
Han fortsætter med at sige, at selv om flere tusind desperat forsøger at 
flygte fra krig og uro, så har Europa lukket sine grænser. Og dermed er folk 
er tvunget til at risikere deres liv til søs i jagten på fred og beskyttelse.
</p><p>
» Der er ikke mere tid til at tænke, de her liv skal reddes nu«, lyder det fra 
Loris De Filippi.
</p><p>
Opfordringen kommer i kølvandet på, at op mod 700 migranter menes at være 
omkommet ved endnu en kæntringsulykke i Middelhavet.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2634269/hundreder-af-lig-flyder-rundt-i-havoverfladen-ved-forlist-fiskekutter/">Hundreder af lig flyder rundt i 
havoverfladen ved forlist fiskekutter</a></p><p>
Fra flere sider er der ønske om et styrket EU-beredskab, der kan tage over, 
efter at programmet Mare Nostrum er lukket.
</p><p>
Mare Nostrum blev etableret, efter at flere end 360 emigranter druknede, da 
deres båd kæntrede tæt på den italienske kyst i oktober 2013. Programmet 
blev dog lukket af italienerne selv, da de økonomiske udgifter var alt for 
store for landet.
</p><p>
Det blev erstattet af EU's grænsekontrol Triton, som dog ikke har noget 
specifikt eftersøgnings- og redningsmandat, og som har færre skibe og et 
mindre område at operere på.
</p><p>
»Det var en kæmpe fejl at lukke Mare Nostrum. EU's medlemmer må straks komme i 
gang med et stort eftersøgning- og redningsarbejde med proaktiv patruljering 
så tæt som muligt på de libyske kyster«, siger Loris De Filippi.
</p><p class=" bl-elem">
Formanden peger på, at det nuværende arbejde på området "tydeligvis" 
ikke er godt nok, og at "denne tragedie kun er begyndelsen, men at den 
kan og skal stoppes".
</p>	
</div>

</div></body></html>
