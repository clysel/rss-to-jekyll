---
layout:     post
title: 	    "Obama resignerer i telefonsamtale med Netanyahu"
post_author:	    
post_date:	    Sun, 22 Mar 2015 08:26:33 +0100
post_site:	    politiken.dk 
post_link:	    http://politiken.dk/udland/ECE2598658/obama-resignerer-i-telefonsamtale-med-netanyahu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er svært - hvis ikke umuligt - at tro på en tostatsløsning i den 
israelsk-palæstinensiske konflikt, efter at Israels ministerpræsident, 
Benjamin Netanyahu, er blevet genvalgt. 
</p><p>
Så klar er USA's præsident, Barack Obama, i spyttet i et interview med 
Huffington Post, der er blevet offentliggjort i aftes. 
</p><p>
Obama beskriver i interviewet sit telefonopkald til Netanyahu efter dennes 
valgsejr. 
</p><p>
»Jeg anførte, at på grund af hans udtalelser før valget bliver det svært at 
finde en vej, hvor folk for alvor tror, at forhandlinger er mulige«, siger 
Obama til Huffington Post. 
</p><p>
»Jeg tilkendegav over for ham, at vi fortsat mener, at en tostatsløsning er 
den eneste vej frem, når det gælder Israels sikkerhed på lang sigt, hvis 
landet fortsat både vil være en jødisk og demokratisk stat«. 
</p><p>
Få dage før valget sagde Netanyahu klart og tydeligt, at der ikke bliver nogen 
palæstinensisk stat, så længe han er ministerpræsident i Israel. 
</p><h3>
Netanyahu brød sine løfter
</h3><p>
Netanyahu fik international kritik for, at hans udtalelser gik på tværs af 
hans egne tidligere løfter og 25 års internationale bestræbelser på at opnå 
en løsning der indebærer, at Israel og en palæstinensisk stat lever side om 
side - den såkaldte tostatsløsning. 
</p><p>
Men med sine udtalelser sagde han højt, hvad mange i forvejen beskyldte ham 
for at mene. 
</p><p>
»Vi tror på ham, når han siger, at det ikke vil ske i hans tid som 
ministerpræsident, og dermed må vi nu overveje, hvilke andre løsninger der 
findes for, at der ikke opstår en kaotisk situation i regionen, siger Obama. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2592860/hvad-sker-der-nu-med-bosaettelserne-vestbredden-tostatsloesningen/">Hvad sker der nu med bosættelserne, 
Vestbredden, tostatsløsningen...?</a></p><p>
Valgsejren til Netanyahu er blot den seneste af flere sten, der er lagt i 
sækken med det israelsk-amerikanske forhold og kastet ud på dybt vand. 
</p><p class=" bl-elem">
Den mulige aftale mellem Iran og en række internationale stormagter om en 
atomaftale er en stor torn i øjet på Israel, der føler sig truet på sin 
eksistens, hvis Iran får ret til at berige uran. 
</p>	
</div>
</div></body></html>
