---
layout:     post
title: 	    "Ekstrem høj erstatning efter dødsulykke ryster amerikansk bilindustri"
post_author:	    
post_date:	    Wed, 08 Apr 2015 19:17:28 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2619906/ekstrem-hoej-erstatning-efter-doedsulykke-ryster-amerikansk-bilindustri/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bilmærker, der sælger biler i USA, må kaste et nervøst blik mod 
kontantbeholdningen og forsikringspolicerne. 
</p><p>
En domstol i staten Georgia har nemlig sat et nyt og ekstremt højt niveau for 
erstatning efter en dødsulykke, hvor bilens konstruktion blev anset som 
hovedårsag til et dødsfald. 
</p><p>
Det er bilmærket Jeep, der er blevet ramt af et erstatningskrav på 150 
millioner dollars (ca. 1 milliard kroner) efter en ulykke, hvor en Jeep 
Grand Cherokee fra 1999 blev påkørt bagfra. Benzintanken brød i brand, og en 
fireårig dreng omkom ved ulykken. 
</p><p>
Juryen i retssagen afgjorde, at 99 procent af skylden for ulykken, der skete i 
marts 2012, ligger i bilens fejlkonstruktion. Kun 1 procent af skylden blev 
tilskrevet den bilist, der kørte op bagi Jeep’en. 
</p><p>
Denne Jeep-model har en benzintank, der ligger helt ude i bilens bagende. 
Derfor er der ikke karrosseridele, der kan opfange slaget fra en anden bil 
ved en påkørsel bagfra. Juryen siger, at det var derfor, at tanken brød i 
brand. 
</p><h3>
Hurtig afgørelse fra juryen 
</h3><p>
Det tog kun juryen et par timer at komme frem til afgørelsen efter retssagen, 
der havde varet to uger. Jeep, der er et bilmærke i koncernen Fiat Chrysler 
Automobiles, har endnu ikke har afgjort, om sagen skal appelleres. Fiat 
Chrysler menes at have en forsikring, der dækker den slags erstatninger. Det 
skriver amerikanske medier, der har fulgt sagen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/jeep_99_frem_926630y.jpg" alt="" border="0"/><span class="caption"><span class="f-img-caption">ulykkesbilen. 
</span>En fireårig dreng omkom i en Jeep Grand Cherokee fra 1999. Denne model er ikke omfattet af Jeeps tilbagekaldelser. Foto: Chrysler/AP</span></span>
Fiat Chrysler fastholder, at den pågældende Jeep-model ikke er farlig, og de 
amerikanske myndigheder har heller ikke krævet en tilbagekaldelse af præcis 
denne model. Andre Jeep-modeller af andre årgange er derimod omfattet af 
tilbagekaldelser, der skal forbedre bilens sikkerhed ved påkørsler bagfra. 
</p><p>
En talsmand for Fiat Chrysler i USA siger til Wall Street Journal: 
</p><div class="art-fakta article-box">
<h4 class="">
Fiat ejer Jeep</h4>
<div class="fakta-body" data-buildingblock="embedded_factboxlink">
<p>
Som en konkvens af finanskrisen var Chrysler, der også omfatter Jeep, tæt på 
konkurs i 2009. 
</p><p>
Fiat trådte til som redningsmand. Fiat kunne tilbyde økonomiske motorer, som 
Chrysler havde hårdt brug for. Til gengæld kunne Fiat komme i besiddelse af 
Chryslers viden om bl.a. firehjulstrækkere.
</p><p>
Fiat blev derfor i 2009 udnævnt af den amerikanske regering som delejer af 
Chrysler. I de følgende år overtog Fiat mere og mere af Chrysler. 
</p><p>
Sidste år var fusionen mellem de to tidligere separate bilmærker komplet under 
navnet Fiat Chrysler Automobiles. 
</p><p class=" bl-elem">
Af Chrysler-koncernens modelprogram er det kun Jeep, der sælges i Europa, ikke 
Chrysler og Dodge. 
</p>
</div>
</div><p>
»Det er uheldigt, at juryen ikke overvejede data fra statslige organisationer, 
der siger, at dette køretøj ikke frembringer en urimelig risiko, når det 
gælder trafiksikkerhed«.</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2491814/biltest-mindre-er-mere-hos-jeep/">Biltest: Mindre er mere hos 
Jeep</a></p><p>
I USA er der allerede inden den aktuelle retssag foretaget en stor 
tilbagekaldelse af Jeep-modeller fra 1993 til 2007. Der gøres forskellige 
ting ved bilerne for at beskytte benzintanken bedre mod påkørsler bagfra. 
</p><h3>
Også kontrol i Danmark 
</h3><p>
Det sker også i Danmark netop nu: 
</p><p>
»Vi har netop kontaktet cirka 600 ejere af primært Jeep Grand Cherokee fra 
1993-98, så bilerne kan komme til tjek på værkstederne«, siger Steffen Holm, 
pr-manager hos Fiat Danmark, der også har ansvaret for Jeep. 
</p><p>
Ifølge Jeep i Danmark er der ikke registreret ulykker i Europa, hvor 
brændstoftanken er brudt i brand. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/jeep_98_926631y.jpg" alt="" border="0"/><span class="caption"><span class="f-img-caption">kontrol. 
</span>600 danske ejere af denne Jeep Grand Cherokee fra 1993-98 kan få deres bil tjekket på værkstederne. Det skal tjekkes, om brændstoftanken er beskyttet godt nok. Foto: Chrysler/AP</span></span>
Løsningerne fra Jeeps side er, at der enten monteres et anhængertræk eller en 
særlig metalbeskyttelse på bagvognen. Begge dele skulle beskytte tanken ved 
en påkørsel bagfra. 
</p><p>
Hvis bilen i forvejen har et anhængertræk, tjekkes det, om det er solidt nok 
til at give den ønskede beskyttelse af brændstoftanken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2194654/jeep-er-tilbage-i-danmark-se-de-historiske-modeller/">Jeep er tilbage i Danmark: Se 
de historiske modeller</a></p><p>
Hvis det ikke er tilfældet, tilbydes ejeren et nyt anhængertræk til »en rigtig 
god pris«, som Steffen Holm fra Jeep udtrykker det. 
</p><h3>
Langt mindre beløb hos GM 
</h3><p>
Bilkoncernen General Motors har også oplevet en række dødsulykker på grund af 
en defekt i en lang række biler. Det drejer sig om en tændingslås, der af 
sig selv kan hoppe i ’slukket’-position, hvis bilen kører på meget ujævn 
vej. 
</p><p>
Det kan betyde, at bilisten mister servoeffekten på bremser og styretøj, og 
derved bliver det svært at kontrollere bilen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE1161784/usas-bil-nr-1-er-stor-og-brutal/">USA's bil nr. 1 er stor og 
brutal</a></p><p>
General Motors har selv fastslået, at den defekte tændingslås er årsag til 80 
dødsfald. Uafhængige kilder mener, at tallet er noget højere. 
</p><p>
General Motors har afsat et beløb på mellem 400 og 600 millioner dollars 
(2,8-4,2 milliarder kroner) til erstatning til dødsofrene og de kvæstede. 
</p><p>
Dette beløb ville kun række til fire erstatningssager, hvis niveauet fra den 
seneste Jeep-dom bliver retningsgivende. 
</p><h3>
Toyota slap billigere 
</h3><p>
Toyota har også oplevet retssager i USA efter ulykker, hvor en teknisk defekt 
har været skyld i dødsfald eller kvæstelser. 
</p><p>
I en sag fra 2013 betalte Toyota tre millioner dollars (ca. 21 millioner 
kroner) i erstatning efter en ulykke, hvor én person blev dræbt og én 
kvæstet. I dette tilfælde accelererede en Toyota Camry 2007, uden at føreren 
kunne stoppe bilen. 
</p><p>
Der blev anlagt et hav af sager mod Toyota efter lignende episoder. Toyota har 
betalt mindst en milliard dollars (ca. syv milliarder kroner) som 
erstatning. 
</p><h3>
Erstatning for defekte airbags 
</h3><p>
Endnu en række erstatningssager i USA af muligvis gigantisk omfang ligger og 
lurer på en japansk fabrikant af airbags, Takata. 
</p><p>
Dette firma har leveret airbags, der er defekte på den måde, at de kan sende 
små, skarpe metalgenstande rundt i kabinen, når de udløses. De vil ramme 
fører og passager som små granatsplinter. 
</p><p class=" bl-elem">
Takata har leveret airbags til omkring 10 millioner biler i USA af mærkerne 
Chevrolet, Chrysler, Ford, Toyota, Mazda, BMW, Subaru m.fl. Disse airbags 
skal udskiftes, hvilket i sig selv er uhyre kostbart, og oveni kan komme 
erstatninger. I hvert to personer af dræbt af de defekte airbags. 
</p>	
</div>

</div></body></html>
