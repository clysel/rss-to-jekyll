---
layout:     post
title: 	    "Fire unge er fængslet efter skud mod hus i Nordsjælland"
post_author:	    
post_date:	    Sat, 21 Mar 2015 17:47:06 +0100
post_site:	    politiken.dk 
post_link:	    http://politiken.dk/indland/ECE2598359/fire-unge-er-faengslet-efter-skud-mod-hus-i-nordsjaelland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fire unge mænd fra Nordsjælland er varetægtsfængslet frem til 17. april efter 
at være blevet anholdt natten til i dag i forbindelse med et skyderi i 
Blistrup uden for Græsted.
</p><p>
En femte mand, som også blev anholdt efter skyderiet, er blevet løsladt igen.
</p><p>
Mændene, hvis alder politiet ikke vil ud med, menes at have affyret mellem 
otte og 10 skud mod et hus sent fredag aften. Der er skudhuller i husets 
døre, men ingen kom noget til.
</p><p>
»De blev anholdt lidt over midnat, da de kørte rundt i en bil i 
Frederiksværk-området«, siger vagtchef Palle Jørgensen fra Nordsjællands 
Politi.
</p><p>
»De er blevet set køre fra gerningsstedet i en anden bil, som de har brændt af 
ved Frederiksværk. Der er ingen tvivl om, at tingene hænger sammen«, siger 
vagtchefen.
</p><p>
Da der var lukkede døre til grundlovsforhøret i eftermiddags, kan politiet 
ikke fortælle, hvad motivet til forbrydelsen var.
</p><p>
Men tidligere i dag sagde vagtchef Palle Jørgensen, at det ikke umiddelbart 
ser ud til at være banderelateret.
</p><p class=" bl-elem">
Det var ifølge politiet den person, som angiveligt var mål for angrebet, der 
kontaktede politiet.
</p>	
</div>
</div></body></html>
