---
layout:     post
title: 	    "Mette Frederiksen fremlægger 11 tiltag for at undgå ny Omar"
post_author:	    
post_date:	    Thu, 19 Mar 2015 21:43:12 +0100
post_site:	    politiken.dk 
post_link:	    http://politiken.dk/indland/politik/ECE2595877/mette-frederiksen-fremlaegger-11-tiltag-for-at-undgaa-ny-omar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Justitsminister Mette Frederiksen (S) fremlagde i aften en række tiltag, som 
skal gøre myndighederne skarpere i indsatsen mod radikaliserede unge. 
</p><p>
11 punkter skal stramme procedurer og forhold, som ifølge ministeren kan gøre 
myndighederne bedre rustet fremover. 
</p><p>
Et af de centrale punkter i kortlægningen af Omar el-Husseins færden inden 
skudattentatet 14. februar mod Krudttønden og senere mod synagogen, hvor to 
mænd blev dræbt og flere såret, har været gerningsmandens prøveløsladelse 
fra fængslet 30. januar. 
</p><p>
Her vil justitsministeren nu overveje strammere regler for prøveløsladelser, 
og hun har bedt kriminalforsorgen om senest 1. august at kortlægge praksis 
på området. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2557860/loesladelse-af-omar-el-hussein-undrer-politikere/">Løsladelse af Omar el-Hussein 
undrer politikere </a></p><p>
Tiltagene kommer, efter at regeringen har modtaget faktuelle beskrivelser fra 
Rigsadvokaten, kriminalforsorgen, Domstolsstyrelsen og fra Københavns 
Kommune af forløbet frem til terrorangrebet. 
</p><p>
Billedet er komplekst, understreger ministeren. 
</p><p>
»Det er ikke et ærinde i dag at udpege syndebukke, men at finde bedre 
løsninger. Alle skal tage ved lære af forløbet. Det er et fælles ansvar, som 
både myndigheder, praktikere og naturligvis vi politikere skal tage på os«, 
sagde hun. 
</p><h3>
60 bekymringsindberetninger 
</h3><p>
Straffelovrådet skal vurdere, om der er behov for ændringer af reglerne om 
reststraf og betingede domme, og Strafferetsplejeudvalget skal se på de 
alvorlige problemer med indsatte, som ikke respekterer spillereglerne i 
fængslet. 
</p><p>
Personundersøgelser skal optimeres, og Rigsadvokaten skal redegøre for, 
hvorvidt samfundstjeneste bliver anvendt rigtigt. 
</p><p>
Der har ikke været tilstrækkelig klarhed over håndteringen af tendenser til 
radikalisering hos indsatte, og kriminalforsorgen skal etablere klare 
procedurer for, hvordan man indberetter det. Endelig skal straffesager 
behandles hurtigere ved domstolene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2540099/lektor-graensekontrol-vil-foere-til-mere-kriminalitet/">Lektor: Grænsekontrol vil føre 
til mere kriminalitet </a></p><p>
»De beskrivelser, vi har foran os, fortæller en sørgelig historie om en ung 
mand, der har brugt en stor del af sit liv på kriminalitet og vold, og som 
er endt med at begå et terrorangreb i København. Det står klart, at vores 
myndigheder har kendt til gerningsmanden mange år før terrorangrebet. Han 
har været i myndighedernes søgelys, og han har været i myndighedernes 
varetægt«, sagde Mette Frederiksen. 
</p><p>
Hun oplyste, at der lige nu findes omkring 60 bekymringsindberetninger fra 
kriminalforsorgen til PET. Ministeren mener, at barren for indberetninger 
måske er sat for højt. 
</p><p>
»Vi ved fra andre lande, at der sker en radikalisering i fængslerne, og vi har 
grupperinger i de danske fængsler, som er på samme kurs. Vi skal følge op på 
ethvert tegn og indberette det til PET«, sagde justitsministeren. 
</p><h3>
Venstre er glade for udspil 
</h3><p>
En stor del af de oplysninger, som myndighederne er kommet med, er underlagt 
fortrolighed. Der er tale om personfølsomme oplysninger. Justitsministeriet 
vil nu finde ud af hvilke oplysninger der senere kan deles med 
offentligheden. 
</p><p>
Den samlede redegørelse er oversendt til Folketingets Retsudvalg og partiernes 
ledere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2557533/hul-i-loven-mange-faengslede-loeslades-uden-opfoelgning/">»Hul i loven«: Mange fængslede 
løslades uden opfølgning </a></p><p>
I Venstre er Karsten Lauritzen glad for udspillet. 
</p><p>
»Det er jo noget af en retspolitisk kovending fra regeringens side. I tre år 
har man jo ellers sagt nej til vores forslag om en stramning af 
prøveløsladelse, samfundstjeneste og reststraf«, siger han. 
</p><p>
Men han er også bekymret. 
</p><p>
»I stedet for at gøre noget her og nu, så skal der sidde nogle i udvalg og 
arbejde. Det kan blive en syltekrukke frem for en handlekraftig minister, 
som fremsætter det som forslag i folketingssalen«, siger han. 
</p><h3>
SF: Mangler handling her og nu 
</h3><p>
Også SF’s retsordfører Karina Lorentzen Dehnhardt finder ikke tiltagene her og 
nu-orienterede. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ikke noget, som formår at slå hul på radikaliseringen her og nu
</p>
<p class="sender">
Karina Lorentzen Dehnhardt, SF's retsordfører 
</p>
</blockquote>
</div><p>
»Jeg mener, at der er lidt for mange initiativer, som der kommer noget frem på 
om et stykke tid. Der er ikke noget, som formår at slå hul på 
radikaliseringen her og nu. Jeg synes, vi skal have nogle flere personer i 
exitforløb og sikre kriminalforsorgen tilstrækkelige ressourcer til den 
indsats«.</p><p>
SF’eren efterlyser også synlige og tilstedeværende fængselsbetjente. 
</p><p>
»Og måske også nogle, der kan tale arabisk. Det er nogle af de steder, hvor 
jeg synes, man kunne tage fat allerede nu«. 
</p><p class=" bl-elem">
Politiet og PET er ligeledes blevet bedt om at redegøre for håndteringen af 
terrorangrebet. De har en frist på yderligere tre uger. 
</p>	
</div>
</div></body></html>
