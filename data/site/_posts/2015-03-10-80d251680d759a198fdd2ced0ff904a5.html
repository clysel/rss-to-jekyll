---
layout:     post
title: 	    "Socialrådgivere om integrationskritik: Grib i egen barm, Østergaard"
post_author:	    
post_date:	    Tue, 10 Mar 2015 16:38:06 +0100
post_site:	    politiken.dk 
post_link:	    http://politiken.dk/indland/politik/ECE2580929/socialraadgivere-om-integrationskritik-grib-i-egen-barm-oestergaard/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det har været et område total omgæret af konstant forandret lovgivning... Nye 
ministre har alle syntes, at de har skullet lave noget nyt på området, og vi 
har altså haft nogle stykker
</p>
<p class="sender">
Majbrit Berlau, formand, Dansk Socialrådgiverforening 
</p>
</blockquote>
</div><p>
Problemerne med at få flygtninge og indvandrere ud i virksomheder og på 
arbejdsmarkedet falder tilbage på politikerne på Christiansborg. 
</p><p>
Det mener formanden for Dansk Socialrådgiverforening, Majbrit Berlau. 
</p><p>
Økonomi- og indenrigsminister Morten Østergaard (R) langer i dagens udgave af 
Politiken ud efter kommunerne, som han mener har svigtet de jobparate 
flygtninge og indvandre, fordi kun 45 procent af dem får en såkaldt 
virksomhedsrettet indsats i løbet de 3 år, hvor de indgår i et 
integrationsforløb i kommunerne. 
</p><p>
Til sammenligning får 77 procent af de øvrige kontanthjælpsmodtagere en 
virksomhedsrettet indsats som led i deres aktivering. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2580462/minister-kommuner-har-svigtet-jobklare-flygtninge/">Minister: Kommuner har svigtet 
jobklare flygtninge</a></p><p>
Men ifølge Majbrit Berlau burde han i stedet rette den kritik mod sig selv og 
sine kolleger: 
</p><p>
»Jeg er en smule træt af politikere, der slynger om sig med meget barske ord 
som 'svigte’. Svigt indikerer på mange måder, at der er nogen, der har været 
lige glade, og der må jeg bare sige til Morten Østergaard: Du tager 
fuldstændig fejl af de mange medarbejdere, der sidder ude i kommunerne og 
knokler <i>big time</i> for at få indfriet på dette område. Det er total 
dedikerede folk med høj faglighed, men vilkårene til at kunne indfri denne 
indsats har ikke på nogen måde været optimale de sidste ti år«, siger hun og 
uddyber: 
</p><p>
»Det har været et område total omgæret af konstant forandret lovgivning, og 
jeg mener <i>konstant</i> forandret lovgivning. Nye ministre har alle 
syntes, at de har skullet lave noget nyt på området, og vi har altså haft 
nogle stykker. Hver gang, der har været lidt stille i dansk politik, har man 
hevet flygtninge-indvandrer-kortet op, for så skal der nye boller på suppen. 
Vi har hele tiden skullet omlægge indsatsen, og når der ikke er ro på, så 
får man heller ikke driftet noget i substansen«. 
</p><h3>
Integrationsudspil på vej 
</h3><p>
Regeringen har bebudet, at man inden længe vil komme med et 
integrationsudspil, der ifølge Morten Østergaard vil have ideen om at give 
nyankomne i Danmark en direkte kobling til arbejdsmarkedet som »selve 
omdrejningspunktet«. 
</p><p>
Ifølge Majbrit Berlau er det det rigtige sted at sætte ind. Med en tilknytning 
til arbejdsmarkedet bliver integrationen stærkere og hurtigere, siger hun. 
</p><p>
Hun mener, der er tre overordnede ting, regeringen bør fokusere på. 
</p><h3>
Flere ressourcer 
</h3><p>
For det første skal de »teams«, der skal sikre et match mellem flygtningen og 
virksomheden dygtiggøres. Lige nu er der ifølge Majbrit Berlau et 
organisatorisk problem i kommunerne. Kendskabet og relationen til den 
enkelte flygtning ligger i integrationsenheden, mens kendskabet til det 
lokale erhversliv ligger i jobcentret. 
</p><p>
»Udfordringen er at bringe de to parter sammen i en stor organisation, som 
kommunerne jo er«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2580664/kommuner-afviser-minister-kritik-flygtninge-er-vanskelige-at-faa-i-arbejde/">Kommuner afviser 
minister-kritik: Flygtninge er vanskelige at få i arbejde</a></p><p>
For det andet skal der skabes bedre incitatmenter for virksomhederne til at 
tage flygtninge og indvandrere ind. 
</p><p>
»Generelt har vi virksomheder i Danmark, der langt hen ad vejen er klar til at 
tage et socialt ansvar, men vi må også bare konstatere, at rammerne skal 
være i orden. De gør det jo ikke kun af et godt hjerte. De har også en 
virksomhed, som skal fungere, så selvfølgelig skal forløbet også bibringe 
noget til dem, og det er jeg ikke sikker på, at vi er lige dygtige til i 
alle kommuner«, siger Maibrit Berlau. 
</p><p>
Endelig skal der allokeres flere ressourcer til sagsbehandling. I den sidste 
halvdel af 2014 voksede antallet af flygtninge til Danmark eksplosivt, og 
det har ifølge Majbrit Berlau betydet, at hendes kollegers sagsmapper er 
blevet mere end fordoblet, hvilket i sidste ende går ud over kvaliteten. 
</p><p>
»Man er nødt til at kigge på, om arbejdspresset er for højt. Realistisk set 
får vi jo ikke lavet god integrationsindsats 100 procent, som vi egentlig 
har faglighed til at kunne«, siger hun. 
</p><h3>
Cepos: Indfør lavere startløn 
</h3><p>
Hos den liberale tænketank Cepos er man enig med regeringen i, at det er 
vigtigt med et fokus på en virksomhedsrettet indsats, men hvis man virkelig 
vil have flere flygtninge og indvandrere ud på arbejdsmarkedet, er det et 
andet greb, man skal bruge, mener cheføkonom Mads Lundby Hansen. 
</p><p>
Ligesom Majbrit Berlau peger han på, at det skal gøres mere attraktivt for 
virksomhederne at tage flygtninge og indvandrere ind. Som blandt andet 
Venstre har gjort før ham, foreslår han, at gøre flygtninge og indvandrere 
billigere at hyre: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2577257/flygtninge-presses-ind-i-lokalsamfund/">Flygtninge presses ind i 
lokalsamfund</a></p><p>
»Hvis man for alvor skal forbedre integrationen for flygtninge på 
arbejdsmarkedet, bør man indføre en indslusningsløn. Problemet i dag er, at 
nogle udlændinge ikke kan producere svarende til mindstelønnen på cirka 110 
kroner i timen, fordi de måske ikke kan tale dansk eller ikke har så meget 
erhvervserfaring. Hvis man kun kan producere for 70 kroner i timen, så er 
der ikke mange arbejdsgivere, der vil betale 110 kroner i timen«
</p><p>
»Derfor kan det anbefales at indføre en indslusningsløn, så man starter med en 
løn på 70 kroner i timen og i løbet af op til 3 år stiger lønnen til 110 kr. 
i timen. Lønnen vil stige i takt med, at man oparbejder kvalifikationer og 
bliver mere produktiv. Det vil kunne bidrage til, at flere udlændinge kan 
komme i job, fordi det for virksomhederne bedre kan betale sig at ansætte 
udlændinge«, siger han i en pressemeddelelse og tilføjer: 
</p><p>
»Desuden er der behov for at nedjustere kontanthjælp mv. for at gøre det 
attraktivt at tage et job. Det kunne være ved at indføre starthjælpen igen. 
Starthjælpen blev indført af VK-regeringen og indebar en lav ydelse til 
udlændinge. Det forbedrede beskæftigelsen«. 
</p><p class=" bl-elem">
Starthjælpen blev afskaffet af den nuværende regering som led i afskaffelsen 
af de såkaldte 'fattigdomsydelser' i finansloven for 2012, blandt andet 
fordi ydelsen ifølge Center for Alternativ Samfundsanalyse (CASA) ikke lever 
op til sit formål – at få flere indvandrere i job. 
</p>	
</div>
</div></body></html>
