---
layout:     post
title: 	    "»Jeg er ligesom en dansker - jeg har hus, en bil og et job«"
post_author:	    
post_date:	    Wed, 18 Mar 2015 19:47:17 +0100
post_site:	    politiken.dk 
post_link:	    http://politiken.dk/indland/politik/ECE2593303/jeg-er-ligesom-en-dansker---jeg-har-hus-en-bil-og-et-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter næsten tre år driller det stadig. Det danske. Derfor bliver job til 
»jub« og løn til »lun«. 
</p><p>
Ellers synes dansk-syriske Mohamad Barakat på 25 år, at det går »rigtig godt«. 
Mest af alt, fordi han har et job. 
</p><p>
I syv måneder har han tjekket ind sammen med 35 andre mænd hos Total Døre og 
Vinduer i Munkebo, hvor de på rad og række sliber og maler dørkarme og 
vinduesrammer. 
</p><p>
»Jeg er ligesom en dansker. Jeg tænker ikke længere på, at jeg er en mand fra 
Syrien. Jeg har hus, en bil og et job«, siger han. 
</p><h3>
Regeringen: Flygtninge skal i arbejde! 
</h3><p>
Regeringen har i dag præsenteret et integrationsudspil, der markant skal 
forbedre indslusningen af flygtninge og indvandrere i det danske samfund. 
</p><p>
Udspillet har fået navnet <a href="http://statsministeriet.dk/multimedia/alle_skal_bidrage_flygtninge_og_indvandrere_hurtigere_i_besk_ftigelse.pdf" target="_blank">’Alle 
skal bidrage – flygtninge og indvandrere hurtigere i beskæftigelse’</a>. 
Og omdrejningspunktet er, at indsatsen over for nytilkomne i langt højere 
grad skal være målrettet et job - nyttejob, løntilskud eller 
virksomhedspraktik. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/politik/ECE2592951/overblik-her-er-regeringens-integrationsudspil/">Her er regeringens integrationsudspil</a></p><p>
»Vi vil ruste flygtninge og familiesammenførte bedre til det danske 
arbejdsmarked. Langt flere skal i gang på en arbejdsplads. For et arbejde er 
den bedste ramme for at lære om det danske samfund og for at lære sproget«, 
står der i publikationen. 
</p><p>
Udspillet skal samlet give 30.000 jobforløb til flygtninge og indvandrere. 
</p><h3>
Flygtninge uden fremtid 
</h3><p>
Mohamad Barakat kom hertil uden en uddannelse og eneste joberfaring var et 
job, som ifølge ham ikke eksisterer i »europæiske lande som Danmark«. Noget 
med pengeudveksling, forklarer han. 
</p><div class="art-quote article-box">
<p class="quote"/>
<blockquote>
<p class="quote-txt">
Mange af mine venner vil gerne have et job, og så er der dem, der bliver 
hjemme ligesom pensionister. De vil ikke arbejde, de siger: Hvorfor skal vi 
arbejde, når vi har kontanthjælp og har det godt?
</p>
<p class="sender">
Mohamad Barakat 
</p>
</blockquote>
</div><p>
Han brugte det første år på et asylcenter, derefter ud i kommunal aktivering 
og praktik med offentlige løntilskud og diverse dansk- og byggekurser, som 
han fik bevis på. Og det landede ham jobbet, fortæller han. </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2592595/venstre-om-integrationsudspil-en-stor-tiger-der-falder-ned-som-en-lille-mis/">Venstre om integrationsudspil: »En 
stor tiger, der falder ned som en lille mis«</a></p><p>
»Man bliver syg af at sidde og glo. Jeg kender mange fra Syrien, som gik på 
universitet, var dygtige og havde fremtiden foran dem. Så kommer de herop; 
har ikke noget job, kan ikke tale dansk. Ingen fremtid«. 
</p><h3>
De gode kollegaer 
</h3><p>
Som med al begyndelse var den svær. Mohamad Barakats dansk var på 
begynderniveau, og han var nervøs for, om de andre ville tale med ham. 
</p><p>
»Jeg tænkte, at de måske ikke ville tale med mig, fordi jeg er muslim og 
hedder Mohamad. Men jeg tænkte forkert«, siger han. 
</p><p>
»De er mine rigtig, rigtig gode kammerater i dag. Det var ikke så stort et 
problem, som jeg tænkte, det ville være«. 
</p><p><i class=" bl-elem">Hvad har det betydet for dig, at du har fået et job? </i></p><p>
»Det betyder alt for mig. Det er ikke det samme som at få kontanthjælp og være 
derhjemme. Når du har en job, har du en hverdag. Du ved, du skal rejse dig 
op fra sengen og ud. Du har travlt, og du tjener lidt penge«. 
</p><p>
Mere præcist 15.000 kroner, fortæller han. Og det er han godt tilfreds med. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2592310/thorning-vil-beloenne-kommuner-for-at-faa-30000-flygtninge-i-job/">Thorning vil belønne kommuner for 
at få 30.000 flygtninge i job</a></p><p><i class=" bl-elem">Hvad tænker du om, at regeringen nu vil kræve af flygtninge og indvandrere 
at de kommer i job? </i></p><p>
»Jeg synes, det er en god idé. Mange af mine venner vil gerne have et job, og 
så er der dem, der bliver hjemme ligesom pensionister. De vil ikke arbejde, 
de siger: Hvorfor skal vi arbejde, når vi har kontanthjælp og har det 
godt?«. 
</p><p><i class=" bl-elem">Hvad mener du om det?</i></p><p class=" bl-elem">
»Det er en rigtig dårlig idé, at folk tænker sådan. De kommer som flygtning og 
skal have respekt for landet«. 
</p>	
</div>
</div></body></html>
