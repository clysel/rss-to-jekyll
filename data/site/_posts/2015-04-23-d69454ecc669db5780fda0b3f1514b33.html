---
layout:     post
title: 	    "Wozniacki sejrer i sin grusbanepremiere"
post_author:	    
post_date:	    Thu, 23 Apr 2015 17:38:25 +0200
post_site:	    politiken.dk 
post_link:	    http://politiken.dk/sport/tennis/ECE2640623/wozniacki-sejrer-i-sin-grusbanepremiere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Først røg Petra Kvitova torsdag ud af turneringen i Stuttgart, og så sendte 
Caroline Wozniacki den anden stærke tjekke Lucie Safarova samme vej. 
</p><p><b class="ext-link">STUTTGART:</b><a class="embeddedlink" href="http://politiken.dk/sport/tennis/ECE2635575/staerk-tjekke-kan-vente-wozniacki-i-gruspremiere/">Stærk tjekke kan vente Wozniacki i 
gruspremiere</a></p><p>
Kvitova blev i 2. runde overraskende bremset af USA's Madison Brengle, der 
vandt 6-3, 7-6, og Wozniacki vandt ligeledes i to sæt: 7-6 (7/5), 6-1. 
Dermed skal hun i kvartfinalen møde enten Carla Suárez-Navarro eller den 
unge schweizer Belinda Bencic, der besejrede Wozniacki i Indian Wells. 
</p><p>
Kampen Suárez-Bencic spilles torsdag aften efteropgøret Maria 
Sharapova-Angelique Kerber. 
</p><p><b>En tæt afslutning på 1. sæt</b></p><p>
Det startede lidt vaklende for den 4.-seedede dansker på den indendørs 
grusbane, men langsomt fandt hun en bedre rytme, og da begge spillere tabte 
deres serv flere gange i 1. sæt, endte det ikke overraskende i tiebreak. 
</p><p>
Her kom Wozniacki foran 5-1, men det blev alligevel spændende, inden Safarova 
fejlede en servreturnering ved 5-6 og dermed afgjorde sættet til dansk 
fordel. 
</p><p><b class="ext-link">WOZNIACKI:</b><a class="embeddedlink" href="http://politiken.dk/sport/tennis/ECE2633603/interview-med-wozniacki-jeg-giver-tilbage-hver-eneste-uge/">Jeg giver tilbage hver eneste uge</a></p><p>
Det så ud til at tage noget af modet fra Safarova, der har et stort anlagt 
spil, men som i stil med den også venstrehåndede landsmand Kvitova har det 
med at slå lidt for vildt, når tålmodighed udfordres. 
</p><p><b class="ext-link">OPTUR:</b><a class="embeddedlink" href="http://politiken.dk/sport/tennis/ECE2630986/wozniacki-hjaelper-danmark-til-oprykningsfinale/">Wozniacki hjælper Danmark til 
oprykningsfinale</a></p><p>
Det skete i 2. sæt, hvor Wozniacki bare passede sit arbejde - og gjorde det 
grundigt - hvorefter tjekkens mange fejl sørgede for at bane vejen til næste 
runde. 
</p><p class=" bl-elem">
Første indsats efter at have fået den tidligere spanske grusspecialist Arantxa 
Sánchez-Vicario som træner er altså forløbet tilfredsstillende. Spændende at 
se, om det holder ugen ud. 
</p>	
</div>

</div></body></html>
