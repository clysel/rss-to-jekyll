---
layout:     post
title: 	    "Mistænkelig mand anholdt i Mjølnerparken i nat"
post_author:	    
post_date:	    Tue, 17 Feb 2015 08:45:54 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549684/mistaenkelig-mand-anholdt-i-mjoelnerparken-i-nat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
En mand i camouflagetøj stak af fra politiet i Mjølnerparken lidt over midnat 
i nat. Det fik politiet til at anholde ham for mistænkelig adfærd, fortæller 
vicepolitiinspektør ved Københavns Politi, Henrik Møller Jakobsen. 
</p><p>
»En patruljevogn observerede en mand i camouflagetøj, som virkede mistænkelig. 
Da han ser politiet, begynder han at løbe. Vi løber ham op og synes, at det 
er så mistænkeligt, at vi anholder ham. Han bliver anholdt for mistænkelige 
forhold«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549454/30000-mennesker-mindedes-i-stilhed-ved-krudttoenden/">30.000 mennesker mindedes i 
stilhed ved Krudttønden</a></p><p>
Anholdelsen kommer i kølvandet på weekendens attentater på Krødttønden på 
Østerbro og den jødiske synagoge i det indre København. Her skød og dræbte 
en formodet 22-årig gerningsmand to personer og sårede fem politibetjente. 
</p><p>
Den formodede gerningsmand, Omar Abdel Hamid el-Hussein, fra weekendens 
attentater havde tilknytning til netop Mjølnerparken. Det var blandt andet 
her, han kortvarigt søgte tilflugt efter at have affyret adskillige skud mod 
et debatarrangement på Krudttønden. 
</p><h3>
Fandt ingen mistænkelige genstande i kælder 
</h3><p>
Efter anholdelsen i nat af den mistænkelige mand gennemsøgte politiet området. 
Man var nede i en kælder i Mjølnerparkens boligblokke, men fandt ingen 
mistænkelige genstande, oplyser Henrik Møller Jakobsen. 
</p><p>
Ifølge DR var op mod 50 betjente til stede i Mjølnerparken i nat. Politiet vil 
over for Politiken hverken be- eller afkræfte det tal, men siger, at man er 
massivt til stede i byen, og derfor kom der mange betjente til, da 
patruljevognen observerede en mistænkelig mand. 
</p><p>
»Når der sker noget, kommer der mange blå blink til hjælp«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2549090/manu-sareen-vi-skal-vaere-bedre-til-at-konfrontere-unge-med-ekstreme-holdninger/">Manu Sareen: Vi skal være 
bedre til at konfrontere unge med ekstreme holdninger</a></p><p>
Med undtagelse af den ene anholdelse i Mjølnerparken, har natten været 
»ualmindelig« stille, siger Henrik Møller Jakobsen fra Københavns Politi. 
</p><p>
»Jeg har været på vagt hele natten, og der har været ualmindeligt stille. Jeg 
vil sige, at der har været mere stille end på en almindelig tirsdag. Når man 
er et større antal betjente på arbejde, så bliver der mindre uro«, siger 
han. 
</p><p class=" bl-elem">
Den anholdte mand vil blive afhørt af politiet her til formiddag. 
</p>	
</div>
</div></body></html>
