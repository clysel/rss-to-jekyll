---
layout:     post
title: 	    "Movia: Folk kalder busreklamer for nazistiske "
post_author:	    
post_date:	    Thu, 30 Apr 2015 21:26:11 +0200
post_site:	    politiken.dk 
post_link:	    http://politiken.dk/indland/ECE2650643/movia-folk-kalder-busreklamer-for-nazistiske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi har vurderet, at reklamen er unødigt stødende. Vi er en offentlig 
transportvirksomhed, og alle skal føle sig velkomnen i bussen
</p>
<p class="sender">
Camilla Struckmann, sekretariatschef hos Movia. 
</p>
</blockquote>
</div><p>
En kampagne rettet mod produkter fra israelske bosættere har siden mandag 
prydet de københavnske busser. Men kun fire dage efter monteringen af 
annoncerne har Movia beordret dem pillet af busserne igen. 
</p><p>
Beslutningen blev taget på et bestyrelsesmøde, efter at busselskabet i løbet 
af de seneste dage har modtaget omkring 100 klager fra borgere, som har følt 
sig stødt af reklamerne, der opfordrer til at boykotte israelske 
bosættervarer. 
</p><p>
»Vi har vurderet, at reklamen er unødigt stødende. Vi er en offentlig 
transportvirksomhed, og alle skal føle sig velkomnmen i bussen«, siger 
Camilla Struckmann, der er sekretariatschef hos Movia. 
</p><p>
Hun forklarer, at der er blevet klaget over, at kampagnen forfølger jøder, og 
at flere borgere ligefrem har sammenlignet det med nazisterne opfordring til 
boykot af jødiske varer under Anden Verdenskrig. 
</p><p>
»Nationen Israel er svær at skille fra jødedommen, og fordi budskabet er så 
agressivt har vi vurderet, at den kan virke diskriminerende. Vi har nogle 
reklameregler, og der står blandt andet, at vi ikke vil have religiøse 
reklamer på vores busser«.[citat} 
</p><h3>
Forening: Movia knægter ytringsfriheden 
</h3><p>
Fathi El-Abed, der er formand for Dansk Palæstinensisk Venskabsforening, og 
som også er en af kampagnens bagmænd, er rystet over Movias beslutning. 
</p><p>
»Jeg er chokeret over, at fire dage efter, at kampagnen er startet og skulle 
køre i 14 dage i alt, så tager Movias bestyrelse en beslutning, som hviler 
på et meget tyndt grundlag« siger han og afviser samtidig, at kampagnen 
skulle være stødende. 
</p><p>
Han kalder beslutningen primitiv og forstår ikke, hvorfor Movia tager så 
drastisk et valg uden at gå i dialog med folkene bag annoncerne først. 
</p><p>
»Det er i den grad udemokratisk og rammer den ytringsfrihed, vi almindeligvis 
hylder. Det rammer de holdninger, som alle anerkender, og den danske 
regering, FN, EU og hele det internationale samfund anerkender«, siger han.
</p><p>
Fathi El-Abed henviser til, at 16 EU-ministre, herunder den danske, har 
anmodet om en mærkning af produkter, der stammer fra de israelske 
bosættelser på den besatte Vestbred. 
</p><div class="art-quote article-box">
<p class="quote"/>
<blockquote>
<p class="quote-txt">
Det er i den grad udemokratisk og rammer den ytringsfrihed, vi almindeligvis 
hylder. Det rammer de holdninger, som alle anerkender, og den danske 
regering, FN, EU hele det internationale samfund anerkender
</p>
<p class="sender">
Fathi El-Abed, formand for Dansk Palæstinensisk Venskabsforening 
</p>
</blockquote>
</div><p>
Ifølge formanden har det pågældende reklamebureau godkendt reklamen på 
bussiderne for godt to uger siden. </p><p>
»De bekræftede, at den var i overensstemmelse med deres etiske retningslinjer. 
Vores kampagne er renset for anti-israelsk retorik og i virkeligheden også 
for nogen form for opfordring til boykot af Israel.«, siger Fatih El-Abed 
</p><h3>
Movia: Det er en højspændt konflikt, uanset hvad vi gør 
</h3><p>
Flere klagere har også været bekymrede over, at annoncerne er kommet opå 
busserne så tidligt efter terrorangrebet i København i februar. De mener, at 
det er at presse den jødiske minoritet, som i forvejen oplever et stigende 
pres, siger Camilla Struckmann. 
</p><p>
»Det er en højspændt konflikt, uanset hvad vi gør. Det er en sag, der vækker 
stærke følelser«, tilføjer hun og afviser helt anklagerne om, at Movia 
skulle knægte ytringsfriheden. 
</p><p>
»Vi er en offentlig transportvirksomhed og ikke en organisation. Det er ikke 
op til os at sætte regler for ytringsfriheden i det her land. Vi har 
foretaget en vurdering i den konkrete sag ud fra vores reklameregler«. 
</p><p><i class=" bl-elem">Er det ikke en meget politisk beslutning? </i></p><p>
»Det, synes jeg, ikke den er. Den er et forsøg på ikke at blive politisk og 
ikke at blive en del af den her debat. Vi er jo hverken for eller imod 
israelske bosættelser. Det er en beslutning, der er taget på baggrund af de 
regler, vi har om reklamer. Og det har vi gjort, fordi den har skabt så 
meget debat.« 
</p><p><i class=" bl-elem">Men kampagnen følger jo bare Danmarks og EU's retningslinjer? </i></p><p class=" bl-elem">
»Vi kan ikke som offentlig transportvirksomhed gå ind i FN's vurdering af det 
ene eller det andet. Vi forholder os til vores reklameregler, og vi synes, 
at reklamen virker unødigt stødende. Det er det, vi har hørt i de mange 
henvendelser vi har modtaget på meget kort tid«. <i/></p>	
</div>

</div></body></html>
