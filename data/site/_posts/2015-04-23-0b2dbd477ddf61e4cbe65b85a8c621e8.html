---
layout:     post
title: 	    "Kritik af 'Idealisten': »Det giver et meget fortegnet billede af, hvordan sådan noget foregår«"
post_author:	    
post_date:	    Thu, 23 Apr 2015 23:05:14 +0200
post_site:	    politiken.dk 
post_link:	    http://politiken.dk/kultur/filmogtv/ECE2639908/kritik-af-idealisten-det-giver-et-meget-fortegnet-billede-af-hvordan-saadan-noget-foregaar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Kroniken i dag kritiserer professor i samtidshistorie Poul Villaume 
Christina Rosendahls film ’Idealisten’ om den Cavling-vindende journalist 
Poul Brinks afsløringer i Thule-sagen for at fremstille historiske 
begivenheder med for stor unøjagtighed. 
</p><p>
Filmen præsenteres som et drama baseret på virkelige hændelser og gør brug af 
dokumentarklip. Det har fået historieprofessoren og flere af sagens 
involverede til at gå i rette med fremstillingen. Filmens instruktør og en 
kollega af Poul Brink afviser kritikken. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/film_poul_930413w.jpg" alt="" border="0"/></span></p><h3>
Poul Villaume 
</h3><p>
»Problemet med ’Idealisten’, set fra en historikers synspunkt, er, at 
væsentlige historiske omstændigheder, som ikke passer ind i filmens 
overordnede dramatiske plot, udelades eller systematisk underspilles. 
</p><p>
Derved kommer filmen til at cementere nogle myter om Danmarks og Grønlands 
stilling under den kolde krig« 
</p><p><i class=" bl-elem">Poul Villaume, professor i samtidshistorie, i Kroniken i dagens Politiken </i></p><p/><p/><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/film_ellemann_930417v.jpg" alt="" border="0"/></span></p><h3>
Uffe Ellemann-Jensen 
</h3><p>
»Jeg mener, at filmen sætter sig mellem to stole. Hvis den prøver at beskrive 
virkeligheden, er der alt for mange unøjagtigheder og direkte fejl. 
</p><p>
Den kører direkte på den pågældende journalists syn på sagen, som var præget 
af et vist tunnelsyn. Og hvis det skal være en spændingsfilm, er den for 
kedelig«. 
</p><p><i class=" bl-elem">Uffe Ellemann-Jensen, udenrigsminister 10. september 1982 til 25. januar 
1993, i TV 2 7. april 2015 </i></p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/film_kurtstrand_930415v.jpg" alt="" border="0"/></span></p><p/><h3>
Kurt Strand 
</h3><p>
»Jeg kan godt få øje på, at man som filmmager laver et dramatisk greb. Det 
generer ikke mig, så længe den holder sig i et hovedspor i overensstemmelse 
med den rigtige historie. Det synes jeg også, den gør. Det er altid svært at 
vise en nulevende person, men interviewet med Niels Helveg er – så vidt jeg 
husker – næsten replik for replik korrekt. Det kan jeg godt forstå, Niels 
Helveg synes er irriterende. Han spillede ikke nogen heldig rolle under 
Thule-sagen. 
</p><p>
Jeg var mest bekymret for, hvordan Poul Brink var gestaltet. Jeg har arbejdet 
sammen med og kendt ham i mange år. Peter Plaugborg spiller ham sindssygt 
tæt på helt ned til den tidstypiske, grimme vindjakke«. 
</p><p><i class=" bl-elem">Kurt Strand, journalist </i></p><h3>
Christina Rosendahl 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/film_christinarosen_930416v.jpg" alt="" border="0"/></span>
»Selvfølgelig har jeg et stort ansvar. Men jeg er kunstner, så jeg udpeger, 
hvad man skal opleve. Og det er ikke objektivt. ’Idealisten’ er et kunstværk 
og dermed subjektivt. Historien er udelukkende mit blik på sagen. 
Historikere tilstræber objektivitet. Som historisk dokument kan ’Idealisten’ 
på ikke stå alene. 
</p><p>
Jeg håber med filmen at inspirere andre, gerne historikere, undervisere og 
andre interesserede, til at supplere den kollektive fortælling om 
Thule-sagen. Jeg tilstræber historisk korrekthed, men den skal underkastes 
det spørgsmål, jeg vil stille: Hvor meget råderum skal magthaverne have, når 
vores nation står over for en stor trussel? Filmen skaber eller understøtter 
ingen konspirationsteorier. Men den afspejler mange stadig ubesvarede 
spørgsmål«. 
</p><p><i class=" bl-elem">Christina Rosendahl, instruktør af ’Idealisten' </i></p><p/><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/film_nielshelveg_930414v.jpg" alt="" border="0"/></span></p><h3>
Niels Helveg-Petersen 
</h3><p>
»Det (fremstilling af interviewsituationen med Poul Brink og Helveg-Petersen, 
red.) giver et meget fortegnet billede af, hvordan sådan noget foregår(...). 
Det bedste, jeg kan sige om filmen, er, at den bidrager til at belyse, at 
man havde en atompolitik for Danmark og en anden for Grønland, som var 
hemmelig«. 
</p><p class=" bl-elem"><i class=" bl-elem">Niels Helveg-Petersen, udenrigsminister 25. januar 1993 til 21. december 
2000, i TV 2 7. april 2015 </i></p>	
</div>

</div></body></html>
