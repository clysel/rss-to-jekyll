---
layout:     post
title: 	    "Milliardærens sensation: Contador bliver et år mere"
post_author:	    
post_date:	    Tue, 10 Mar 2015 15:47:09 +0100
post_site:	    politiken.dk 
post_link:	    http://politiken.dk/sport/cykling/ECE2581764/milliardaerens-sensation-contador-bliver-et-aar-mere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For nogen tid siden proklamerede den russiske rigmand og ejer af 
Tinkoff-Saxo-mandskabet Oleg Tinkov via twitter, at en sensationel nyhed 
uden sidestykke i cykelsportshistorien ville blive offentliggjort i 
forbindelse med WorldTour-løbet Tirreno-Adriatico, der starter i morgen.
</p><p>
Men hvis Tinkov, der ifølge det amerikanske magasin Forbes stadig er 
milliardær, selv om han påstås at have sat omkring fem milliarder kroner til 
sidste år, med denne pompøse udmelding hentydede til, at kontrakten med hans 
spanske superstjerne Alberto Contador i dag forlængedes med yderligere et 
år, så den strækker sig til udgangen af 2016, må det siges, at den 
flamboyante russer har taget munden en anelse for fuld.
</p><h3>
Kan vise sig at være karrierens sidste år
</h3><p>
For nok er det da betryggende for Tinkov og hans sportslige leder Bjarne Riis 
at vide, at de kan arbejde videre med det seneste tiårs førende 
etapeløbsrytter, men det er ikke ligefrem en meddelelse, som skaber den 
voldsomme opstandelse.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2577384/bjarne-riis-og-rigmanden-ruller-det-tunge-skyts-frem/">Bjarne Riis og rigmanden 
ruller det tunge skyts frem</a></p><p>
Der har tidligere været spekuleret i, hvor længe den 32-årige spanier agter at 
fortsætte karrieren.
</p><p>
Selv har han udtalt, at han i hvert fald tager en sæson mere uden at 
præcisere, hvor han ville udfolde sig i 2016, men det står altså nu klart, 
efter at aftalen med Tinkoff-Saxo endegyldigt er faldet på plads.
</p><p>
Om det så også er ensbetydende med, at Contador siger stop efter 2016, 
foreligger der intet om, men det kan bestemt ikke udelukkes, at det bliver 
tilfældet.
</p><h3>
Contador har overvejet flere muligheder
</h3><p>
»Jeg har overvejet de muligheder, der bød sig, og jeg har haft flere at vælge 
imellem, men jeg er meget glad for at kunne fortsætte med Bjarne Riis, som 
jeg nu samarbejder med på femte år«, fastslår Alberto Contador.
</p><p>
»Det var nødvendigt at træffe en beslutning så tidligt som muligt, for hvis 
jeg skulle være startet på et nyt hold, skulle der træffes omfattende 
forberedelser til at bygge en trup op«.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2556672/forrygende-contador-knaekker-froome-i-foerste-store-bjergduel/">Forrygende Contador knækker 
Froome i første store bjergduel</a></p><p>
»Nu bliver jeg i de vante rammer, hvor jeg er sikker på at have den helt 
rigtige baggrund for at kunne udfolde mig i de store rundture«.
</p><h3>
Tinkov ville gerne have tegnet en længere kontrakt
</h3><p>
Oleg Tinkov udtrykker stor tilfredshed med at kunne beholde Contador, men 
lægger i skjul på, at han gerne ville have tegnet en længerevarende kontrakt 
med spanieren.
</p><p>
»Det er Albertos egen beslutning kun at forlænge med et år. Hvis han selv 
havde ønsket det, kun aftalen med det samme sagtens have strakt sig over et 
længere tidsrum«.
</p><h3>
Vigtigt at råde over en kaptajn af Contadors kaliber
</h3><p>
Den kontrakt, Bjarne Riis indgik med Oleg Tinkov, da han afhændede holdet til 
russeren i slutningen af 2013, løber nu ligeså længe som Contadors.
</p><p>
»Ingen er vist i tvivl om, at jeg er en stor tilhænger af Contador, og jeg ser 
det som uhyre vigtigt, at holdet kan råde over en kaptajn af hans kaliber 
også i 2016«, siger Bjarne Riis.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2558185/tilfreds-contador-fint-kun-at-vaere-to-sekunder-fra-froome/">Tilfreds Contador: Fint kun at 
være to sekunder fra Froome</a></p><p class=" bl-elem">
»Jeg tror, det er den helt rigtige afgørelse, Alberto er nået frem til, og han 
kan føle sig fuldstændig sikker på, at han har den maksimale opbakning til 
at få opfyldt sine stadig meget høje ambitioner«.
</p>	
</div>
</div></body></html>
