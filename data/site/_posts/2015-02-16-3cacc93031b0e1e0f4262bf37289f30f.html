---
layout:     post
title: 	    Psykiater om mistænkt attentatmand Ingen tegn på alvorlig psykisk sygdom
post_author:	    
post_date:	    Mon, 16 Feb 2015 18:04:53 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549217/psykiater-om-mistaenkt-attentatmand-ingen-tegn-paa-alvorlig-psykisk-sygdom/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Der var i sommeren 2014 »ingen tegn, som kunne tyde på alvorlig psykisk 
sygdom« hos den nu afdøde Omar Abdel Hamid el-Hussein, som formodes at være 
den mand, der i weekenden skød og dræbte to mænd i København. De to drab er 
af myndighederne blevet betegnet som terrorangreb. 
</p><p>
30. januar i år blev Omar Abdel Hamid el-Hussein løsladt efter at have været 
varetægtsfængslet i knap et år i forbindelse med en sag, hvor han var 
anklaget for at have stukket en 19-årig mand ned i et S-tog. I byretten blev 
han idømt to års fængsel i sagen, men anklagemyndigheden valgte at anke, og 
i den forbindelse afgjorde Østre Landsret, at han skulle løslades. 
</p><p>
Domspapirer fra sagens behandling i byretten viser, at det blev vurderet, at 
der ikke var grundlag for at kræve en mentalundersøgelse af Omar Abdel Hamid 
el-Hussein. 
</p><h3>
Ingen kontakt til psykiatrisk system 
</h3><p>
Det var Kriminalforsorgens psykiatriske lægekonsulent Katarine Adamikova, som 
på baggrund af en personundersøgelse foretaget af Kriminalforsorgen, 
konkluderede, at en mentalundersøgelse var unødvendig. 
</p><p>
»Han har aldrig været i kontakt med det psykologiske eller psykiatriske regi, 
men under nuværende personundersøgelse fremstod han venlig, men indesluttet 
og medvirkende i stærkt begrænset omfang«, skriver psykiateren blandt andet 
ifølge domspapirerne. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Portræt: Den kvikke og antændelige 
mand endte som terrormistænkt</a></p><p>
Hun skriver videre om Omar Abdel Hamid el-Hussein, at han »har altid nægtet et 
misbrug af euforiserende stoffer, men han afviste at aflægge urinprøver, 
samt der blev en gang fundet en bong flaske, hvilket tyder på et misbrug af 
cannabis«. 
</p><p>
Psykiateren konkluderer derfor, at der er »ingen tegn, som kunne tyde på 
alvorlig psykisk sygdom, bortset fra en mistanke om misbruget af 
euforiserende stoffer«. 
</p><p>
Psykiaterens konklusioner står i kontrast til de forklaringer, som Omar Abdel 
Hamid el-Hussein selv kom med om sig selv som årsagen til, at han overfaldt 
den 19-årige i S-toget. 
</p><p>
Ifølge domspapirerne fra sagen forklarede han, at »han led af angst og følte 
sig paranoid«. Og at han »følte sig i fare for at blive overfaldet, og det 
var derfor, at han overreagerede. Han følte, at forurettede (den 19-årige, 
som blev overfaldet, red.) og dem, denne sad sammen med, talte om ham og 
måske om at overfalde ham«. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2549069/thorning-intet-tyder-paa-at-gerningsmand-var-en-del-af-en-terrorcelle/">Thorning: Intet tyder på, at 
gerningsmand var en del af en terrorcelle</a></p>	
</div>
</div></body></html>
