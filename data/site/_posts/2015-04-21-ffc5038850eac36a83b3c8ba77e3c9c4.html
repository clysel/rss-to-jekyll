---
layout:     post
title: 	    "Norge dropper FM-båndet fra 2017"
post_author:	    Adam Fribo
post_date:	    Tue, 21 Apr 2015 06:11:09 +0000
post_site:	    www.version2.dk 
post_link:	    http://www.version2.dk/artikel/norge-dropper-fm-baandet-fra-2017-149525?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Om to år skal nordmændene i gang med at skifte transistorradioer ud med digitalt udstyr. Som det første land i verden lukker Norge nemlig ned for FM-båndet fra 2017.</p>

<p>Det oplyser den norske regering i en <a href="https://www.regjeringen.no/nb/aktuelt/radiodigitaliseringen-skjer-i-2017/id2406145/">pressemeddelelse</a>.</p>

<p>Beslutningen skyldes blandt andet økonomiske hensyn, og ifølge den norske regering er det er 8 gange billigere at sende DAB-radio end at transmittere på det gamle frekvensbånd. Derfor forventer den norske regering, at de landsdækkende radiokanaler kan spare i omegnen af 177 millioner kroner om året ved at sende digital radio.</p>

<p>Og ifølge kulturminister Thorhild Widvey vil det også komme lytterne til gode.</p>

<p>»Digitaliseringen åbner op for et meget bredere udvalg af radiokanaler, hvilket vil komme lyttere i hele landet til gode. For lytterne vil det betyde et langt mere mangfoldigt radiotilbud, støjfri modtagelse og en række nye funktioner,« udtaler hun.</p>

<p>Med medieforliget i 2012 blev det besluttet, at Danmark lukker for FM-båndet i 2019, hvis mindst halvdelen af al radiolytning i 2018 foregår på digitale platforme.</p>
  </section>

  
  
  
  </div></body></html>
