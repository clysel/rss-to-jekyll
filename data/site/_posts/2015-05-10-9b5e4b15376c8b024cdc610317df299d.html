---
layout:     post
title: 	    "Alberte: »Jeg har arvet min fars rastløshed«"
post_author:	    
post_date:	    Sun, 10 May 2015 19:07:34 +0200
post_site:	    politiken.dk 
post_link:	    http://politiken.dk/kultur/musik/ECE2663435/alberte-jeg-har-arvet-min-fars-rastloeshed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Min nye plade er mere hel. Den har en større palet af følelser. Da jeg var 
yngre, havde jeg en fornemmelse af, at jeg ikke havde ’det hele’ med på mine 
plader. For det blev påtalt og påpeget, når jeg blev anmeldt«. 
</p><p>
»Et af temaerne på pladen er de små lykkelige øjeblikke, der er i et liv. Da 
jeg var yngre, var jeg for dårlig til at dyrke de øjeblikke, for jeg vidste 
ikke, hvor sjældne de var«. 
</p><p>
»Min gamle onkel eller stedfar, Adrian Bentzon, boede hele sommeren oppe i 
Tisvilde og havde udsigt over havet fra sin terrasse. Der sad han hver aften 
og bappede på sin pibe og sagde: »Denne solnedgang kommer ikke igen«. Det 
havde han jo ret i«. 
</p><p>
»Jeg har arvet min fars rastløshed, og mine børn har arvet min rastløshed«. 
</p><h3>
Uegnet til et rigtigt job 
</h3><p>
»Jeg har siddet i Statens Kunstfonds Musiklegatudvalg, men stopper nu. Der er 
så mange talentfulde komponister, og det er glædeligt og overvældende. Men i 
nogle perioder har det været en slags kontorarbejde, dels at skulle blive 
siddende og lytte det hele igennem og dels at gå til møderne. Det sidste har 
jeg været virkelig dårlig til, men jeg er kommet igennem dem, og jeg har 
tænkt: Stor respekt for folk, der tager ind på et job hver dag. Stor respekt 
og undskyld, jeg kan ikke tage del i det. Jeg kan ikke. Jeg er komplet 
uegnet efter så mange år som spasser (kunstner/musiker/fri fugl, red.)«. <br/><br/>
»Mine børn er flyttet hjemmefra, og så sker det lettere, at arbejslivet 
skrider og flyder ud i nætterne. Jeg er lykkelig for, at min kærestes søn på 
tre et halvt er hos os nogle af dagene. Det huer mig altså godt. Det har nok 
noget at gøre med selvtilsidesættelsen i det«. 
</p><div class="art-quote article-box">
<p class="quote"/>
<blockquote>
<p class="quote-txt">
Stor respekt for folk, der tager ind på et job hver dag
</p>
<p class="sender">
Alberte Winding 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/navne/foedselsdage/ECE2055727/et-taenksomt-lysende-smil-runder-et-halvt-aarhundrede/">Et tænksomt lysende smil 
runder et halvt århundrede</a><br/><br/>
»Det er en dejlig forvirring, der opstår, når man slipper sådan en tre et 
halvt år gammel dreng ind i sin lejlighed. Det er en tilstand, som passer 
mig godt, og som jeg henter meget energi i. Der opstår en helt ny usynlig 
spindelvævverden af fantastiske ting omkring en«.</p><p>
»Nu skal jeg ikke være Jesus – men i selvtilsidesættelsen ligger hele kimen 
til ens kreativitet. At det ikke handler om ’mig’, men om ’det’. At man 
bliver dygtigere som kunstner til at beskrive det, man ser og ikke det, man 
er, mens man ser det«. 
</p><h3>
Problematisk at være sød 
</h3><p>
»Der var næsten ingen regler i min barndom. Men vi havde nogle forældre med 
store følelser, så på den måde har vi godt kunnet mærke nogle grænser 
alligevel. Det har ikke været et hjem, hvor følelserne var pakket væk på 
nogen måde«. <br/><br/>
»Jeg har svært ved at være steder, hvor folk undertrykker deres følelser 
meget, for jeg kan mærke, at der buldrer noget i dem – men hvad? Det 
skræmmer mig næsten mere end folk, der råber«. 
</p><div class="art-quote article-box">
<p class="quote"/>
<blockquote>
<p class="quote-txt">
Det er lidt problematisk, at folk bare synes, at jeg er sød
</p>
<p class="sender">
Alberte Winding 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1810992/alberte-winding-der-er-intet-salg-det-har-aldrig-vaeret-sjovere-at-lave-musik/">Alberte Winding: »Der er intet 
salg. Det har aldrig været sjovere at lave musik«</a><br/><br/>
»Jeg har også svært ved, hvis folk afholder sig fra at sige, hvad de mener om 
en, for så seks år senere at vende tilbage og sige, at man var en knaldende 
idiot«.</p><p>
»Det er lidt problematisk, at folk bare synes, at jeg er sød. Fordi sød er 
ikke klog, og sød er ikke skæg, og sød er ikke fræk, det er bare ... sød. 
Nogle gange har man brug for, at folk hører efter. Sådan var det egentlig 
også med min far (Thomas Winding, red.). Nogle gange sagde han nogle ret 
provokerende ting, men så hæftede folk sig mest ved hans stemme«. 
</p><p>
»Der er en hængebirk i min have, som jeg sidder og stirrer på. Hvorfor gør jeg 
det? Men hvis jeg stirrer på den i ti minutter, så føles det, som om jeg har 
været der en hel dag«. 
</p><h3>
Hvad kan jeg gøre for dig? 
</h3><p>
»Jeg skal jo egentlig snart være bedstemor. Mine børn er 27 og 23. Jeg tror 
ikke, de får børn lige med det samme – men ... I’m ready!«
</p><p>
»Min datter Josefine og jeg går til yoga sammen. Det var egentlig ret skønt at 
lave noget med min datter. Og så opdage, at hun var bedre til yoga end mig. 
Den havde jeg ikke set komme«. 
</p><p>
»At sætte nogle penge ind på sine børns konto er altid godt. Det tror jeg«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1063277/alberte-windings-ungdomsroman-er-et-lille-mirakel/">Alberte Windings ungdomsroman 
er et lille mirakel</a></p><p>
»Bortset fra det ved jeg ikke, hvad jeg kan gøre for dem. Det er et af mit 
livs nye store spørgsmål. Man kunne også sige: Why don’t you ask? Helt 
generelt er det et ret fint spørgsmål at stille andre mennesker: Hvad kan 
jeg gøre for dig?«
</p><p>
»Jeg bliver selv bedre og bedre til at svare på det spørgsmål«. 
</p><p>
»Mit køn kan godt lide at fortælle om, hvordan vi har det. Så får vi det 
allerede meget bedre. Mænd kan ikke lide at snakke om det, de vil bare gerne 
gøre noget ved det«. 
</p><p class=" bl-elem">
»Jeg er begyndt at ligne en tåbe på alle billeder, fordi alle andre har lært 
at tage sig godt ud på selfies. Og så står jeg og tænker: Hvorfor ser folk 
sådan ud? Pludselig er jeg den, der ikke kan finde ud af at smile på 
billeder.«
</p>	
</div>

</div></body></html>
