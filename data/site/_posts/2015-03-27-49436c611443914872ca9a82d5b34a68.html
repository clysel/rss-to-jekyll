---
layout:     post
title: 	    "Morten Østergaard: »Jeg frygter, at vi luller os selv i søvn«"
post_author:	    
post_date:	    Fri, 27 Mar 2015 22:30:30 +0100
post_site:	    politiken.dk 
post_link:	    http://politiken.dk/indland/politik/ECE2607982/morten-oestergaard-jeg-frygter-at-vi-luller-os-selv-i-soevn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Flere i arbejde</b></h4>
<h5>
<b>Reformerne</b></h5>
<div class="fakta-body" data-buildingblock="embedded_factboxlink">
<p>
I den aktuelle 2020-plan er fokus at øge beskæftigelsen via reformer. 
</p><p>
Velfærdsaftalen fra 2009 øgede den med 11.000 fuldtidspersoner. 
</p><p>
Tilbagetrækningsreformen gav 65.000, og dagpengereformen 13.000. 
SR-regeringen har øget beskæftigelsen med samlet 28.000 personer. 
</p><p>
Heraf gav skattereformen i 2012 11.000 personer. 
</p><p class=" bl-elem">
I en ny 2025-plan sætter Morten Østergaard målet til mellem 25.000 og 50.000 
flere i beskæftigelse. 
</p>
</div>
</div><p>
Hvis reformtrætte danskere ønsker, at Helle Thorning-Schmidts erklærede 
’reformamok’ skal afløses af et pusterum, skal de ikke stemme på Morten 
Østergaard. 
</p><p>
Regeringens næstkommanderende vil fastholde tempoet efter det kommende 
folketingsvalg og sætter med nye økonomiske pejlemærker spot på et af dansk 
politiks klassiske tabuer, boligskatten. 
</p><p>
Den radikale leder og økonomiminister godter sig ellers over, at han i disse 
dage kan sætte flueben ud for en række af regeringens økonomiske 
målsætninger. 
</p><p>
Væksten opjusteres. Købelysten stiger. Det går den rigtige vej med 
jobskabelsen. Senest konstaterede regeringen i går, at målet om 150.000 
ekstra danskere i private jobs i 2020 ser ud til at blive nået. 
</p><h3>
Frygter en luksusfælde 
</h3><p>
Men knap er fluebenet ud for den gældende 2020-plan sat, før Østergaard åbner 
en helt blankt kapitel i den økonomiske debat: 2025. 
</p><p>
Underskuddene »tårner sig op« efter 2020, og hvis Morten Østergaards 
langsigtede mål om, at »mindst« tre millioner danskere skal være i arbejde, 
kræver det ifølge økonomiministeren nye tiltag, der svarer til 2-3 
dagpengereformer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2582412/morten-oestergaard-de-borgerlige-har-intet-laert-af-00erne/">Morten Østergaard: De 
borgerlige har intet lært af 00'erne</a></p><p>
Det er målt i beskæftigelseseffekt mere, end hvad SR-regeringen har reformeret 
sig til de seneste fire år. 
</p><p>
»I en situation, hvor vi har nået målet og skabt en positiv udvikling, frygter 
jeg, at vi luller os selv i søvn og ender i den luksusfælde, som vi havnede 
i i nullerne. Derfor vil jeg i den kommende lange periode arbejde for, at vi 
sætter os det mål, at der er flere, der arbejder, end der skal forsørges. 
Med den udvikling, vi har, kræver det, at vi får øget arbejdsudbuddet i 
Danmark«, siger Morten Østergaard. 
</p><h3>
Undgå en tyv om natten 
</h3><p>
Han har ikke et »fikst og færdigt« reformkatalog. Men første tiltag, 
Østergaard vil arbejde for, er en skattereform, der rokerer rundt på 
milliarder. Fra mursten til arbejdsindkomst. Hvis muligt gerne vedtaget i 
næste regeringsperiode, selvom noget først vil kunne træde i kraft senere. 
</p><p>
»Jeg står helt ved de aftaler, vi har lavet på skatteområdet, hvor vi er i 
fuld gang med at sænke skatten på arbejde og samtidig har aftalt, at der 
frem til 2020 er ro om boligskatterne efter en turbulent periode. Men det er 
vigtigt at få sat et pejlemærke om, at når tiden kommer efter 2020, stopper 
vi med at give rabatter på boligmarkedet. Hvis vi tager diskussionen i god 
tid, undgår vi, at det kommer som en tyv om natten«. 
</p><h3>
»Det er vigtigt at være ærlig«
</h3><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Jeg tror, det er vigtigt, at man er ærlig om de udfordringer, der venter efter 2020</p>

<p class="sender">
Morten Østergaard 
</p>
</blockquote>
</div><p>
Ved at efterlyse et opgør med boligskatterne træder Morten Østergaard ind på 
et betændt, politisk område. Siden 2001 har der på boligmarkedet eksisteret 
et skattestop, der i kroner og øre fastfryser ejendomsskatten. Selvom 
statens indtægter dermed gradvist bliver udhulet, har området været præget 
af borgfred, siden et stort flertal i 2012 vedtog at fastholde skattestoppet 
frem til 2020. <br/><br/>
Fastfrysningen kommer imidlertid først og fremmest de 10 procent rigeste til 
gavn. Og det er »pivskævt«, mener Østergaard.</p><p><i class=" bl-elem">Du taler om, at jeres skattereform har ’skabt ro om boligskatterne’ ved at 
bevare skattestoppet. Hvorfor skaber man så ikke ro ved at forlænge det?</i></p><p>
»Den samlede politik, vi fører frem til 2020 – med de balancer, der er, og den 
udvikling vi har skabt – skaber tryghed for danskerne. Den giver grundlag 
for at tro på, at der bliver skabt nye jobs, hvor de gamle forsvandt. Det er 
jo en del af en samlet pakke«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2586349/maeglere-glaeder-sig-over-stigende-boligsalg---men-branchen-er-delt-i-tre/">Mæglere glæder sig over 
stigende boligsalg - men branchen er delt i tre</a></p><p><i class=" bl-elem">Tror du isoleret set ikke, det skaber mere uro, når du varsler på sigt at 
ændre boligbeskatningen?</i></p><p>
»Nej, jeg tror, det er vigtigt, at man er ærlig. Ærlig om, hvad det er for 
udfordringer, der venter os efter 2020. Særligt på et tidspunkt, hvor man 
kan gøre status og sige, at nu har vi skabt grundlag for en stabil udvikling 
i de næste fem år. Det er tryghed. Boligskattestoppet er falsk tryghed, hvis 
vi tillader, at det igen fører til en situation, hvor boblen var bristet. 
Derfor må vi også i god tid vaccinere os mod, at vi kommer i samme situation 
en gang til. Hvis man vil vedblive at give skatterabatter til boligejerne 
også efter 2020, vil man ikke i tilstrækkelig grad have lært af krisen«. 
</p><h3>
Flere sæt hænder skal stå klar 
</h3><p>
Den altoverskyggende udfordring handler ifølge Morten Østergaard om at ruste 
den danske arbejdsstyrke til en fremtid, hvor små årgange inden for 
arbejdsmarkedet skal forsørge store årgange uden for. 
</p><div class="art-quote article-box">
<p class="quote"/>
<blockquote>
<p class="quote-txt">
Regeringens politik er jo fuldstændig glasklar
</p>
<p class="sender">
Morten Østergaard 
</p>
</blockquote>
</div><p>
Novo Nordisk i Kalundborg og Danfoss på Als forsøger at tiltrække ingeniører 
og faglært arbejdskraft, og det kan komme til at knibe i årene frem. Derfor 
fremhæver Morten Østergaard, at arbejdsstyrken ikke bare skal være 
tilstrækkelig, men også veluddannet og motiveret for at gøre en ekstra 
indsats. <br/><br/>
Det sidste – altså motivationen – skal komme ved, at skatten lettes. Også den 
marginale skat i toppen af indkomstskalaen, påpeger den radikale 
leder.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
»Jeg hører virksomhederne sige, at de har brug for, at skatten på arbejde 
kommer ned, så man kan tiltrække de dygtigste danskere og dygtigste 
udlændinge. Derfor har vi brug for, at folk byder mere arbejdskraft til. De 
gør de, hvis vi sænker skatten på arbejde. Vi har også brug for at øge 
produktiviteten. Derfor skal vi både sænke skatten i bunden – men også være 
villige til at kigge på det samlede skattetryk og marginalskatten«, siger 
Østergaard. 
</p><p><i class=" bl-elem">Hvor stor skal skatteformen være?</i></p><p>
»Den næste skattereform skal jo på bundlinjen have mindst samme kaliber som 
den seneste, vi havde«. 
</p><p>
Skattereformen i 2012 skønnes at øge beskæftigelsen med 11.000 personer, 
hvilket er lidt mindre end dagpengereformen fra 2010, der øgede den med 
13.000 personer. 
</p><h3>
»Regeringens politik er glasklar«
</h3><p><i class=" bl-elem">I har lavet en masse reformer, men i omfang står de ikke mål med det, som 
VK-regeringen lavede. Savner du – hvis du nu skal være ærlig – 
ambitionsniveauet fra Lars Løkke Rasmussens statsministertid?</i></p><p>
»Efter i mange år at have talt for behovet for både efterløns- og 
dagpengereformer og ofte kun mødt af hånlatter – også fra pressen – føler 
jeg et stort ejerskab til, at vi kom derhen, hvor vi fik lavet en 
efterlønsreform i bredt samarbejde. Når vi lykkes med at lave noget holdbart 
i dansk politik, gør vi det i bredt samarbejde. Det var brøleren, at man 
ikke med dagpengereformen fik gjort det. Og derfor har både statsministeren 
og jeg jo sagt, at den næste dagpengereform også bør være i bredt 
samarbejde«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581387/danskernes-appetit-paa-nye-boliglaan-er-eksploderet/">Danskernes appetit på nye 
boliglån er eksploderet</a></p><p><i class=" bl-elem">Men i forhold til at lempe skatten er i hvert fald tre partier åbne for 
tanken. Nemlig Venstre, de konservative og Liberal Alliance. Er det her også 
et forsøg på at spille dig selv på banen, hvis nu regeringsmagten skulle 
skifte?</i></p><p>
»Nej, jeg mener, vores status over dansk økonomi viser, at hvis man ønsker en 
stabil og fremgangsrig udvikling i Danmark med tryghed for danskerne, så er 
det bedst at fortsætte med den nuværende regering i bredt samarbejde med 
oppositionen. Jeg har tit hørt dem sige, at de er en meget bedre opposition, 
end vi var. Men hvis de nu er bedst til at sidde i opposition, og vi nu er 
bedst til at sidde i regering, er det nok bedst at fortsætte sådan«. 
</p><p><i class=" bl-elem">Hvordan harmonerer den her plan med S og Thorning-Schmidt, som jo hverken 
vil ophæve skattestoppet eller sænke marginalskatten?</i></p><p class=" bl-elem">
»Når en regering har en plan, der rækker frem til 2020, må det også være fair 
nok, at man som partileder gør sig tanker om, hvad der skal afløse den, når 
den tid kommer. Så regeringens politik er jo fuldstændig glasklar. Det, jeg 
gør som radikal partileder og som økonomi- og indenrigsminister, er at 
forholde mig til, hvad der skal ske, når nu det viser sig, at vi er i stand 
til at realisere ambitionerne. Vi er på rette kurs«. 
</p>	
</div>
</div></body></html>
