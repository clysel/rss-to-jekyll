---
layout:     post
title: 	    "Uønskede Pepsireklamer på Samsung SmartTV"
post_author:	    Rasmus Ekberg Villumsen
post_date:	    Thu, 12 Feb 2015 11:49:01 +0000
post_site:	    www.version2.dk 
post_link:	    http://www.version2.dk/artikel/uoenskede-pepsireklamer-paa-samsung-smarttv-77149?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Pepsireklamer har i den forløbne uge forstyrret flere brugere af Samsung SmartTV i Australien i at se film.</p>

<p>»I alle film jeg spiller, 20-30 minutter inde i dem, begynder Pepsi reklamen, ingen lyd men sprød klar reklame. Det er sket på seks film idag«, skriver en bruger på <a href="http://www.reddit.com/r/PleX/comments/2va6k9/plex_stops_half_way_through_and_plays_a_pepsi_ad/cofv1ey">reddit</a>, hvor andre havde de samme problemer.</p>

<p>En talskvinde for Samsung har udtalt at de er klar over problemet i Australien: 
»Vi er opmærksomme på situtationen, der har forsaget, at nogle SmartTV-brugere i Australien har oplevet afbrydelse af programmer i form af reklamer«</p>

<p>»Det lader til at skyldes en fejl, og vi er i øjeblikket i gang med at undersøge sagen«, udtaler hun til <a href="http://www.bbc.com/news/technology-31424596">BBC</a>.</p>

<p>Debatten om den uønskede reklame startede i en <a href="http://www.reddit.com/r/PleX/comments/2va6k9/plex_stops_half_way_through_and_plays_a_pepsi_ad/">undertråd på reddit</a> tilegnet <a href="https://plex.tv/">Plex</a>, som er en mediecenter app, der organisere billeder, film og musik og streamer det til alle brugerens enheder. App'en kan blandt andet kan fås på Samsungs SmartTV.</p>



<p>Plex-brugere benytter app'en til at streame lokalt indhold fra deres computer til et TV. Flere brugere blev derfor overraskede over, at en online reklame blev vist på deres TV.</p>



<p>Det er dog ikke kun folk, der benytter Plex, der har haft problemer med reklamen fra Pepsi. Brugere af <a href="http://community.foxtel.com.au/">Foxtel GO app'en</a>, som er en gratis app, der lader brugerne streame live tv, oplevede også, at deres streams blev afbrudt af Pepsireklamen.</p>

<p>De uønskede Pepsireklamer på Samsungs SmartTV kommer i halen på en anden SmartTV-episode, hvor Samsung i sin <a href="https://www.samsung.com/uk/info/privacy-SmartTV.html">Privacy Policy</a> forklarer, at selskabets SmartTV overvåger og sender samtaler til tredjepart.</p>


  </section></div></body></html>
