---
layout:     post
title: 	    "Tyrkiets præsident kalder centralbankchefen for gemen forræder"
post_author:	    
post_date:	    Sat, 28 Mar 2015 15:49:51 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2603264/tyrkiets-praesident-kalder-centralbankchefen-for-gemen-forraeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de mest centrale mænd i styringen af tyrkisk økonomi er intet andet end 
en gemen forræder, mener landets præsident. 
</p><p>
Den slags voldsomme præsidentielle personangreb sker næsten dagligt i Tyrkiet, 
men at de de seneste måneder stadig hyppigere har ramt landets 
centralbankdirektør, er højst usædvanligt både i Tyrkiet og resten af 
verden. 
</p><p>
Udfaldene bekymrer udenlandske investorer, der ser dem som et tegn på, at 
Tyrkiet ikke længere er regeret med samme økonomiske fornuft, som i de 
første år efter Recep Tayyip Erdogan kom til magten som ministerpræsident i 
2002. 
</p><p><b class="ext-link">ÅRETS KULTUR-SKANDALER </b><a class="embeddedlink" href="http://politiken.dk/kultur/ECE2498448/aarets-kultur-skandaler-erdogan-fik-massiv-kritik-for-nyt-giga-palads/">Erdogan fik massiv 
kritik for nyt giga-palads</a></p><p>
»I takt med at retorikken bliver mere og mere skinger fra regeringens side og 
særligt Erdogan, er det mere og mere bekymrende, og den er skinger selv i en 
tyrkisk sammenhæng, hvor bølgerne normalt går højt. Men angrebene på 
centralbanken er blevet værre og værre, og det er åbenlyst bekymrende«, 
siger Lars Christiansen, senioranalytiker i Danske Bank. 
</p><p>
»Internationale investorer har ikke så stor lyst til at købe ind i Tyrkiet i 
øjeblikket, og det første, de kaster på bordet, er Erdogan vs. 
centralbanken. Lige nu dominerer det opfattelsen af Tyrkiet, og der er en 
bekymring for, hvor permanent det bliver«. 
</p><h3>
Høj rente 
</h3><p>
Konflikten mellem Erdogan og centralbankdirektør Erdem Basci bunder i bankens 
politik om at fastholde en relativt høj rente for at beskytte den tyrkiske 
lira, der ligger omkring sit lavest niveau nogensinde. Erdogan er indædt 
modstander af høje renter, har løbende krævet dem sat ned og kaldt alle, der 
mener noget andet, for medlemmer af en »rentelobby«, der med præsidentens 
ord er »forræderisk«. 
</p><p>
At sætte renten ned i en situation med stigende inflation og lav valutakurs 
finder man ingen anbefalinger af i økonomiske lærebøger, og politikken er 
følgelig blevet døbt ’erdoganenomics’. 
</p><p><b class="ext-link">ERDOGAN TIL EU</b><a class="embeddedlink" href="http://politiken.dk/udland/ECE2485643/erdogan-til-eu-hold-bare-jeres-gode-raad-for-jer-selv/">Hold bare jeres gode råd for jer 
selv</a></p><p>
»Der er 350-400 år gammel økonomisk litteratur. Hvis ikke den er sand, så lad 
os brænde Adam Smiths og John Maynard Keynes’ bøger. Og lad os ændre loven 
om centralbanken og sætte renterne til 0. Hvis det virker, vil jeg 
offentligt undskylde for min økonomiske analfabetisme, og jeg vil sige, at 
jeg ikke kan bestride jobbet«, siger Durmus Yilmaz, en tidligere 
centralbankdirektør, der ligesom den nuværende er udpeget af den siddende 
regering, til dagbladet Hürriyet. 
</p><p>
Den siddende centralbankchef siger ikke så meget offentligt, men meget tyder 
på, at han og en af de helt centrale økonomiske ministre, 
viceministerpræsident og økonomiminister Ali Babacan, har været tæt på at 
træde tilbage i protest over presset fra Erdogan. Skulle det komme dertil, 
vil det være et alvorligt slag for tilliden til tyrkisk økonomi, siger Lars 
Christiansen. 
</p><h3>
En fan siger fra 
</h3><p>
»Hvis det ender med, at Basci går eller bliver presset, eller medlemmer af 
regeringstoppen går, ændrer billedet sig markant«, siger chefanalytikeren. 
</p><p>
»Jeg var engang meget stor fan af det tyrkiske reformprogram, men det lægger 
man større og større afstand til i dag. Det er, som om der er en opfattelse 
i regeringspartiet AKP af, at det er Erdogans person snarere end de 
reformer, han gennemførte, der er årsag til Tyrkiets succes, og det er 
bekymrende«. 
</p><p>
Da AKP og Erdogan kom til magten i 2002, var Tyrkiet i gang med et 
reformprogram designet af Den Internationale Valutafond, og det er i høj 
grad implementeringen af det, der har banet vejen for de sidste ti års 
tyrkiske vækstrater, der i en periode var tæt på at være tocifrede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2501012/erdogan-misbruger-antiterrorlove-til-censur/">Erdogan misbruger 
antiterrorlove til censur</a></p><p>
»Selv om jeg er bekymret, er vi ikke gået i kollapsmodus eller noget som 
helst, vil jeg godt understrege. Det er ikke der, vi er. Men det er måske 
også, fordi det har været en glidende, gradvis optrapning. Vi har vænnet os 
til, at det er sådan, retorikken er«, siger Lars Christiansen. 
</p><p class=" bl-elem">
Basci var 12. marts på besøg i præsidentpaladset for at give Erdogan en 
personlig briefing om tyrkisk økonomi, og hvordan tilliden kan genskabes. 
Efter besøget hed det i en erklæring fra Ankara, at »præsidentens følsomhed 
over renter og produktion blev understreget«, men at »det nuværende klima af 
tillid og stabilitet skal omhyggeligt bevares«. 
</p>	
</div>
</div></body></html>
