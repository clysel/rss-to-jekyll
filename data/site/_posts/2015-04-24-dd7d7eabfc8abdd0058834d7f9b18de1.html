---
layout:     post
title: 	    "Radioen mister magt over musikken"
post_author:	    
post_date:	    Fri, 24 Apr 2015 15:20:30 +0200
post_site:	    politiken.dk 
post_link:	    http://politiken.dk/kultur/musik/ECE2641505/radioen-mister-magt-over-musikken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når danskerne opdager ny musik, bruger de i mindre grad radioen end tidligere. 
</p><p>
Det viser en ny undersøgelse foretaget af YouGov for Koda, der varetager 
komponistrettigheder i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2601146/dansk-radio-er-ikke-med-paa-beatet/">Dansk radio er ikke med på 
beatet</a></p><p>
Heri svarer 53 procent af danskerne i 2010, at sidst, de opdagede et nyt 
nummer, de kunne lide, var det igennem radioen. I dag – 5 år senere – er det 
kun 39 procent, der lærer ny musik at kende på den måde. 
</p><h3>
Truet race 
</h3><p>
Hos unge er tallet lavere. Blandt 18-29-årige lærer 29 procent ny musik at 
kende gennem radioen. Undersøgelsen viser, at radioen taber magt i forhold 
til at være definerende inden for ny musik, mener Koda’s direktør, Anders 
Lassen. 
</p><p>
»Folk finder ny musik andre steder i dag, eksempelvis via streaming eller 
venners anbefalinger. Ligesom når vi skal ud at rejse eller købe en ny 
vaskemaskine, så kigger vi på Trustpilot eller Tripadvisor, hvor man kan se, 
hvordan andre har anmeldt produktet. På den måde er smagsdommerne en truet 
race«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2613605/din-radio-maa-vaere-indstillet-helt-forkert/">Din radio må være indstillet 
helt forkert! </a></p><p>
Den vurdering er Tor Arnbjørn, radiochef hos DR, uenig i: 
</p><p>
»Det er ikke korrekt at konkludere ud fra undersøgelsen, at radioens rolle som 
stedet, hvor man finder ny musik, er truet. Der er selvfølgelig sket en 
udvikling, men vi står ikke på kanten af at være irrelevante. At vi i en tid 
med konkurrence fra sociale medier og streaming stadig er stedet, hvor mere 
end hver 4. dansker oplever ny musik, synes jeg faktisk er imponerende«, 
siger han. 
</p><h3>
Udfordrer public service-begrebet 
</h3><p>
Koda-direktør Anders Lassen mener, at det udfordrer radioens rolle som 
opdrager: 
</p><div class="art-quote article-box">
<p class="quote"/>
<blockquote>
<p class="quote-txt">
Radioens rolle som stedet, hvor man finder ny musik, er truet
</p>
<p class="sender">
</p><p class=" bl-elem">Anders Lassen, direktør, Koda</p> 

</blockquote>
</div><p>
»Vores tal viser, at radioens rolle som stedet, hvor man finder ny musik, er 
truet. Det er ikke et stort brancheproblem, for i Danmark er de fleste 
radiostationer jo public service-medier. Det vil snarere være en udfordring 
for public servicebegrebet«, siger han.</p><p>
Tor Arnbjørn mener ikke, at hverken forbrugsvaner, streaming eller sociale 
medier udspiller radioens rolle: 
</p><p>
»Vi er blevet flere om at præsentere ny musik, men jeg synes ikke, vi er 
blevet overhalet indenom. Folk bruger ikke radioen mindre, og 9 ud af 10 
danskere lytter ugentligt til DR Radio. Der er stadig behov for, at vi 
præsenterer danskerne for ny og relevant musik, som vi sætter ind i en 
sammenhæng. Derfor er vi også gået fra at have kanaler, der spillede ren 
musik, til at have otte radiokanaler med værter med fagspecifik viden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2473032/radio-amerikansk-mordserie-suger-lyttere-til-sig/">Radio: Amerikansk mordserie 
suger lyttere til sig</a></p><p>
Begge er enige om, at udviklingen afspejler ændrede vaner hos 
medieforbrugerne. 
</p><p class=" bl-elem">
»Folk går væk fra fællesskabet og det kollektive forbrug og i retning af et 
individuelt forbrug. Og så har vi fået nogle mobile enheder, der dækker 
vores kulturforbrug i stedet for radio og tv. Så der sker både en 
fragmentering og en individualisering af vores medievaner. Samtidig er 
radioen er jo presset på flere områder. Selv om dab blev startet for 10 år 
siden, er det stadig et fåtal af danskerne, der bruger det. I stedet bruger 
danskerne streaming af musik eller podcasts, hvor de lytter til 
programmerne, når de vil«, siger Anders Lassen. 
</p>	
</div>

</div></body></html>
