---
layout:     post
title: 	    "Ugen på nettet: Travolta blev til grin på Oscar-billeder"
post_author:	    
post_date:	    Fri, 27 Feb 2015 18:09:19 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2563601/ugen-paa-nettet-travolta-blev-til-grin-paa-oscar-billeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hver uge opsummerer vi de største begivenheder på nettet og resten af den 
forbrugerelektroniske netværksvirkelighed, du befinder dig i. 
</p><p>
I denne uge handler det bl.a. om en Hollywood-producer, der har lavet en 
superprofessionel <b>fan-film om Power Rangers som voksne</b>, hvordan <b>John 
Travoltas pinlige Oscar-optræden </b>er blevet et meme-hit, og en 
Tumblr-blog fyldt med <b>pinlige amatørteater-billeder</b>. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00859/Byline__Morten_Bay_859337k.jpg" alt="" border="0"/></span></p><p>
Morten Bay er Politikens teknologi-korrespondent i Californien, hvor det meste 
sker først. 
</p><p>
Han har i mere end 15 år skrevet i et hav af medier om mødet mellem teknologi 
og mennesker, herunder tre bøger om emnet ’Generation Netværk’, ’Homo 
Conexus’ og senest ’Velkommen til Computopia’. 
</p><p>
Han forsker i Internet-historie på nettets fødested, UCLA, hvor han også er i 
færd med at tage en Ph.D.-grad i informationsstudier. Han fik Fremtidsprisen 
fra Akademiet for Fremtidsforskning i 2008 og kan ofte opleves som 
foredragsholder i Danmark. 
</p><p class=" bl-elem">
Følg ham på Twitter: @mortenbay 
</p>
</div>
</div><p><b>Ugens virale hit: Power Rangers som voksne</b></p><p>
Adi Shankar er 30 år gammel og er allerede en af Hollywoods mere succesrige 
producere. Han står bag film som ’The Grey, ’Dredd’, ’Lone Survivor’, 
’Killing Them Softly’ og mange flere. Hollywoods yngste instruktører og 
skuespillere står i kø for at arbejde med ham. Og det er intet under. For 
selv om Adi Shankar måske er lidt af en blærerøv, er han først og fremmest 
storfan og storforbruger af popkultur. Og stolt af det. 
</p><p>
Det har gjort, at han ved siden af sin karriere som filmproducer også bruger 
tid på at lave uofficielle fanfilm. Han kalder dem for ’bootlegs’, ligesom 
de uofficielle live-indspilninger, man kan finde med store bands. 
</p><p>
Hans ’Bootleg Film Series’ har sin egen kanal på YouTube, og her har han lavet 
fan-kortfilm med Marvel-superhelten The Punisher (hvor han endda har fået 
Thomas Jane, der har spillet The Punisher på film, til at genoptage rollen) 
og en hyldest til 90’er-klassikeren ’Mand Bider Hund’, hvor det er en af 
Spider-Mans ærkefjender, Venom, der har hovedrollen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fotografier/verdenibilleder/ECE2104203/verden-i-billeder-power-rangers-troester-boern-og-forskere-finder-46-mio-aar-gammel-myg/">Verden i billeder: Power 
Rangers trøster børn, og forskere finder 46 mio. år gammel myg</a></p><p>
Han har også lavet en Judge Dredd-tegnefilm, der er lavet i samme stil som 
klassiske weekend-morgen-tegnefilm som ’Transformers’ og ’Masters of the 
Universe’. I denne uge fik han dog sit første store hit. Hvor det har taget 
’The Punisher’ to år at samle fem millioner views sammen på YouTube, har Adi 
Shankars nyeste video opnået over seks millioner views på bare en enkelt 
dag. 
</p><p>
Måske er det fordi, den har James van der Beek fra ’Dawson’s Creek’ og Katee 
Sachhoff fra ’Battlestar Galactica’ i hovedrollerne. Måske er det fordi, det 
er den dygtige musikvideo-instruktør Joseph Kahn, der har instrueret. Eller 
også er det fordi, filmen handler om Power Rangers. 
</p><p>
Fænomenet om en flok teenagere, der bliver morfet til superhelte i 
forskelligfarvede uniformer for at beskytte jorden mod alskens farer, 
begyndte i 90’erne, hvor Shankar slugte serien råt. 
</p><p>
Og nu har han så lavet en fanfilm om, hvad der sker, når Power Rangers bliver 
voksne i en verden, hvor de har tabt kampen mod mørkets kræfter. Der er en 
ny, officiel Power Rangers-film på vej. Men den bliver næppe lige så mørk, 
dyster og overraskende godt lavet som Shankar og Kahns ’Power/Rangers’. 
</p><p><b class="ext-link">LINK:</b><a class=" bl-elem" target="_blank" href="https://www.youtube.com/watch?v=vw5vcUPyL90">Se 
’Power/Rangers’ her.</a></p><p><b>Ugens trend: Ucharmerende Travolta </b></p><p>
Hvis du ikke skulle have opdaget det, så var der Oscar-fest i søndags. Og hvis 
John Travolta var et super-sexsymbol i 70’erne og 80’erne, så gjorde hans 
optræden til Oscar-festen ham til det modsatte: En klam, gammel stodder, der 
rager hensynsløst på unge piger. Det står måske ikke helt så slemt til i 
virkeligheden, men mere om det senere. 
</p><p>
Især to episoder ved festen fik nettet til at eksplodere i meme-produktion og 
kommentarer på sociale medier. Først var der situationen, hvor Travolta 
skulle uddele prisen for bedste sang sammen med ’Frozen’-sangerinden og 
–skuespilleren Idina Menzel. Sidste år lykkedes det Travolta at fumle rundt 
i hendes navn på en måde, der siden har været gjort tykt grin med. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2542138/velkommen-til-superstjernernes-kirke/">Velkommen til superstjernernes 
kirke</a></p><p>
Det skulle så gøres bedre i år ved at lade de to præsentere en pris sammen. 
Desværre endte Travolta med at tage fat i hagen på Menzel og forsøge at 
fastholde hendes hoved, mens han talte direkte ind i fjæset på hende…noget, 
Menzel forsøgte at slippe ud af flere gange…piiinliiiigt. Travoltas pr-folk 
har dog siden understreget, at det hele var aftalt. Situationen blev hurtigt 
gjort til en animeret GIF, der siden er strøget nettet rundt. 
</p><p>
Oven i det slap der så et billede ud fra den røde løber, hvor John Travolta 
forsøger at kysse Scarlett Johansson, der blot stirrer lige ud i luften, som 
om hun synes, det er det klammeste i hele verden. Især fordi Travolta har 
plantet sin hånd på Johanssons mave, lige midt mellem to steder, hvor det 
ellers kunne have været problematisk. Flere billeder har siden vist, at 
netop det ene billede var det mest uheldige af flere i en serie. Man kan se 
på de andre billeder, at Johansson var glad nok for at hilse på John 
Travolta. 
</p><p>
Men det har naturligvis ikke forhindret nettet i at digte videre på 
virkeligheden med Photoshop som værktøj. Så nu kan man se billeder af John 
Travolta, der kysser med Kanye West i stedet for Scarlett Johansson. Eller 
billeder, hvor Travoltas hånd er plantet direkte på Scarlett Johanssons mere 
’ømfindtlige’ steder på kroppen. Eller hvor Travolta kysser med 
Frihedsgudinden i stedet. 
</p><p>
Kreativiteten er ikke til at stoppe, når først nettet kaster sig over noget. 
</p><p><b class="ext-link">LINK:</b><a class=" bl-elem" target="_blank" href="http://mashable.com/2015/02/23/john-travolta-scarlett-johansson-oscar-kiss-photoshop/?utm_cid=mash-com-Tw-main-link">Se 
Travolta-billederne her </a></p><p><b>Ugens fund: Pinlige teater-fotos</b></p><p>
Amatør-teater – eller bare små teatertrupper – har sjældent det helt store 
PR-budget. Og selvom der bør udtrykkes al mulig støtte for både 
hobby-teaterfolk og professionelle, der slider hårdt i det for at bidrage 
til at vi andre har et kulturliv, kan der godt være lidt at grine af en gang 
i mellem. Altså når det gælder føromtalte PR-budget. 
</p><p>
Det lille PR-budget betyder nemlig ofte, at det ikke ligefrem er de bedste 
fotografer, der bliver valgt til at tage pressebilleder til de små 
teaterforestillinger. Resultatet er naturligvis, at der tages masser af 
knapt så heldige pressebilleder, der ikke gør noget godt for billetsalget 
eller for forestillingen i det hele taget. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE1905039/her-er-yderpolerne-i-danmarks-kulturlandskab/">Her er yderpolerne i Danmarks 
kulturlandskab</a></p><p>
Eftersom, man jo kan finde alt på nettet, er der naturligvis også et 
samlingssted for billeder som de ovenstående. Tumblr-bloggen ’Show Nuff’ er 
dedikeret til pinlige PR-billeder, primært fra USA's små teaterscener. I det 
store land er der naturligvis tusindvis af små teatre, og derfor masser af 
materiale at tage af. 
</p><p>
Det er lidt svært at beskrive, hvor pinlige, nogle af billederne er – for 
motivet er jo blot uddrag fra forestillingen. Men for mange af dem burde de 
nok have ringet til en professionel PR-fotograf i stedet for den lokale 
skolefotograf eller suffløsens fætter, der vist nok har et 
spejlrefleks-kamera. 
</p><p class=" bl-elem"><b class="ext-link">LINK:</b><a class=" bl-elem" target="_blank" href="http://prisdifficult.tumblr.com/">Du kan 
se de pinlige teater-billeder her.</a></p>	
</div>
</div></body></html>
