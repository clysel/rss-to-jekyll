---
layout:     post
title: 	    "Skrotbiler fra laden kan være det rene guld"
post_author:	    
post_date:	    Wed, 11 Mar 2015 09:52:51 +0100
post_site:	    politiken.dk 
post_link:	    http://politiken.dk/forbrugogliv/biler/ECE2581876/skrotbiler-fra-laden-kan-vaere-det-rene-guld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er gode penge i at sælge bilvrag, der er fundet i en lade og som måske 
slet ikke kan køre. 
</p><p>
Det kræver dog, at bilen er af et eksklusivt mærke som f.eks. Aston Martin 
eller Ferrari, men så er det stort set også ligegyldigt, hvilken stand bilen 
er i. 
</p><p>
Faktisk er det kun en fordel, hvis bilen ikke er for flot, når den skal 
sælges. 
</p><p>
»Generelt er velbevarede originalbiler, gerne med lidt patina, langt mere 
kostbare end restaurerede«, siger Peter Clausen, redaktionschef på bladet 
FDM Motor Classic. 
</p><p>
Det seneste eksempel på en lettere forsømt bil, der er solgt til god pris på 
auktion, er en Aston Martin DBS fra 1972. 
</p><h3>
Solgt over vurderingsprisen
</h3><p>
I aftes fik den hammerslag på en auktion i London til en pris, der lå et pænt 
stykke over vurderingeren. 
</p><p>
Det skete på Coys auktion, hvor bilen på forhånd var vurderet til en pris 
mellem 25.000 og 40.000 pund (250.000-400.000 kroner). Den blev solgt for 
lidt mere, nemlig 43.000 pund (43.000 kroner). 
</p><p>
Den pris er slet ikke på rekordniveau, men tendensen er klar, mener Peter 
Clausen fra FDM Motor Classic: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2296839/stjernebil-fra-tv-skaermen-solgt-til-fantasipris/">Stjernebil fra tv-skærmen 
solgt til fantasipris</a></p><p>
»Vi ser gang på gang nye rekordpriser på auktionerne, ikke mindst på klassiske 
Ferrari-modeller og lignende – det så vi ved Scottsdale-auktionsugen i 
Arizona i januar, og branchen er allerede ved at varme op til nye rekorder, 
når der om få dage er auktion i forbindelse med det årlige Concours 
d'Elegance på Amelia Island i Florida«, siger Peter Clausen, redaktonschef 
på bladet FDM Motor Classic. 
</p><h3>
Køberne går efter det bedste 
</h3><p>
Han kan også pege på de mest eftertragtede modeller: 
</p><p>
»Pengestærke folk verden over ser i disse år klassiske biler som gode 
investeringsobjekter, og det presser priserne op. Køberne går dog kun efter 
de bedste og fineste. Visse ældre Ferrarier er steget næsten 250 procent på 
få år og er nu så dyre, at selv eksemplarer, der tidligere blev betragtet 
som reservedelsbiler, nu er blevet interessante. Også visse biler fra 80erne 
stiger nu hastigt i pris«, siger Peter Clausen. 
</p><p/><h3>
Det allersidste eksemplar 
</h3><p>
Den nu solgte Aston Martin DBS havde det særlige over sig, at bilen var det 
sidst producerede eksemplar i denne modelrække, og den slags giver altid 
bonus på en auktion. 
</p><p>
Bilen blev fundet i en lade, og netop sådanne ’ladefund’ har på det seneste 
givet rekordhøje aktionspriser. 
</p><p>
Sidste efterår viste en fransk lade sig at indeholde en imponerende 
bilsamling, som ejerens arvinger ikke vidste noget om. 
</p><h3>
Ferrari solgt for 121 millioner kroner 
</h3><p>
Topscoreren i denne franske auktion var en Ferrari 250 GT California GT Spider 
fra 1961, som indbragte 121 millioner kroner. 
</p><p>
Den nu solgte Aston Martin DBS havde kun haft én ejer, som kørte i den fra 
1972 til 1980. Her blev den gemt væk i laden, og derefter er den egentlig 
ikke blevet brugt mere. Bilen nåede at køre ca. 60.000 km, og i 1990 blev 
den trukket på værksted for at få en gang service, oplyser auktionsfirmaet 
Coys. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2555259/glemt-ferrari-fra-1961-solgt-for-121-mio-kr/">Glemt Ferrari fra 1961 solgt 
for 121 mio. kr. </a></p><p>
Men så blev den gemt væk igen. Et par af ruderne er smadret, og der mangler 
lidt dele i interiøret, men ellers er bilen komplet. Nu vil den samler, der 
har købt bilen, formentlig skulle bruge adskillige hundrede tusinde kroner 
på at få bilen sat i stand igen. 
</p><p>
Aston Martin DBS er kendt fra tv-serien ’De uheldige helte’, hvor den var 
Roger Moores køretøj. 
</p><h3>
Fire stk af sjælden Mercedes 
</h3><p>
Bilsamlere, der ikke fik fat i den nu solgte Aston Martin DBS, har mulighed 
for at brænde endnu flere penge af på en endnu mere eksklusiv bil. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/300_sl_jpg_919671y.jpg" alt="" border="0"/><span class="caption"><span class="f-img-caption">Berømthed. 
</span>Den tyske industrifryste Krupp var første ejer af denne Mercedes 300 SL. Den skal sælges på auktion, hvor den er vurderet til mindst otte millioner kroner. Foto: Bonhams</span></span></p><p>
Auktionsfirmaet Bonhams skal nemlig have solgt fire eksemplarer af Mercedes 
300 SL fra 1950’erne – de tre er den åbne Roadster-versioner, men kun den 
ene er den lukkede coupe med mågevingedørene. 
</p><p>
Her skal den helt store pengepung frem. De fire biler er vurderet til priser 
fra syv millioner kroner til 14 millioner kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2367208/211-millioner-kroner-dyreste-bil-solgt-paa-auktion-nogensinde/">211 millioner kroner: Dyreste 
bil solgt på auktion nogensinde</a></p><p>
En af bilerne har tilhørt den tyske industrimand Alfred Krupp, og en anden har 
været i samme families eje i 48 år. Den slags karakteristiske ejerforhold er 
ofte noget af det, der kan tvinge priserne op på meget højt niveau. 
</p><p>
Auktionen finder sted 28. marts på Mercedes-museet i Stuttgart. 
</p><p>
Peter Clausen fra FDM Motor Classic ser endnu et tegn på, at der er store 
penge i auktioner over klassiske biler: 
</p><p class=" bl-elem">
»Det hæderkronede auktionshus Sotheby's overtog for nylig 25 pct af 
bilauktionsfirmaet RM Auctions – firmaet, der afviklede den store auktion på 
Aalholm for et par år siden – med option på mere. Det gør sådan en koncern 
vel kun, hvis det er en god forretning«. 
</p>	
</div>
</div></body></html>
