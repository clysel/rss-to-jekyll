---
layout:     post
title: 	    "Hormonspiraler er på fremmarch blandt danske kvinder"
post_author:	    
post_date:	    Sat, 21 Feb 2015 07:44:30 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2554379/hormonspiraler-er-paa-fremmarch-blandt-danske-kvinder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her hjælper hormonspiral</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/spiral_jpg_914682a_914701t.jpg" alt="" border="0"/></span><b>1.</b> Hormonspiralen bruges med succes til behandling af kvinder med 
blødningsforstyrrelser, meget kraftige menstruationer eller stærke 
menstruationssmerter. 
</p><p><b>2. </b>Hormonspiral giver til forskel fra nogle typer p-piller ingen 
forøget risiko for blodpropper. 
</p><p><b>3. </b>Derudover har den vist sig at forebygge underlivsbetændelse og 
livmoderhalskræft. 
</p><p class=" bl-elem"><i class=" bl-elem">Kilde: Dansk Selskab for Obstetrik og Gynækologi</i></p>
</div>
</div><div class="art-fakta article-box">
<h4 class="">
Spiral i tal</h4>
<div class="fakta-body" data-buildingblock="embedded_factboxlink">
<p>
Fra 2005 til 2013 faldt antallet af danske kvinder på p-piller med 11,6 pct. 
fra 427.034 til 377.219. I samme periode steg salget af hormonspiraler med 
65,1 pct. fra 15.000 til 43.000 om året. 
</p><p class=" bl-elem"><i class=" bl-elem">Kilde: <a class=" bl-elem" target="_blank" href="http://medstat.dk">medstat.dk </a></i></p>
</div>
</div><p>
Formen på den ligner en miniatureudgave af en livmoder. Den er ikke meget 
større end en tandstik. Næsten ikke til at få øje på. 
</p><p>
Det er dens succes til gengæld. For både læger og kvinder i alle aldre er 
vilde med hormonspiralen. I løbet af år 2013 gik i alt 43.000 kvinder på 
apoteket for at indløse en recept på præventionsmidlet. Tilbage i år 2000 lå 
det tal på 6.000 kvinder. Det viser tal fra Lægemiddelstatistikken. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2518999/p-piller-og-spiral-oeger-risikoen-for-hjernesvulst/">P-piller og spiral øger risikoen 
for hjernesvulst</a></p><p>
»Som fagfolk er vi blevet mere og mere begejstrede for den. Og det samme er 
kvinderne«, siger Charlotte Wilken-Jensen, der er ledende overlæge på 
gynækologisk-obstetrisk afdeling på Hvidovre Hospital og tidligere formand 
for Dansk Selskab for Obstetrik og Gynækologi, DSOG: 
</p><p>
»Jeg tror, antallet af kvinder med hormonspiral vil stige eksplosivt. Jeg ser 
jo, hvor glade folk er, og hvor populært det allerede er. Det går fra mund 
til mund mellem kvinderne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2302835/gratis-praevention-er-i-hoej-kurs-1200-kroner-er-jo-mega-dyrt-for-en-spiral/">Gratis prævention er i høj 
kurs: »1.200 kroner er jo mega dyrt for en spiral«</a></p><p>
Udviklingen det seneste årti tyder på, at overlægen har ret. Fra 2005 til 2013 
steg salget med 65 procent. Samtidig er mere end hver tiende kvinde på 
p-piller stoppet med at tage dem, så antallet af p-pille-brugere nu er nede 
på lige omkring 377.000. Charlotte Wilken-Jensen er sikker på, at der er en 
sammenhæng: 
</p><p>
»Jeg tror i høj grad, de to tal hænger sammen. P-piller har fået så meget 
negativ presse, så mange er blevet skræmt væk. Heldigvis er de for 
ansvarlige til at gå fra pillerne til ingenting. Så jeg oplever, at 
kvinderne kommer og beder om en spiral«. 
</p><h3>
Ingen blodpropper 
</h3><p>
Selv om Charlotte Wilken-Jensen er begejstret for hormonspiraler, understreger 
hun, at p-piller stadig er et godt præventionsmiddel til mange. Men det 
store fokus på, at nogle typer giver risiko for blodpropper, har gjort mange 
nervøse. 
</p><p>
Det kan være med til at forklare spiralens succes. Det er nemlig østrogenet i 
p-piller, der skaber risikoen, og hormonspiraler afgiver slet ikke østrogen, 
men derimod levonorgestrel, der er i familie med det kvindelige kønshormon 
progesteron. Hormonet virker lokalt i livmoderen, så kun meget lidt 
overføres til blodet. Generelt afgiver spiralen ganske lidt hormon. Den 
månedlige hormonmængde svarer til at tage 2 p-piller. 
</p><h3>
Fem år med fordele 
</h3><p>
En hormonspiral holder op til fem år. Den beskytter mod graviditet ved at 
forhindre livmoderslimhinden i at udvikle sig. Det gør det næsten umuligt 
for sædcellerne at komme frem til æggelederne, og selv hvis et æg skulle 
blive befrugtet, kan det ikke sætte sig fast i slimhinden og vokse. 
</p><p>
Når slimhinden bliver lille, bliver menstruationerne også små. Derfor er 
hormonspiralerne oprindelig udviklet til at behandle kvinder med 
blødningsforstyrrelser, kraftige menstruationer eller menstruationssmerter. 
Kvinder, der måske ellers skulle have haft en operation. Derudover har den 
også vist sig at forebygge underlivsbetændelse og livmoderhalskræft. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1920681/p-piller-goer-det-lettere-at-blive-gravid-senere/">P-piller gør det lettere at 
blive gravid senere</a></p><p>
I lang tid var det stort set kun kvinder, der havde født og fået 
livmoderhalsen udvidet, der fik hormonspiral, da det gjorde det lettere for 
gynækologerne at placere den i livmoderen og gav færre smerter hos kvinden. 
</p><p>
Men efterhånden er mange gynækologer blevet ferme på fingrene, og også 
kvinder, der ikke er mødre, har ønsket mindre menstruationer og et liv uden 
at skulle bestille nye piller, hente dem på apoteket og huske at tage dem. 
Derfor betaler flere og flere unge kvinder de 1.200 kr., hormonspiralen 
koster. Så mange, at firmaet bag spiralen for et år siden introducerede en 
mindre udgave med endnu mindre hormon, som er målrettet helt unge kvinder. 
</p><p>
»Den er blevet et helt fantastisk hit«, siger Charlotte Wilken-Jensen, der ud 
over sit job på Hvidovre Hospital arbejder i Sex &amp; Samfunds klinik. 
</p><h3>
Hormonspiral er en behandling 
</h3><p>
Den nuværende næstformand i gynækologernes organisation, DSOG, Thomas Larsen, 
der er ledende overlæge på Aalborg Universitetshospital, er også glad for 
hormonspiralen. Var han kvinde og skulle vælge prævention, ville han vælge 
den. 
</p><p>
»Jeg ville da ønske, det var mig, der havde opfundet den«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/velvaere/ECE2466249/menstruationskoppen-hitter-blandt-unge-kvinder/">Menstruationskoppen hitter 
blandt unge kvinder</a></p><p>
Alligevel understreger Thomas Larsen, at hormonspiralen er en behandling: 
</p><p>
»Den er udviklet til at behandle blødningsforstyrrelser og kraftige 
menstruationer, og vi har solide data på, at den reducerer blødningen med 
tilfredsstillende resultat for ca. 90 procent af brugerne. Når vi 
præsenterer den, er det vigtigt at understrege, at den er designet til 
medicinsk behandling af blødningsforstyrrelser, og at spiralen indeholder 
hormoner«. 
</p><p>
Ønsker man alene prævention for at undgå graviditet, kan man lige så godt 
vælge en kobberspiral, der både er billigere og helt hormonfri, fastholder 
han. Hormonspiralen kan give bivirkninger. Mange oplever 
blødningsforstyrrelser de første måneder, og nogle få oplever at få meget 
uren hud, oftest også i de første måneder. Ny forskning viser også, at den 
giver en meget lille risiko for få en hjernesvulst senere i livet. Denne 
risiko er større ved p-piller. Til gengæld er risikoen for at blive gravid 
uden for livmoderen, hvis man skulle være uheldig at blive gravid, på trods 
af at man bruger prævention, langt større ved hormonspiral og kobberspiral 
end ved p-piller. 
</p><h3>
Kritiker: Uetisk og unødvendigt 
</h3><p>
Selv om hormonspiralen har sine fans, møder den også kritik. Blandt andet fra 
Jasminikka Dolfi, der har mange års erfaring fra sundhedsbranchen, blandt 
andet fra en fertilitetsklinik. I dag driver hun under navnet worldcare.dk 
en forenet blog og webshop med naturlige alternativer inden for prævention 
og menstruation. Ifølge hende er hormonspiralen uetisk, fordi kvinden stadig 
har sin cyklus. Det betyder, at en sædcelle godt kan nå ud til æggestokken 
og befrugte et æg, der så vandrer igennem æggelederen, hvor det når at dele 
sig mange gange, inden det når livmoderen og afstødes, fordi det ikke kan 
sidde fast i slimhinden: 
</p><p>
»For mig er det helt no go«, siger Jasminikka Dolfi, der fortæller, at hun 
oplever en stærkt stigende interesse for hormonfri prævention. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE1706882/laege-menstruationskopper-er-saa-geniale-at-man-tror-det-er-loegn/">Læge: Menstruationskopper er 
så geniale, at man tror, det er løgn </a></p><p>
Selv sælger hun pessaret Caia og en såkaldt cykluscomputer, hvor kvinden hver 
dag får målt, om hun kan risikere at blive gravid ved samleje. Hun oplever 
både stigende salg og interesse for begge produkter. 
</p><h3>
Skygger for prævention til mænd 
</h3><p>
Næstforkvinde i Dansk Kvindesamfund Ulla Tornemand er heller ikke ubetinget 
begejstret for hormonspiraler. Det er godt, at de øger kvinders frihed, 
fordi hun ikke skal tænke over prævention i hverdagen, mener hun. 
</p><p>
»Men på en måde er spiralens popularitet med til at fastholde, at prævention 
er et kvindespørgsmål. Hvorfor er der så lidt prestige i at forske i 
p-piller til mænd?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2302659/sex-organisationer-bifalder-gratis-praevention-til-unge/">Sex-organisationer bifalder 
gratis prævention til unge</a></p><p>
»Cirka hvert andet år hører vi, at nu er p-pillen til manden lige om hjørnet. 
Men det er den jo ikke. For prævention til kvinder sælger jo godt, og der er 
ikke politisk pres for at ændre på det«, siger Ulla Tornemand. 
</p><p class=" bl-elem">
Hun har ret i, at prævention sælger godt. Medicinalvirksomheden Bayer, der 
står bag hormonspiralen og fortsat har patent på den, solgte globalt set 
44,4 procent flere hormonspiraler i fjerde kvartal af 2013 end i samme 
periode året før. I alt solgte Bayer hormonspiraler for over 5 milliarder 
kroner i 2013. 
</p>	
</div>
</div></body></html>
