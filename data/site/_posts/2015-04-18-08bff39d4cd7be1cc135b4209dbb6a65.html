---
layout:     post
title: 	    "Kaptajn Valgren før klassiker: Jeg starter som egoist"
post_author:	    
post_date:	    Sat, 18 Apr 2015 07:59:19 +0200
post_site:	    politiken.dk 
post_link:	    http://politiken.dk/sport/cykling/ECE2633312/kaptajn-valgren-foer-klassiker-jeg-starter-som-egoist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For danske cykelsportsfans blev morgendagens klassiker Amstel Gold Race lige 
lidt mere interessant, da Team Tinkoff-Saxo tidligere på ugen meddelte, at 
Michael Valgren bliver den ene af holdets to kaptajner i det prestigefyldte 
løb.
</p><p>
Det betyder, at den talentfulde thybo ikke skal bruge sine kræfter på andet 
end at forsøge at vinde løbet, og han har tænkt sig at køre sin chance for 
fuld musik.
</p><p>
»Jeg vil starte løbet som en egoist«, fastslår Michael Valgren, der deler 
hvervet som kaptajn med Roman Kreuziger.
</p><div class="art-quote article-box">
<p class="quote"/>
<blockquote>
<p class="quote-txt">
Det er et kæmpe skulderklap, at de satser på mig. Det er gået op og ned for 
mig i foråret, så det kommer lidt bag på mig, at jeg får den rolle. Men det 
er fedt.
</p>
<p class="sender">
Michael Valgren 
</p>
</blockquote>
</div><p/><p>
»Vi starter nok med hver sin agenda. Roman vil sikkert prøve at køre langt 
udefra, som han gjorde, da han vandt løbet for to år siden. Min chance er at 
vente til allersidst med at forsøge mig. Og så må jeg køre fra Philippe 
Gilbert på Cauberg«, griner Valgren.
</p><h3>
Stigninger op mod 12 procent
</h3><p>
Cauberg er den sagnomspundne bakke umiddelbart før afslutningen af løbet. Den 
stiger op imod 12 procent, og her bliver meget som regel afgjort.
</p><p>
Tinkoff-Saxo-ledelsen mener, at Amstel Gold Race med sine i alt 34 små og 
store bakker fordelt på 258 kilometer passer godt til den 23-årige danskers 
kvaliteter.
</p><p>
»Det er jeg enig i. Det er ikke lange, seje bjerge. Det er stigninger på et 
minut eller to. Dem plejer jeg at være god til. Så er det spørgsmålet, om 
jeg kan gøre det 34 gange. Det er et kæmpe skulderklap, at de satser på 
mig. Det er gået op og ned for mig i foråret, så det kommer lidt bag på mig, 
at jeg får den rolle. Men det er fedt«, lyder det fra Michael Valgren.
</p><p>
Efter et imponerende første år er hans anden sæson hos Tinkoff-Saxo startet 
lidt ujævnt. Og Valgren lægger ikke skjul på sin irritation over, at det 
helt store resultat indtil nu er udeblevet.
</p><p>
»Der er jo noget at leve op til fra sidste år, og det er et hårdt pres. Jeg 
har haft gode dage, men også nogle "skoddage". Det er lidt 
frustrerende, for jeg synes selv, jeg gør mange ting rigtigt«, siger han.
</p><h3>
Frontfigur i etapeløb
</h3><p>
Senest var han en af holdets frontfigurer i etapeløbet Circuit de la Sarthe, 
som han stilede efter at vinde. Derfor var slutplaceringen som nummer 25 en 
skuffelse.
</p><p>
»Niveauet er så højt, at man ikke vinder, hvis man ikke er helt på toppen. Det 
irriterer mig, at jeg ikke har været knivskarp frem mod Amstel Gold Race og 
Liege-Bastogne-Liege. Når jeg har fået en kaptajnrolle, skal jeg gøre mig 
fortjent til det«, siger Michael Valgren.
</p><p class=" bl-elem">
Tinkoff-Saxo har i alt tre danskere til start søndag formiddag. Ud over 
Michael Valgren er det Chris Anker Sørensen og Jesper Hansen.
</p>	
</div>

</div></body></html>
