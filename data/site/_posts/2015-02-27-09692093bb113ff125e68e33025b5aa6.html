---
layout:     post
title: 	    "Sneakerhype: Drenge ligger i kø på gaden for et par Kanye West-sko"
post_author:	    
post_date:	    Fri, 27 Feb 2015 14:42:05 +0100
post_site:	    politiken.dk 
post_link:	    http://politiken.dk/forbrugogliv/forbrug/ECE2566146/sneakerhype-drenge-ligger-i-koe-paa-gaden-for-et-par-kanye-west-sko/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man skulle tro, at det var Kanye West selv, der gæstede butikken Wood Wood, 
når man ser køen foran i den i Grønnegade i København. 
</p><p>
Men faktisk er det bare en herresko, som rapstjernen har designet, der har 
fåer 12 drenge til at ligge i kø på gaden siden onsdag aften og indtil i 
morgen, lørdag, hvor skoene bliver frigivet. Med dyner, madresser og et 
ukueligt ønske om at få fingrene i Kanyes ’Yeezy 750 Boost’-sneaker ligger 
drengene nu på gaden på tredje døgn. 
</p><h3>
En rigtig eftertragtet sko 
</h3><p>
Sebastian Siebert og Rasmus Jensen på 19 har ligget i køen siden onsdag kl. 
18. Egentlig burde de sidde i gymnasieklassen, men Kanyes sko har fået dem 
til at sætte alt på standby. 
</p><p>
»De her sko er rigtig, rigtig eftertragtede. Det er et meget specielt design, 
man ikke har set før. Og det spiller selvfølgelig også ind, at det er Kanye 
West, der har designet dem«, siger Sebastian Siebert . 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2302483/storsaelger-af-sneakers-folk-skal-have-fat-i-de-her-sko-koste-hvad-det-koste-vil/">Storsælger af sneakers: »Folk 
skal have fat i de her sko, koste hvad det koste vil«</a></p><p>
Til spørgsmålet om, hvorvidt modet på at ligge i køen på noget tidspunkt har 
svigtet, er svaret et klart nej. 
</p><p>
»Selv om du da frøs lidt i går«, siger Sebastian til Rasmus. 
</p><p>
Drengene ser overraskende lidt medtagede ud, og måske ligger forklaringen i, 
at der har været forskellige folk forbi med kaffe, mens en mor kommer med 
boller til dem. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/kanye_sko_916831a.jpg" alt="" border="0"/><span class="caption"><span class="f-img-caption">Yeezy. 
</span>Her ses skoen, som Kanye West har designet. Foto: PR-foto, Adidas</span></span></p><p>
»Wood Wood har været flinke til at give os strøm så vi kan høre musik. Og så 
er det ellers ret hyggeligt, fordi vi alle sammen er interesserede i 
sneakers. Så der er meget at snakke om«, siger Sebastian Siebert. 
</p><h3>
Kun 12 par i Danmark 
</h3><p>
Hygge eller ej, faktisk er drengene nødt til at ligge i kø, for at få fat på 
et par ’Yeezy 750 Boost’. Wood Wood sælger kun 12 eksemplarer i Danmark, og 
de er altså lovet væk til de 12 drenge i køen, der hver må lægge 2.600 
kroner, for at kunne tage et par Yeezys med hjem. 
</p><p>
Skoene kommer også til salg på diverse auktionshjemmesider, men her forventes 
prisen at blive langt højere. Modemagasinet ’Highsnobiety’ skriver, at man 
forventer at priserne på nettet kommer godt op over 1000 dollars – eller 
6.600 kroner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE1436546/nikolaj-koppel-mine-sneakers-er-mine-fodboldkort/">Nikolaj Koppel: »Mine sneakers 
er mine fodboldkort«</a></p><p>
Drengene i køen vil dog ikke sælge skoene videre. 
</p><p>
»De fleste af os her vil gerne gå med skoene. Det er derfor vi er her«, siger 
Rasmus Jensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2493435/thomas-hartmann-jeg-har-faktisk-sko-til-resten-af-mit-liv/">Thomas Hartmann: »Jeg har 
faktisk sko til resten af mit liv«</a></p><p>
Lidt længere nede i køen råber Magnus, der også har siddet siden onsdag: 
</p><p class=" bl-elem">
»Det er en hobby det her. Folk forstår det måske ikke, men vi samler jo på 
dem. Nogle samler på frimærker, vi samler på sko«. 
</p>	
</div>
</div></body></html>
