---
layout:     post
title: 	    "Uerfaren sejler reddet efter 66 dage til havs"
post_author:	    
post_date:	    Fri, 03 Apr 2015 08:38:39 +0200
post_site:	    politiken.dk 
post_link:	    http://politiken.dk/udland/ECE2615498/uerfaren-sejler-reddet-efter-66-dage-til-havs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 37-årig amerikaner er blevet reddet efter 66 dage til havs. Manden blev 
torsdag samlet op af et containerskib mere end 300 kilometer fra land, og 
han er tilsyneladende sluppet godt fra de mange dage til havs.
</p><p>
Det siger mandens far til CNN.
</p><p>
Den 37-årige Louis Jordan var i slutningen af januar sejlet af sted på 
fisketur i sin sejlbåd ud for South Carolinas kyst. Men noget gik galt for 
Jordan, der ifølge sin far, Frank Jordan, ikke var en erfaren sejler.
</p><p>
Alligevel er Louis Jordan ifølge sin far sluppet med en skulderskade, og CNN 
kan rapportere, at han var i stand til selv at gå fra den helikopter, der 
hentede ham fra det containerskib, der havde reddet ham.
</p><p>
»Han er stærk, ikke kun fysisk, men også psykisk«, forklarer faren til CNN.
</p><h3>
Rå fisk til middag
</h3><p>
Han fortæller, at sønnen har overlevet ved at spise rå fisk og drikke 
regnvand. Tilsyneladende var båden gået i stykker, og Louis Jordan var ikke 
i stand til at reparere den.
</p><p>
Louis Jordan blev meldt savnet 29. januar, få dage efter at faren sidst havde 
hørt fra ham.
</p><p>
CNN har hørt en lydoptagelse af en telefonsamtale mellem faren og sønnen, der 
finder sted, efter at sønnen er blevet reddet af det tyske containerskib 
Houston Express.
</p><p class=" bl-elem">
»Jeg har det godt nu«, siger Louis Jordan på optagelsen.
</p>	
</div>

</div></body></html>
