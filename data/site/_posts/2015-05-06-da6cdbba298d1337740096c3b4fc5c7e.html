---
layout:     post
title: 	    "Movias formand bryder tavsheden: Måske slut med politiske reklamer på busser"
post_author:	    
post_date:	    Wed, 06 May 2015 20:28:28 +0200
post_site:	    politiken.dk 
post_link:	    http://politiken.dk/indland/politik/ECE2657710/movias-formand-bryder-tavsheden-maaske-slut-med-politiske-reklamer-paa-busser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00934/Thomas_Gyldal_Peter_934170w.jpg" alt="Upolitisk. Den politisk udpegede formand for Movia, Thomas Gyldal Petersen, afviser, at der ligger politiske motiver bag fjernelse af busannoncer om bosættervarer. - Foto: JACOB EHRBAHN "/></div>
<p class="caption ">
<span class="f-img-caption">Upolitisk.</span> Den politisk udpegede formand for Movia, Thomas Gyldal Petersen, afviser, at der ligger politiske motiver bag fjernelse af busannoncer om bosættervarer. - Foto: JACOB EHRBAHN 
</p>
</div>
<div class="art-quote article-box">
<p class="quote"/>
<blockquote>
<p class="quote-txt">
Den skade, som denne sag har påført Movias omdømme, den kan ikke gøres op i 
kroner og ører. Det er dybt beklageligt
</p>
<p class="sender">
Thomas Gyldal Petersen 
</p>
</blockquote>
</div><p>
Det er helt efter bogen, at Movias politisk udpegede bestyrelse valgte at se 
bort fra vurderingen fra trafikselskabets egen advokat og besluttede at 
fjerne omstridt annonce fra 35 busser i København. 
</p><p>
Sådan lyder det fra Movias formand Thomas Gyldal Petersen (S), der i går 
afleverede en redegørelse, hvor han erklærede sagen for »udtømt«, og derfor 
ikke ville give yderligere kommentarer. Men formanden vil alligevel gerne 
udtale sig, efter at Politiken er kommet i besiddelse af et internt 
dokument, som viser, at Movias egen advokat blåstemplede annoncerne. 
</p><p>
»Hvis Movia havde annoncerne på vores busser, så ville vi bidrage til 
konflikten. Det ønskede bestyrelsen ikke. Det er ikke en advokat eller en 
administration, der har til opgave at træffe det valg«, siger Thomas Gyldal 
Petersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2656768/movias-egen-advokat-omstridte-annoncer-overholder-reglerne/">Movias egen advokat: Omstridte 
annoncer overholder reglerne</a></p><p>
Det interne dokument viser, at Movias egen advokat vurderede, at annoncens 
opfodring til at boykotte varer fra israelske bosætterområder ikke 
diskriminerer nationaliteter eller religioner og dermed ikke overskrider 
selskabets reklameregler. Men Thomas Gyldal Petersen mener, at forskellige 
nuancer, som ikke fremgår af advokatvurderingen, kan forsvare bestyrelses 
beslutning om at fjerne reklamerne. 
</p><p>
»Det er en samlet vurdering. Indholdet af klagerne viste, at nogle borgere 
følte sig stødt og ikke velkommen i Movias busser med det budskab på 
busserne. Vi var havnet i en situation, hvor vi, uanset om vi traf den ene 
eller anden beslutning, blev gjort til part i konflikt, som vi ikke har 
nogen holdning til som trafikselskab«, siger Thomas Gyldal. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2656033/bestyrelsesmedlem-dumper-movias-redegoerelse/">Bestyrelsesmedlem dumper 
Movias redegørelse</a></p><p><i class=" bl-elem">Men I tillader politiske budskaber på busserne, og så vil I næsten per 
definition støde nogle mennesker. Hvorfor fjerner I så ikke bare alle 
stødende reklamer? </i></p><p>
»Men det var jo også derfor, at beslutningen var, at vi bliver nødt til at 
have en drøftelse af, om politiske reklamer skal være en del af Movias 
fremtid. Jeg mener som formand for Movias bestyrelse ikke, at Movia kan være 
tjent med at havne i en sådan situation nogensinde igen«, siger Thomas 
Gyldal Petersen. 
</p><p><i class=" bl-elem">Og du er villig til at tage det økonomiske tab ved at forbyde politiske 
reklamer? </i></p><p>
»Det må vi drøfte samlet i bestyrelsen. Men jeg er villig til at tage det 
økonomiske tab for at undgå at havne i denne situation. Den skade, som denne 
sag har påført Movias omdømme, den kan ikke gøres op i kroner og ører. Det 
er dybt beklageligt. Den skade ville blive påført os, uanset om vi havde 
truffet den ene eller anden beslutning. Det er det, der er det beklagelige«, 
siger han. 
</p><h3>
Kunne ikke undgå at blive part i sagen 
</h3><p><i class=" bl-elem">I vil gerne holde jer ude af konflikten, men I bliver jo også en del af 
konflikten ved at censurere netop dette budskab? </i></p><p>
»Fuldstændig rigtigt, det er netop problemet her. Uanset om vi traf den ene 
eller anden beslutning, så blev vi gjort til part i en sag, som vi ikke er 
part i. Derfor har vi brug for helt klare regler, som kan sikre os mod at 
blive bragt i en situation som trafikselskab. Movia har ikke en holdning til 
denne sag, og Movia beklager, at der er skabt splittelse på baggrund af 
denne sag«, siger Thomas Gyldal Petersen. 
</p><p><i class=" bl-elem">Hvorfor vælger I at krænke ytringsfriheden lige præcis ved denne annonce?</i></p><p>
»Vi krænker ikke ytringsfriheden med denne beslutning. Der er reklamer, som 
ikke kan komme på Movias busser i dag. Der er et regelsæt«. 
</p><p><i class=" bl-elem">Men der siger jeres egen advokat netop, at annoncen ikke overskrider jeres 
regelsæt?</i></p><p>
»Der er i vores regler bestemmelser om, om reklamen tager et behørigt socialt 
ansvar ansvarsfølelse. Der en diskussion i det. Og det er altså ikke 
administrationen eller et advokatselskab, der har kompetencen til at 
fortolke og træffe beslutning på baggrund af Movias regelsæt. Det er Movias 
bestyrelse, der har besluttet det regelsæt og som træffer beslutning i 
forhold til det«, siger han. 
</p><h3>
Politisk presset? »Under ingen omstændigheder« 
</h3><p><i class=" bl-elem">Er I ikke selektive i forhold til ytringsfriheden, når I lader noget gå 
igennem og forhindrer noget andet, som I måske er uenige i?</i></p><p>
»Det er helt forkert. Det kan jeg slet ikke genkende. Det her handler ikke om, 
hvad vi kan lide. Der var ingen i bestyrelsen, udover vedkommende som stemte 
imod, som tilkendegav nogle synspunkter til den konflikt, som reklamen 
refererer til«, siger Thomas Gyldal Petersen. 
</p><p><i class=" bl-elem">Har I ligget under for et politisk pres for at få fjernet annoncerne? </i></p><p>
»Under ingen omstændigheder. Jeg har ikke haft nogen politisk dialog med nogle 
mennesker, før jeg sad i bestyrelsen og drøftede det med en mine 
bestyrelseskolleger. Jeg har fået en række henvendelser fra en række 
borgere. Efter vi havde afsluttet punktet på bestyrelsesmødet, så meddelte 
direktøren, at administrationen var blevet kontaktet af den israelske 
ambassade, og at der ville blive afholdt et møde samme eftermiddag. På det 
møde ville direktøren orientere om beslutningen«, siger Thomas Gyldal og 
tilføjer: 
</p><p>
»Jeg har set nogle spekulere i, om der er en stor konspiration, men jeg er 
nødt til at sige, at det er ikke tilfældet. Der har ikke været noget pres på 
min person eller Movias bestyrelse som samlet helhed«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655685/socialdemokraterne-vil-ikke-kritisere-movia-censur/">Socialdemokraterne vil ikke 
kritisere Movia-censur</a></p><p><i class=" bl-elem">Er det en politisk beslutning, I har truffet i bestyrelsen? </i></p><p>
»Nej, det er en selskabsmæssig beslutning, som har til formål at forsvare 
selskabet. Vi sidder ikke i Movias bestyrelse som politikere repræsenterende 
forskellige partier. Vi sidder der i det udgangspunkt, at vi repræsenterer 
regioner og kommuner, så deres behov tilgodeses så effektivt som muligt«, 
siger Thomas Gyldal. 
</p><p><i class=" bl-elem">Hvorfor så ikke lade annoncerne hænge, som jeres advokat og administration 
lagde op til?</i></p><p>
»Fordi bestyrelsens samlede vurdering var, at der var ting, som var på kant 
med Movias regelsæt. Og af hensynet til at alle kunder skulle føle sig 
velkomne i busserne. Vi ønsker ikke at blive en del af en konflikt, vi ikke 
har nogen holdning til«, siger Thomas Gyldal Petersen. 
</p><p><i class=" bl-elem">Men med beslutningen bliver I jo en del af den konflikt, I ønsker at holde 
jer ude af?</i></p><p>
»Vi blev bragt i en situation, hvor vi ville indskrive os i den konflikt 
uanset beslutningen«, siger han. 
</p><h3>
Vil lytte til andre passagerer, som føler ubehag ved annoncer 
</h3><p><i class=" bl-elem">Var det ikke en forkert beslutning at fjerne reklamerne på baggrund af 
under 100 klager, når man ser, hvor mange tusinder der skriver under mod 
jeres censur?</i></p><p>
»Vi har ikke interesseret os for antal, vi har interesseret os for indhold. 
Klagerne henviste til en spænding, der har sit udgangspunkt langt væk fra 
Danmark. Folk var bekymrede for, at busreklamerne kunne forstærke den 
spænding. Folk oplevede bekymring og følte ubehag ved at køre med vores 
busser«, siger Thomas Gyldal. 
</p><p><i class=" bl-elem">Hvis andre passagerer føler ubehag ved andre af jeres reklamer, vil du så 
lytte lige så meget til dem og fjerne reklamerne?</i></p><p class=" bl-elem">
»Vi lytter altid«, siger Thomas Gyldal Petersen 
</p>	
</div>

</div></body></html>
