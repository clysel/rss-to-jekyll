---
layout:     post
title: 	    "Atlético Madrid spadserer sejr hjem mod oprykkere"
post_author:	    
post_date:	    Sat, 04 Apr 2015 20:21:33 +0200
post_site:	    politiken.dk 
post_link:	    http://politiken.dk/sport/fodbold/laprimera/ECE2616465/atltico-madrid-spadserer-sejr-hjem-mod-oprykkere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Primera Division</p>
<p class="last-res">Seneste kampe</p>

<p class="period">Stillingen</p>






</div>
<p>
Atlético Madrid generobrer tredjepladsen i den spanske Primera Division, da de 
forsvarende mestre i dag slog bundholdet Cordoba på udebane med 2-0. Begge 
mål blev scoret i første halvleg.
</p><p>
På det seneste har Madrid-klubben ellers haft for vane at smide point både ude 
og hjemme, hvilket Valencia har udnyttet til at gå forbi holdet i tabellen. 
Det har Valencia muligheden for at gøre igen søndag, når klubben spiller 
hjemme mod Villarreal.
</p><p>
Atlético havde ingen intentioner om at dumme sig mod oprykkerne fra Andalusien.
</p><p>
Allerede inden der var spillet fem minutter, var Atlético Madrid kommet foran, 
og herefter lignede det en vanesag at køre sejren hjem.
</p><p>
Det var franskmanden Antoine Griezmann, der sidste weekend voldte Danmark 
store problemer i en landskamp, som scorede kampens første mål.
</p><p>
Hurtigløberen førte bolden frem fra midten af banen og tog et træk ud mod 
venstre, før han efterfølgende sparkede bolden resolut i mål fra sin 
position uden for feltet.
</p><p>
Seks minutter før pausen dukkede Saul Niguez op og headede bolden i mål efter 
et langt indkast. Den 20-årige midtbanespiller havde ellers siddet ude med 
en skade siden februar, hvor han fik et slag på nyrerne i en Champions 
League-kamp mod Leverkusen.
</p><p>
I anden halvleg var det småt med underholdningen. Cordoba havde et enkelt 
nærgående forsøg på overliggeren, mens Atlético Madrid ikke lignede et hold, 
der var interesseret i at vinde større.
</p><p class=" bl-elem">
Cordoba har nu tabt 10 ligakampe i træk.
</p>	
</div>

</div></body></html>
