---
layout:     post
title: 	    "Politiet til voldtægtsofre: Vi spørger ikke, fordi vi tvivler på jer"
post_author:	    
post_date:	    Mon, 13 Apr 2015 14:39:03 +0200
post_site:	    politiken.dk 
post_link:	    http://politiken.dk/indland/ECE2623398/politiet-til-voldtaegtsofre-vi-spoerger-ikke-fordi-vi-tvivler-paa-jer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Et nej til sex er et nej, uanset på hvilket tidspunkt det er blevet sagt, og 
om der er blevet drukket tæt eller flirtet først
</p>
<p class="sender">
Jens Møller Jensen, Københavns Politi 
</p>
</blockquote>
</div><p>
Hvis du har været udsat for en voldtægt, skal du altid gå til politiet. 
</p><p>
Sådan lyder appellen fra vicepolitiinspektør hos Københavns Politi Jens Møller 
Jensen. Han er med i en stor københavnsk kampagne, der skal få flere til at 
anmelde voldtægter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2626177/de-faerreste-voldtaegter-bliver-anmeldt/">De færreste voldtægter bliver 
anmeldt</a></p><p>
Det Kriminalpræventive Råd anslår, at der hvert år bliver begået omkring 3.600 
voldtægter eller voldtægtsforsøg i Danmark, men det er blot rundt regnet 400 
af dem, der bliver meldt til politiet. 
</p><p>
»Vores klare budskab er, at hvis man har været udsat for overgreb, så skal man 
anmelde det«, siger Jens Møller Jensen. 
</p><p>
»Et nej til sex er et nej, uanset på hvilket tidspunkt det er blevet sagt, og 
om der er blevet drukket tæt eller flirtet først. Det er aldrig okay at 
tvinge andre til sex, og det er vores opgave at efterforske og retsforfølge 
det, hvis det sker. Det tager vi meget alvorligt«. 
</p><h3>
Har følt sig dårligt behandlet 
</h3><p>
I debatten om det store mørketal i forbindelse med voldtægter lyder en del af 
forklaringen, at nogle ofre for voldtægter ikke bryder sig om at gå til 
politiet, fordi de bliver mødt af spørgsmål om, hvordan de har været klædt 
eller ageret. Det er ikke fordi, politiet betvivler anmelderne, pointerer 
Jens Møller Jensen. 
</p><p>
»Der har været episoder, hvor kvinder har følt sig dårligt behandlet, fordi 
der er blevet stillet spørgsmål, der har gjort dem usikre på situationen. Vi 
gør det ud fra en tankegang, om at vi gerne vil opklare sagen og belyse den 
fra alle vinkler. Vi spørger ikke for at stille spørgsmålstegn ved, om hun 
vitterligt blev voldtaget«. 
</p><p><i class=" bl-elem">Men hvorfor stiller I spørgsmål ved ofrenes påklædning og ageren, hvis I 
ikke mener, at en voldtægt kan være selvforskyldt? </i></p><p>
»Vi spørger, fordi det er langt bedre, at de oplysninger står i 
politirapporten, end hvis en forsvarer i retten pludselig begynder at spørge 
om det for at lede hen til, om forurettede måske selv har lagt op til noget. 
Men det er uheldigt, hvis der bliver spurgt til disse ting under en 
afhøring, uden at kvinderne bliver informeret om grunden«, siger han. 
</p><p><b class="ext-link">FIRE KVINDER FORTÆLLER</b><a class="embeddedlink">Derfor anmeldte jeg 
ikke min voldtægt</a></p><p>
Flere end halvdelen af de sager, hvor politiet modtager en anmeldelse og 
sigter en formodet gerningsmand, kommer ikke for retten. De fleste gange 
fordi, sagen ender som ord mod ord på grund af manglende beviser. 
</p><p>
»Fordi en person ikke bliver dømt for voldtægt er det ikke ensbetydende med, 
at der ikke er sket en forbrydelse. Men selvom mange sager ikke kan føres 
til doms, skal det ikke afholde kvinderne fra at anmelde«, siger Jens Møller 
Jensen. 
</p><p class=" bl-elem">
»Jeg er ikke psykolog, men jeg tror på, at det kan føles rigtigt for den 
enkelte at anmelde en voldtægt, uanset hvad anmeldelsen ender med. Så føler 
man, at man har sagt fra over for den uret, der er sket mod en«. 
</p>	
</div>

</div></body></html>
