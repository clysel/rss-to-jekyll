---
layout:     post
title: 	    "Flere forældre vælger at gå hjemme"
post_author:	    
post_date:	    Sat, 04 Apr 2015 11:39:40 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2613947/flere-foraeldre-vaelger-at-gaa-hjemme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<p class="fakta-body" data-buildingblock="embedded_factboxlink">
5.000 kvinder, der går hjemme for at passe børn eller andre familiemedlemmer, 
svarer til 1,4 procent af alle kvinder i arbejdsstyrken (15-64 år). Kilde: 
Danmarks Statistik 
</p>
</div><p>
Mens debatten om de stressede børnefamilier kører på højt blus, og 
organisationer som Familiepolitisk Netværk og Forældrenes Landsforening FOLA 
råber på lovgivning, der kan aflaste, findes der rundt om i landet flere 
tusinde familier, der har valgt at løse problemerne med at få hverdagen til 
at hænge sammen på ganske radikal vis. 
</p><p>
De har nemlig besluttet, at den ene forælder slet ikke arbejder. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2515789/oproer-mod-digitalt-raes-naervaer-er-det-nye-foraeldreideal/">Oprør mod digitalt ræs: ’Nærvær’ 
er det nye forældreideal</a></p><p>
Friske tal fra Danmarks Statistik viser, at i fjerde kvartal 2014 gik 25.000 
kvinder hjemme for at passe børn eller andre familiemedlemmer. Der er en vis 
usikkerhed om tallet, men det ligger deromkring, oplyser Danmarks Statistik. 
Antallet af hjemmegående mænd kendes ikke, fordi det er under 4.000 og 
derfor ikke kan opgøres. 
</p><p>
At der skulle være så mange kvinder plus et ukendt antal mænd, der går hjemme, 
kommer bag på familie- og arbejdslivsforsker Steen Baagøe Nielsen fra RUC, 
der ligesom Danmarks Statistik påpeger, at der kan være en vis statistisk 
usikkerhed. 
</p><p>
Men han peger samtidig på, at tendensen ikke er overraskende set i lyset af, 
at børnenes liv, vilkår og velvære i stigende grad er det centrale 
omdrejningspunkt i børnefamilier. 
</p><p>
»Nutidens forældre lægger stor vægt på at bruge tid sammen med deres børn, og 
den generelle opfattelse er, at samværet med mor og far er helt essentielt 
for børns velbefindende. Mange forældre vil gå langt for at prioritere deres 
børn - også længere, end tidligere generationer har villet«, vurderer Steen 
Baagøe Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær 
i en travl hverdag</a></p><p>
Han understreger dog, at for langt de fleste familier er det ikke nogen 
løsning, at den ene forælder helt stopper med at arbejde. 
</p><p>
»De færreste vil kunne leve for én indtægt. Det er jo dyrt at leve i Danmark«. 
</p><h3>
Acceptabelt at gå hjemme 
</h3><p>
Til trods for det, forventer formand for Forældrenes Landsforening FOLA Dorthe 
Boe Danbjørg, at endnu flere familier i de kommende år aktivt vil vælge, at 
den ene forælder går hjemme i en periode. 
</p><p>
»Det seneste halvandet år er der for alvor kommet gang i debatten om 
børnefamiliernes vilkår, og flere tør stikke hovedet frem og sige, at de 
synes, det er drønsvært at få hverdagen til at hænge sammen som 
børnefamilie. Det gør, at det efterhånden bliver mere acceptabelt at vælge 
at blive hjemmegående«. 
</p><p>
Hun vurderer, at for nogle kommer valget ud af desperation, fordi 
stressniveauet bliver for højt, og det ganske enkelt ikke kan lade sig gøre 
at få praktikken til at gå op. For andre er det et mere bevidst tilvalg 
baseret på overvejelser om, hvad det gør ved børn at være i daginstitution 
kontra at være hjemme sammen med en forælder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2558825/hver-anden-foeler-at-arbejdet-fylder-for-meget-i-fritiden/">Hver anden føler, at arbejdet 
fylder for meget i fritiden</a></p><p>
Også ifølge direktør for Center for Balance mellem Arbejdsliv og Familieliv 
Helle Rosdahl Lund er hjemmegående forældre en tendens i stigning, og den 
bakkes forsigtigt op at tallene fra Danmarks Statistik, der viser, at 
antallet af kvinder, der går hjemme for at passe børn eller andre 
familiemedlemmer, steg fra 21.000 i 3. kvartal 2014 til 25.000 i 4. kvartal. 
</p><p>
»Jeg møder flere og flere gennem mit arbejde, som enten lige har besluttet sig 
eller er på nippet til det. Det gælder både kvinder og mænd. De seneste få 
år er der kommet en helt ny accept af, at det er i orden at stå af 
karriereræset i en periode for at få tid til familien. For bare fem år siden 
talte man slet ikke så positivt om det - og da slet ikke, når det gjaldt 
mænd«, siger hun. 
</p><p>
»Børn i dagens Danmark er et tilvalg, og flere og flere forældre erkender, at 
når de har fået dem, så vil de også have ordentlig tid til at være sammen 
med dem«. 
</p><h3>
Tidsbank kan give mere tid til børnene 
</h3><p>
Helle Rosdahl Lund kalder det en modreaktion efter en årrække, hvor vi 
generelt set har fokuseret meget på arbejdslivet og karrieren. 
</p><p>
»Nu tør flere stå ved deres ønske om at leve et mindre stressende liv med 
mulighed for at være noget mere for børnene. Man ser også, at folk gør en 
indsats for at få råd til at arbejde mindre. Så flytter man udenfor 
storbyerne, hvor det er billigere at bo, og man sparer på ferier og det 
dagligdags forbrug. Som en far, jeg kender, sagde, da han på et tidspunkt 
tog orlov fra sin lederstilling i to år for at hellige sig familielivet: »Vi 
er fattige, men lykkelige«. 
</p><p>
Professor i sociologi Thomas P. Boje, RUC, vurderer, at det primært er 
familier fra to samfundsgrupper, der vælger, at den ene forælder skal gå 
hjemme. 
</p><p>
Den første er den velstillede familie, hvor en af de voksne - typisk manden - 
tjener så godt, at det er muligt at opretholde en rimelig levestandard på én 
indtægt. 
</p><p>
Den anden familietype er den, hvor en eller begge forældre alligevel af den 
ene eller anden grund står udenfor arbejdsmarkedet. 
</p><p>
Thomas P. Boje ærgrer sig over, at familier med en helt almindelig indtægt 
typisk ikke har råd til at trække stikket ud i en periode, mens børnene er 
små. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2559873/politikere-aabner-op-for-flere-barnets-sygedage/">Politikere åbner op for flere 
barnets sygedage</a></p><p>
Han mener, at man via lovgivning bør indføre en tidsbank, så lønmodtagere får 
ret til at dele arbejdslivet op i faser, hvor de for eksempel arbejder 
mindre, mens børnene er små, og mere i andre perioder af livet, hvor der så 
opspares tid. 
</p><p>
»For mig at se ville det ideelle være, hvis både mor og far kunne være på 
deltid, mens børnene har mest brug for dem. Så kommer vi også ud over, at 
det er kvinderne, der sætter deres karriere på hold, fordi vi stadig ikke 
har ligeløn i Danmark, og det derfor i de fleste tilfælde bedst kan betale 
sig, at det er hende, der går på deltid, tager orlov eller ligefrem siger op 
for at gå hjemme«. 
</p><h3>
Mindre radikale ændringer 
</h3><p>
Men selv om det ligger i tidsånden at sætte børnene i højsædet, så er det jo 
ikke sådan, at alle småbørnsforældre drømmer om at stoppe med at arbejde 
eller skære voldsomt ned på timetallet, påpeger personlig rådgiver Daisy 
Løvendahl, som netop har udgivet bogen ’Lev - kunsten at mestre både 
kærlighed, familie og karriere’. 
</p><p>
»Mange mennesker elsker faktisk deres arbejde og har ikke lyst til at opgive 
det, selv om det kan være svært at få enderne til at mødes i hverdagen«, 
siger hun og understreger, at for de fleste skal der slet ikke så radikale 
ændringer til for at få hverdagen til at glide nemmere og mere 
tilfredsstillende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2528791/guide-saadan-vaenner-du-dit-barn-af-med-at-spille-ipad/">Guide: Sådan vænner du dit 
barn af med at spille iPad</a></p><p>
»Helt overordnet handler det om at blive bevidst om, hvad der fylder i ens liv 
og få skåret ned på de ting, der dræner en for energi eller ikke tilfører 
energi. Det er individuelt og kræver omtanke og handling, men det er noget, 
der rykker«, lover Daisy Løvendahl og nævner som eksempel, at man kunne 
vælge at reducere den tid, man bruger på at se fjernsyn eller være på 
Facebook. 
</p><p>
»Det er to ting, som mange mennesker bruger rigtig meget tid på, men som de 
måske ikke får så meget ud af. Det kunne være et sted at starte«. 
</p><p>
Hun råder også til at gøre det til en vane at sætte tid af i kalenderen til at 
lave ting sammen med børnene - ligesom vi sætter tid af til alt muligt 
andet, vi synes er vigtigt. 
</p><p class=" bl-elem">
»Det hjælper os til at prioritere. Nogle gange skal der ikke så meget andet 
til for at vende hverdagens stress, end at vi finder nogle få fikspunkter, 
hvor vi til gengæld stædigt holder fast i de ændringer, vi har besluttet os 
for«. 
</p>	
</div>

</div></body></html>
