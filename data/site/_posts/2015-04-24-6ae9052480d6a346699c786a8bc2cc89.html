---
layout:     post
title: 	    "Ja til indhold, nej til forslag: Gammel alliance blokerer EL's kamp mod store politikerpensioner"
post_author:	    
post_date:	    Fri, 24 Apr 2015 16:10:20 +0200
post_site:	    politiken.dk 
post_link:	    http://politiken.dk/indland/politik/ECE2641167/ja-til-indhold-nej-til-forslag-gammel-alliance-blokerer-els-kamp-mod-store-politikerpensioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er hykleri, når politikerne siger til danskerne, at de skal blive længere 
på arbejdsmarkedet, når de selv kan gå på pension som 61-årige - endda med 
»ekstrem lukrative pensionsordninger«. 
</p><p>
Det mener Enhedslisten, der i dag havde følgende forslag til førstebehandling 
i Folketingssalen: 
</p><ul><li>Politikernes pensionsalder skal følge befolkningens</li><li>Ministerpensionen skal sænkes fra 276.115 kr. til 230.096 kr.</li><li>Man skal som minimum have været minister i to år for at få ministerpension </li><li>Et nyt loft skal sikre, at ingen politikere modtager mere end 500.000 kr. i 
årlig politikerpension</li><li class=" bl-elem">Fjerne muligheden for at få udbetalt ministerpension, hvis man samtidig 
modtager løn, vederlag eller eftervederlag</li></ul><p>
Men - som forudset - har et klart flertal afvist at stemme for, når partierne 
i næste uge skal stemme om forslagene. 
</p><p>
For Socialdemokraterne, SF, Radikale, Venstre og Konservative har på forhånd 
aftalt, at man vil vedtage Vederlagskommissionens anbefalinger til 
politikernes løn- og pensionsvilkår, når de bliver præsenteret senere på 
året. 
</p><p>
Det vil sige, at selv hvis kommissionen anbefaler, at eksempelvis politikerne 
skal have bedre pensionsvilkår, så vil de fem partier stemme for. 
</p><h3>
Pensionsordninger er vores eget ansvar 
</h3><p>
»Vederlagskommissonen er ansvarsfraskrivelse i en form, jeg sjældent har set 
før«, siger retsordfører for Enhedslisten Pernille Skipper. 
</p><p>
»Det er en kommission, som de fire partier har nedsat, hvor der sidder seks 
tidligere politikere og embedsmænd. Lur mig, om de ikke kommer frem til, at 
politikerne og ministrene selv skal have mere lukrative forhold?«. 
</p><div class="art-fakta article-box">
<h4 class="">
Hvad får en minister?</h4>
<div class="fakta-body" data-buildingblock="embedded_factboxlink">
<p><b>Løn:</b> I 2014 fik statsministeren 1.464.148 kr. i løn, mens økonomi- 
og indenrigsministeren, udenrigsministeren samt finansministeren fik 
1.288.450 kr. i løn. De øvrige ministre fik 1.171.318 kr. i løn.
</p><p><b>Eftervederlag:</b> Ministre får udbetalt eftervederlag svarende til den 
løn, de fik som minister, i halvandet til tre år. Perioden afhænger af, hvor 
længe personen har været minister. Indtægter modregnes. Ingen krav om at stå 
til rådighed for arbejdsmarkedet.
</p><p><b>Pensionsalder:</b> 1 år som minister udløser retten til livslang 
ministerpension. Ministre får ministerpension allerede fra efterlønsalderen.
</p><p><b>Pensionsbeløb: </b>Ministerpensionens størrelse afhænger af, hvor 
længe man har været minister. 1 år som minister udløser lige så meget i 
pension som 9 år som statstjenestemand. Efter 8 år som minister får man 
samme pension, som en statstjenestemand optjener på 37 år.
</p><p>
Ministerpension kan lægges oven i MF-pension og andre private pensioner, og 
ministerpensionen udbetales, selvom man stadig arbejder og får løn.
</p><p><b>Ekstra privilegier</b>: Hvis pensionerede ministre har børn under 21 år, 
får børnene et børnepensionstillæg på 15.861,42 kr.
</p><p class=" bl-elem"><i class=" bl-elem">Kilde: Ft.dk, Enhedslisten.dk </i></p>
</div>
</div><p>
Skipper erkender, at hun selvfølgelig ikke ved, hvad kommissionen, der er 
ledet af DR’s formand og tidligere departementschef Michael Christiansen, 
kommer til at anbefale. Men, siger hun: </p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2542418/enhedslisten-lancerer-kampagne-om-pensionshykleri-mod-thorning-og-co/">Enhedslisten lancerer kampagne om 
pensionshykleri mod Thorning og co.</a></p><p>
»Jeg ved, at partierne ønsker, at pensionsforholdene ikke skal være mere 
lukrative. Hvorfor så ikke beslutte det og stemme for vores 
beslutningsforslag, i stedet for at skubbe det over i en kommission?«. 
</p><p><i class=" bl-elem">Men er det bedre, at I med jeres beslutningsforslag selv vil vedtage jeres 
egne pensionsforhold? </i></p><div class="art-fakta article-box">
<h4 class="">
Hvad får et folketingsmedlem?</h4>
<div class="fakta-body" data-buildingblock="embedded_factboxlink">
<p><b>Løn: </b>Et medlem af Folketinget (MF) har en grundløn på 51.358 kr. 
om måneden og en samlet års årsindtægt på knap 740.000 kroner før skat. 
</p><p><b>Eftervederlag:</b> Ryger et MF ud af Folketinget pga. valg eller sygdom, 
får de et eftervederlag på 51.358 kr. om måneden i et-to år afhængigt af, 
hvor længe de har siddet i Folketinget. 
</p><p>
Ungen modregning det første år for indtægter op til 134.596 kr. Ingen krav om, 
at ekspolitikeren skal stå til rådighed for arbejdsmarkedet. 
</p><p><b>Boligydelse:</b> De folketingsmedlemmer som har bopæl langt væk 
Christiansborg, får ret til en særlig skattefri boliggodtgørelse på max 
8.813,50 kroner. 
</p><p><b>Pensionsalder</b>: 1 år som medlem af Folketinget udløser retten til 
livslang politikerpension. Politikeren kan få pension allerede fra 
efterlønsalderen, 60 eller 61år. 
</p><p><b>Pensionens størrelse:</b> Har man blot siddet en enkelt periode i 
Folketinget, udløser det en politikerpension på 79.142 kr. om året. 20 år 
eller mere i Folketinget giver årligt 347.008 kr. 
</p><p>
Politikerpensionen bliver udbetalt, selvom personen stadig arbejder og får løn 
eller modtager andre pensioner ved siden af. 
</p><p class=" bl-elem"><i class=" bl-elem">Kilde: Ft.dk, Enhedslisten.dk </i></p>
</div>
</div><p>
»Jeg mener, det er et ansvar, vi må tage på os. Og så må vi stå til ansvar 
over for vælgerne«, siger Penille Skipper. </p><h3>
R: Vi har tillid til kommissionen 
</h3><p>
Hos Radikale er man »enig« i indholdet af Enhedslistens forslag. Men ifølge 
partiets gruppeformand ville det være »helt til grin«, hvis partierne, der 
har nedsat Vederlagskommissionen, stemte for forslagene i dag. 
</p><p>
»Vi stemmer nej til Enhedslistens forslag, fordi vi har bedt kommissionen 
foretage en meget, meget nøje vurdering af den samlede vederlæggelse, altså 
pension, vederlag, alt muligt«, siger Camilla Hersom. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE1574435/vaelgere-til-politikere-i-kan-selv-arbejde-noget-laengere/">Vælgere til Politikere: I kan selv 
arbejde noget længere!</a></p><p>
Hun mener, at Enhedslistens forslag kun har til formål at udstille og fordømme 
de andre partier for ikke at ville gøre noget. Men den går ikke, siger 
Camilla Hersom. 
</p><p>
»Vi er enige i, at pensionsforholdene skal følge resten af befolkningen. 
Selvfølgelig. Alt andet ville være en fuldstændig absurd holdning at 
indtage«. 
</p><p><i class=" bl-elem">Men selv hvis kommission kommer frem til, at det skal være I skal have mere 
lukrative forhold, stemmer I for? </i></p><p>
»Ja, det er vi bundet op på. Men vi forventer, at de kommer med fornuftige 
forslag, der tager højde for, at politikernes arbejdsliv har ændret sig 
sådan, at man ikke bruger hele sit liv i politik. Det har vi selvfølgelig 
tillid til«. 
</p><h3>
SF trodser gerne kommission - hvis nødvendigt 
</h3><p>
Ligesom de radikale var også SF med til at nedsætte Vederlagskommissionen 
sidste år. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kommer ikke til at stemme for vanvittige lønstigninger og en uændret 
pensionsalder
</p>
<p class="sender">
Jonas Dahl (SF) 
</p>
</blockquote>
</div><p>
Derfor vil partiet også stemme nej til Enhedslistens forslag, fordi SF 
ligeledes er med i aftalen om, at man vil stemme for det, kommissionen 
kommer frem til. Eller hvad? </p><p>
»Det er klart, at hvis Vederlagskommissionen kommer frem med noget, der er 
tilstrækkeligt vanvittigt, så vil vi selvfølgelig tage bestik af det. Vi 
kommer ikke til at stemme for vanvittige lønstigninger og en uændret 
pensionsalder«, siger partiets gruppeformand, Jonas Dahl. 
</p><p>
»Men nu forventer jeg, at kommissionen også har lyttet til de politiske 
debatter og kommer med noget, der er fornuftigt, og som får de her ting 
bragt i orden«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2538620/s-lad-nu-loenkommission-arbejde-i-fred/">S: Lad nu Vederlagskommissionen 
arbejde i fred</a></p><p><i class=" bl-elem">Du siger, I er enige i indholdet af Enhedslistens forslag. Hvorfor så ikke 
bare stemme for i dag? </i></p><p>
»Nu har vi nedsat den her kommission, der gør, at nogle eksterne folk ser på 
vores pensionsregler. Det, synes jeg, er den rigtige måde at gribe det an 
på«. 
</p><p>
Jonas Dahl mener, at det Enhedslistens foreslår »er en smule populistisk «, 
for hvis partiet gerne ville ændre på forholdene, skulle det være gået med i 
aftalen om at nedsætte Vederlagskommissionen. 
</p><p><i class=" bl-elem">Vil SF stemme for en opgradering af de nuværende pensionsordninger, hvis 
kommissionen anbefaler det? </i></p><p>
»Hvis man vil sætte pensionsalderen op og give nogen store lønstigninger, så 
har jeg meget svært ved at se, at vi bakker om det«. 
</p><h3>
LA vil hæve lønnen 
</h3><p>
Mens partierne, der nedsatte Vederlagskommissionen, er enige i at vente på 
kommissionens anbefalinger, er Enhedslisten, Liberal Alliance og Dansk 
Folkeparti, uenige om, hvor meget man skal skære i ministrenes 
pensionsvilkår. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2538561/usaedvanlig-alliance-vil-saette-prop-i-ministerpension/">Usædvanlig alliance vil sætte prop 
i ministerpension</a></p><p>
Liberal Alliance ønsker at hæve grundlønnen på 51.000 kroner for de 179 
MF'ere, men det vil hverken Enhedslisten eller Dansk Folkeparti være med 
til. 
</p><p>
Men der er også enighed. 
</p><p>
Eksempelvis er de tre partier enige i, at politikere først skal kunne modtage 
politikerpension fra folkepensionsalderen ligesom alle andre danskere, og 
det skal ifølge partierne tage længere tid at optjene retten til 
ministerpension ved at forlænge optjeningsperioden fra ét til to år. 
</p><p class=" bl-elem">
Vederlagskommissionen skal komme med sit udspil inden udgangen af 2015. 
</p>	
</div>

</div></body></html>
