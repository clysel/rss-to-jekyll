---
layout:     post
title: 	    "Dansk kvinde i spidsen for Sydamerikas bedste restaurant"
post_author:	    
post_date:	    Thu, 12 Mar 2015 12:09:59 +0100
post_site:	    politiken.dk 
post_link:	    http://politiken.dk/mad/ECE2583369/dansk-kvinde-i-spidsen-for-sydamerikas-bedste-restaurant/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Quinoa med rosiner, mandler, brunet smør og brøndkarse roterer i munden på de 
lidt over 30 nysgerrige tilskuere, der er mødt op i Meyers Madhus for at 
møde den 31-årige kok Kamilla Seidler. Imens krydrer kokken oplevelsen med 
beretninger fra livet som køkkenchef på restaurant Gustu i byen La Paz i 
Bolivia. Beliggende i 3600 meters højde. 
</p><div class="art-fakta article-box">
<h4 class="">
Blå bog</h4>
<h5>
Kamilla Seidler</h5>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00850/Kamilla_Seidler_850398w.jpg" alt="" border="0"/></span></p><p><b>Født 1983. </b>Har stået i lære på de to to-stjernede 
Michelinrestauranter Mugaritz i Spanien og Le Manoir aux Quat' Saison i 
England. 
</p><p class=" bl-elem"><b>Udlært på Paustian</b> ved Bo Bech. Har i Danmark arbejdet på 
Søllerød Kro og Geist. Siden 2013 køkkenchef på Restaurant Gustu i La Paz, 
Bolivia. 
</p>
</div>
</div><p/><p>
Restauranten er netop kåret til den bedste sydamerikanske restaurant for andet 
år i træk af det digitale madmagasin Como Sur. 
</p><p>
»Det havde jeg ikke forestillet mig, da jeg stod i lufthavnen den første dag«, 
siger Kamilla Seidler, der af samme magasin blev kåret til Sydamerikas 
bedste chefkok. 
</p><p>
Hun er på et sjældent visit i Danmark. Og selv om venner og familie lokker, 
har hun tid til at fortælle de fremmødte i Meyers Madhus om rejsen mod de 
gastronomiske tinder i Andesbjergene. 
</p><h3>
Uoverskueligt projekt i 3.600 meters højde 
</h3><p>
72 kilo bagage. Det var alt, hvad Kamilla Seidler havde at klamre sig til, da 
hun i 2013 landede i bolivianske La Paz. Hun havde aldrig før sat sine ben i 
Latinamerika, men talte spansk fra sin læretid på en af verdens 
toprestauranter, Mugaritz i Baskerlandet. Svimmelheden og hovedpinen var 
overvældende pga. den tynde luft. 
</p><p>
»Det hele virkede ret uoverskueligt. Der var kvinder med bowlerhatte over det 
hele, og jeg skulle lære unge fra fattige bolivianske familier at lave god 
mad af lokale råvarer og måske skabe sig et erhverv. Men at vi skulle bygge 
en restaurant op på det niveau, som den er i dag, vidste jeg ikke«, 
fortæller Kamilla Seidler. 
</p><div class="art-fakta article-box">
<h4 class="">
Restaurant Gustu</h4>
<div class="fakta-body" data-buildingblock="embedded_factboxlink">
<p>
Restauranten åbnede i april sidste år og har især fået sin <b>startkapital</b> 
fra kok og iværksætter Claus Meyers fond Melting Pot Bolivia, den danske ngo 
Ibis og af Investeringsfonden for Udviklingslande, som skyder penge i 
kommercielt bæredygtige projekter i vækstlande. 
</p><p class=" bl-elem"><b>Gustus hold</b> består af køkkenchef Kamilla Seidler, managing director 
Michelangelo Cestari, restaurantchef og sommelier Jonas Andersen, souschef 
Simon Krüger og de bolivianske kokke Marsia Taha og Renata Zalles. Desuden 
har Gustu 18 kokkeelever og 9 tjenerelever. 
</p>
</div>
</div><p/><p>
Ambitionsniveauet var heller ikke helt afklaret, da Claus Meyer kontaktede 
Kamilla Seidler og hendes gode ven og kollega, venezuelanske Michelangelo 
Cestari, for at høre, om de var klar på et eventyr. 
</p><p>
»Det startede med en ide om en kokkeskole, men da vi var hernede og kunne se 
potentialet, blev ambitionsniveauet løftet ret hurtigt. Og da de NGO’er, vi 
samarbejdede med, gerne ville støtte projektet yderligere, er det i dag 
blevet til langt mere, end vi havde turde håbe på.« 
</p><p>
Det amerikanske magasin Food &amp; Wine har således antydet, at Gustu kan gå 
hen og blive den nye, bedste restaurant i verden. Og på 50-best-listen over 
sydamerikanske restauranter indtager Gustu en 32. plads. 
</p><h3>
Ambitiøs arbejdsnarkoman 
</h3><p>
For Kamilla Seidler er det sydamerikanske eventyr ikke skrevet færdigt endnu. 
Selvom familien og vennerne er savnet, og den tynde luft stadig plager den 
jordnære kvinde, er Bolivia der, hvor hendes ambitioner skal føres ud i 
livet. 
</p><p>
»Vi skal klart nå noget mere med Gustu. Så der er ingen slutdato for mit 
ophold i Bolivia. Det er et levende projekt, som kan gå i mange retninger. 
Jeg har ikke travlt med at komme videre«, siger hun. 
</p><p>
En arbejdsuge på 80 timer er normal for den danske kok, der efterhånden har 
udviklet et afhængighedsforhold til arbejdet under opholdet i Bolivia. 
</p><p>
»Mit sociale liv er mine kollegaer. Jeg tror ikke, at der er mange kokke, der 
kan prale af at være sociale. Men det hjælper mig nok bare, at jeg kan 
arbejde 80 timer om ugen uden at have dårlig samvittighed i forhold til mine 
omgivelser«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00850/Kamilla_Seidler_850400y.jpg" alt="" border="0"/><span class="caption"><span class="f-img-caption">Arbejdsnarkoman. 
</span>Nogle gange har kamilla Seidel svært ved at holde fri, selvom klokken er 22:00 om aftenen. Hun får dårlig samvittighed overfor sig selv. Foto: Luis Fernandez</span></span></p><h3>
Målet er at lade roret gå videre til en lokal 
</h3><p>
Arbejdstimerne foregår dog ikke kun i køkkenet for Kamilla Seidel. Ofte er hun 
ude hos fødevareproducenterne for at se nærmere på deres forhold, og så 
underviser hun eleverne på kokkeskolen i La Paz, så de kan skabe en lysere 
fremtid for dem selv. 
</p><p class=" bl-elem">
»Det er det bedste ved mit arbejde. Det er meget alsidigt, og så er det skønt 
at kunne give de ting videre, som jeg kan. Det ultimative ville være at 
overlade roret til en af de lokale, som vi har ansat i restauranten. Lige nu 
er det ikke muligt, men måske om nogle år er det en mulighed. Det kunne være 
stort.«
</p>	
</div>
</div></body></html>
