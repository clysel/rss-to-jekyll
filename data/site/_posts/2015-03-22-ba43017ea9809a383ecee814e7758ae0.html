---
layout:     post
title: 	    "Errol Morris ser USA's historie i et stykke tyggegummi i ny serie"
post_author:	    
post_date:	    Sun, 22 Mar 2015 10:29:52 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2596586/errol-morris-ser-usas-historie-i-et-stykke-tyggegummi-i-ny-serie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: It’s Not Crazy, It’s Sports</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Instruktør: Errol Morris 
</p><p>
Land: USA
</p><p>
Produktionsår: 2015
</p><p class=" bl-elem">
Dokumentarserien kan ses på www.grantland.com
</p>
</div>
</div><p>
Det er syvende kamp af finalerne i World Series i amerikansk baseball. Luis 
Gonzalez har haft en fantastisk sæson, og nu slår han det <i>home 
run</i>, der gør Arizona Diamondbacks til amerikanske mestre. 
</p><p>
Sådan lyder historien i de officielle arkiver. 
</p><p>
Men ikke i Errol Morris’ nye dokumentarserie ’It’s Not Crazy, It’s Sports’, 
hvis seks kortfilm kan ses gratis på grantland.com. 
</p><p>
Her handler det om det tyggegummi, Luis Gonzalez spytter ud foran en fan, der 
samler det op og sælger det på eBay for 10.000 dollar. 
</p><h3>
Stjerne-lort 
</h3><p>
Errol Morris’ linse zoomer ind på den gennemtyggede, nu størknede klump og 
trækker en amerikansk historie ud af det. 
</p><p>
I samme dokumentarfilm, der på knap 15 minutter fortæller om samlere af 
mærkværdige sportsobjekter, har en mand betalt mere end 5.300 dollar for et 
toilet, som gennem årtier har stået i omklædningsrummet på det 
ishockeystadion, hvor Toronto Maple Leafs spiller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596556/insurgent-har-alle-de-klassiske-ungdomsdilemmaer---uden-originalitet/">'Insurgent' har alle de 
klassiske ungdomsdilemmaer - uden originalitet</a></p><p>
Tænk på, hvor mange lorte der er blevet lagt af stjerner i det lokum. Turk 
Broda brækkede sig inden hver kamp og har også gjort det i dette toilet, som 
ejeren siger med øjnene fugtige af historiens vingesus. 
</p><h3>
Ligegyldighedernes værdi 
</h3><p>
Filmens titel er ’Most Valuable Whatever’. Det er ligegyldighedernes værdi for 
den enkelte amerikaner, der interviewes af Morris. 
</p><p>
En anden samler har købt det gebis, som den legendariske baseballspiller Ty 
Cobb bar rundt på. 
</p><p>
En auktionarius siger, at George Washingtons gebis ville være meget mere værd, 
men det er netop pointen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596561/daarlig-dansk-gyser-roder-rundt-i-moerke/">Dårlig dansk gyser roder rundt 
i mørke</a></p><p>
I den officielle fortælling om USA er nationens fader en større figur, men for 
den enkelte amerikaner er det en baseballspiller, som forbinder de 
personlige følelser, minder og drømme med de store linjer. 
</p><h3>
Det fortrængte USA 
</h3><p>
67-årige Errol Morris vandt en Oscar for ’The Fog of War’ i 2003, men han var 
allerede berømt for sit virke, ikke mindst for ’The Thin Blue Line’ fra 1988 
om den dødsdømte Randall Dale Adams, som endte med at blive frikendt på 
grund af Morris’ film. 
</p><p>
I 1975 planlagde han at grave liget af moderen til seriemorderen Ed Gein op 
for at bevise, at Gein allerede havde flyttet hende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596566/grand-central-er-et-inciterende-nyrealistisk-drama/">'Grand Central' er et 
inciterende nyrealistisk drama</a></p><p>
Morris dykker ned i det fortrængte, det afhændede USA, han forfølger lorten i 
kloakken og kortlægger dens koordinater for at tegne en samfundsrelevant 
historie. 
</p><p>
Eller eksistentielle skæbneberetninger som i ’The Subterranean Stadium’, en 
anden af seriens film. 
</p><h3>
Den personlige americana 
</h3><p>
Her er det hippier, som er endt i stofmisbrug, en vietnamveteran med livslange 
komplikationer, en straffefange og andre inkarnationer af nationale traumer, 
som mødes i en kælder for at forvandle sig fra tabere til vindere ved at 
spille mesterskaber i amerikansk fodbold på en legetøjsbane. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596574/the-gunman-med-sean-penn-foregaar-i-en-simplificerende-machoverden/">'The Gunman' med Sean Penn 
foregår i en simplificerende machoverden</a></p><p>
Den tidligere straffefange fortæller, at han overlevede 8 år i fængslet ved at 
læse fantasyromaner. På den måde kunne han forlade sin indespærrede krop. »A 
person who lives in his mind«, som Morris siger. 
</p><p class=" bl-elem">
Derinde, hvor den personlige americana med panoramiske perspektiver gemmer 
sig. 
</p>	
</div>
</div></body></html>
