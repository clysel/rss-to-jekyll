---
layout:     post
title: 	    "Nye kampe ryster Yarmouk-lejren tæt på Damaskus"
post_author:	    
post_date:	    Fri, 03 Apr 2015 15:56:27 +0200
post_site:	    politiken.dk 
post_link:	    http://politiken.dk/udland/ECE2615700/nye-kampe-ryster-yarmouk-lejren-taet-paa-damaskus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Islamisk Stat forsøger for alvor at få fodfæste tæt på præsident Bashar 
al-Assads magtbase i Syriens hovedstad, Damaskus. 
</p><p>
Nye kampe er i dag brudt ud i Yarmouk-lejren, hvor Islamisk Stat og 
rivaliserende grupper kæmper om kontrollen over den palæstinensiske 
flygtningelejr i udkanten af Damaskus. 
</p><p>
»Yarmouk-lejren oplevede en pause i kampene torsdag, men voldsomme kampe 
begyndte igen ved daggry fredag inde i lejren«, siger Rami Abdel-Rahman fra 
Det Syriske Observatorium for Menneskerettigheder, der følger situationen i 
Syrien. 
</p><h3>
Yarmouk ligger ikke langt fra Damaskus' centrum 
</h3><p>
Islamisk Stat rykkede ind i Yarmouk i onsdags og tog kontrol med store dele af 
den palæstinensiske flygtningelejr. 
</p><p>
Det er første gang, at den ekstremistiske gruppe i større omfang indtager et 
område så tæt på hovedstaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2614505/islamisk-stat-taber-i-tikrit-i-irak---men-erobrer-forstad-til-damaskus/">Islamisk Stat taber i Tikrit i 
Irak - men erobrer forstad til Damaskus</a></p><p>
Yarmouk ligger nogle få kilometer fra Damaskus' centrum. I forvejen huser 
lejren andre oprørsgrupper, som kæmper mod Assad-styret. 
</p><p>
Oprindeligt var Yarmouk hjemsted for omkring 150.000 palæstinensiske 
flygtninge, men efter krigen i Syrien brød ud, er langt størstedelen af 
indbyggerne flygtet. I dag menes der at være omkring 18.000 tilbage. 
</p><h3>
Knap 70 henrettet de sidste fem dage 
</h3><p>
I forvejen kontrollerer Islamisk Stat store områder i Syrien og i nabolandet 
Irak. 
</p><p>
Ifølge Det Syriske Observatorium for Menneskerettigheder har Islamisk Stat i 
de seneste fem dage henrettet mindst 69 mennesker, for manges vedkommende 
fordi den militante bevægelse beskylder dem for at arbejde for det syriske 
styre. 
</p><p><b class="ext-link">BERETNING FRA KOBANE</b><a class="embeddedlink" href="http://politiken.dk/magasinet/interview/ECE2612204/jeg-tvivlede-aldrig-paa-at-vi-ville-vinde/">»Jeg tvivlede aldrig på, at 
vi ville vinde«</a></p><p class=" bl-elem">
Blandt de henrettede er tre børn og 11 kvinder, oplyser observatoriet. 
</p>	
</div>

</div></body></html>
