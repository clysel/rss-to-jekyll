---
layout:     post
title: 	    "Tysk politi advarer om terrorangreb ved danskeropgør"
post_author:	    
post_date:	    Sun, 01 Mar 2015 09:30:32 +0100
post_site:	    politiken.dk 
post_link:	    http://politiken.dk/sport/fodbold/1bundesliga/ECE2568435/tysk-politi-advarer-om-terrorangreb-ved-danskeropgoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>
<p class="period">Stillingen</p>





</div>
<p>
Når danskerklubberne Werder Bremen og Wolfsburg brager sammen søndag i 
Bundesligaen, bliver det med mere politi til stede end normalt. 
</p><p>
Sikkerheden ved kampen bliver skærpet, efter at politiet har advaret om, at et 
muligt islamistisk terrorangreb kan finde sted i Bremen. Derfor er lokalt 
politi massivt til stede i byens centrale områder. 
</p><p>
»Bremens politi har intensiveret sin tilstedeværelse i byen og taget en række 
forholdsregler på offentlige steder«, siger en talsmand for politiet i 
Bremen. 
</p><p>
Werder Bremen, der har den danske U21-landsholdsanfører Jannik Vestergaard i 
sin opstilling, oplyser dog, at bundesligabraget mod Nicklas Bendtners 
Wolfsburg ikke bliver udsat på grund af terrortruslen. 
</p><p>
»På nuværende tidspunkt er der ingen planer om at udsætte kampen, men vi vil 
holde konstant øje med situationen«, siger Werder Bremens sportsdirektør, 
Thomas Eichin, til bladet Kicker. 
</p><p>
Han oplyser samtidig, at klubben er i løbende kontakt med politiet. 
</p><h3>
Højt sikkerhedsniveau 
</h3><p>
Sikkerhedsniveauet ved Bremens stadion bliver højnet både før og under kampen. 
</p><p>
Kampen mellem Werder Bremen og Wolfsburg er et af weekendens største brag i 
den tyske liga. Bremen er ubesejret i de seneste seks kampe og er rykket fra 
nedrykningspladserne op på ottendepladsen, mens Wolfsburg ligger lunt som 
Bundesligaens nummer to. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2568013/tysklands-stoerste-kamp-afgjort-efter-22-afbraendere/">Tysklands største kamp afgjort 
efter 22 afbrændere</a></p><p>
Advarslen om det mulige terrorangreb kom fredag aften fra politiet i Tyskland. 
</p><p>
Politiet har oplyst, at der er foretaget en anholdelse i forbindelse med en 
ransagning i et islamisk kulturcenter. Der er dog ikke flere informationer 
om aktionen. 
</p><p class=" bl-elem">
Ud over at være til stede ved byens fodboldstadion og centrale steder er der 
også flere betjente til stede ved jødiske institutioner. 
</p>	
</div>
</div></body></html>
