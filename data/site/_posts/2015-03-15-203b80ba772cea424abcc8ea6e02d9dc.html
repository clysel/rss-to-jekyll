---
layout:     post
title: 	    "Fastrentelån har aldrig været lavere - alligevel er boligejerne vilde med flekslån"
post_author:	    
post_date:	    Sun, 15 Mar 2015 12:24:44 +0100
post_site:	    politiken.dk 
post_link:	    http://politiken.dk/fasttrack/ECE2586333/fastrentelaan-har-aldrig-vaeret-lavere---alligevel-er-boligejerne-vilde-med-flekslaan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Serie</h4>
<h5>
Det Delte Land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p>
Hvis du vil sove godt om natten, skal du vælge et lån med fast rente. Det har 
været mantraet hos realkreditinstitutterne de seneste år, og nu kan man som 
boligejer oven i købet gøre det til en rente på kun 2 procent. Alligevel 
holder størstedelen af danskerne stædigt fast i deres flekslån. 
</p><p>
De fastforrentede lån udgør kun en tredjedel af det samlede udlån, og faktisk 
er andelen af flekslån steget fra 2010 til 2014. 
</p><p class="art-ext-other">

</p><p/><p>
»Vi har endnu ikke kunnet konstatere en klar tendens væk fra de variabelt 
forrentede lån. Men det bliver spændende at se, om det billede ændrer sig i 
år«, siger Peter Jayaswal, underdirektør i Realkreditrådet. 
</p><h3>
Nye låntagere vil have fast rente 
</h3><p>
Fra 2012 og frem til i dag er andelen af fastforrentede lån steget en smule, 
og blandt de nye låntagere er de fastforrentede lån en klar favorit. Her 
vælger seks ud af ti et lån med fast rente, hvilket er en stigning på 50 
procent på to år. Men det er altså ikke nok til at rykke billedet. 
</p><p>
»Hos de boligejere, der i forvejen har et lån med variabel rente, vælger langt 
de fleste at fortsætte med det. Og da nye udlån kun udgør en meget lille del 
af det samlede udlån, er det ikke noget, der for alvor kan ændre balancen«, 
siger Peter Jayaswal. 
</p><h3>
Pisken svinges over F1-lånerne 
</h3><p>
Realkreditinstitutterne har ellers arbejdet ihærdigt på at få danskerne til at 
droppe de populære flekslån. I halen på finanskrisen, der startede med den 
amerikanske investeringsbank Lehman Brothers kollaps i efteråret 2008, er 
kapitalkravene til banker og realkreditinstitutter, altså kravene til 
finanssektorens finansielle polstring, blevet skærpet. 
</p><p>
Det har blandt andet fået realkreditinstitutterne til at forsøge at få 
boligejerne til at droppe de populære flekslån og i stedet vælge lån med 
fast rente, da flekslånene udgør en større finansiel risiko for 
realkreditinstitutterne end de fastforrentede lån. 
</p><p>
LÆS OGSÅ <a class="embeddedlink" href="http://politiken.dk/oekonomi/bolig/ECE2576282/brevkasse-saadan-vaelger-du-det-rette-boliglaan/">Brevkasse: Sådan vælger du det rette 
boliglån</a></p><p>
Her har realkreditinstitutterne især hevet pisken frem over for flekslånerne, 
der har oplevet, at bidragene er steget i en sådan hast, at selve 
renteudgiften i dag udgør en mindre del af den samlede udgift end de øvrige 
omkostninger i forbindelse med boliglånet. 
</p><p>
Især F1-lånerne med afdragsfrihed er blevet ramt. Her er bidragene mere end 
fordoblet siden 2010. Alene i 2014 betalte boligejerne over 18 milliarder 
kroner i bidrag, hvilket er rekord. 
</p><h3>
Nye favoritter byder sig til 
</h3><p>
Men selvom de danske boligejere stadig i høj grad sværger til flekslån, har 
F1-lånet tabt terræn de seneste år. I 2010 var 27,8 af det samlede udlån 
F1-lån, mens den andel i 2014 kun udgjorde 23,5 procent. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2545338/nye-laan-giver-boligejerne-250-millioner-kroner-ekstra-at-snolde-for---hvert-aar/">Nye lån giver boligejerne 250 
millioner kroner ekstra at snolde for - hvert år<b/></a></p><p>
»Mange af de låntagere, der hidtil har haft F1-lån, har valgt af skifte 
F1-lånet ud med lån med en lidt længere løbetid – for eksempel F3 og F5«, 
siger Peter Jayaswal. 
</p><p>
Han peger på, at renteudviklingen og de høje omkostninger på F1-lånet (primært 
bidragssatsen, red.) kan have fået F1-lånerne til at vælge F3- eller F5-lån. 
Ved den seneste refinansieringsauktion i slutningen af februar blev renterne 
på både F1-, F3- og F5-lånene historisk lave, og på grund af de højere 
bidragssatser, er den månedlige ydelse stort set den samme, uanset hvilket 
af disse lån man vælger. 
</p><h3 class=" bl-elem"><b/></h3>	
</div>
</div></body></html>
