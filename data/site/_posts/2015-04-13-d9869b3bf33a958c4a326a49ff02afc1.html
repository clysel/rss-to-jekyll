---
layout:     post
title: 	    "Fremtidens København har både blomster og højhuse"
post_author:	    
post_date:	    Mon, 13 Apr 2015 17:02:38 +0200
post_site:	    politiken.dk 
post_link:	    http://politiken.dk/kultur/arkitektur/ECE2625564/fremtidens-koebenhavn-har-baade-blomster-og-hoejhuse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Housing and Welfare</h4>
<h5>
Homes | Ensembles | City</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Meldahls Smedie. Til 14. maj 
</p></div>
</div><p>
Der er både grund til glæde og fortvivlelse over fremtidens København. 
</p><p>
Den er ikke længere en industriby med alt, hvad det indebar af 
arbejderkvarterer, forurening og tung trafik. Til gengæld er det blevet en 
konkurrenceby med alt, hvad det indebærer. 
</p><p>
Cirka 1.000 mennesker forøges hovedstaden med om måneden, mens landområderne 
affolkes tilsvarende. Byen er blevet en selvforstærkende succes, hvor folk 
vil være tæt på arbejdspladserne, og arbejdspladserne lægger sig, hvor de 
kan få de bedste folk. 
</p><p>
Men byen skifter karakter, når flere kommer til. Der opstår sammenstød mellem 
ønsker om nærhed og social variation, mellem velfærd og uforudsigelighed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2604365/arkitekturredaktoeren-aarhus-oe-er-oerestad-om-igen/">Arkitekturredaktøren: Aarhus Ø 
er Ørestad om igen</a></p><p>
Når alle vil bo lige midt i smeltediglen, presser det priserne op og ødelægger 
den blanding, der gør byen attraktiv. Den bliver i stedet dyr, fin og 
kedelig. 
</p><p>
Hvordan man overkommer den udfordring, forsøger mange af projekterne i 
udstillingen ’Housing and Welfare’ i Meldahls Smedie at give svar på. 
</p><p>
Hovedsigtet er at lave boligområder, hvor alle skal kunne bo. Det betyder ikke 
kun blandede ejerformer, men også den fejlslutning, at alle nye bydele skal 
byde på alle boligtyper: Punkthuse står ved siden af rækkehuse står ved 
siden af højhuse, og mellemrummene beplantes løseligt forskudt i 
renderingerne.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Foto_Jens_Lindhe_jp_927793y.jpg" alt="" border="0"/><span class="caption"><span class="f-img-caption">Illustration: 
</span>Holscher Nordberg Arkitekter</span></span></p><h3>
Privatlivets opløsning? 
</h3><p>
Vandkunstens fine plan for Arenakvarteret i Ørestad bryder med den monotone 
skala i bydelen. Boligerne bliver tætte og lave, men er der rigtig taget 
stilling til oplevelsen af mellemrummene? Hvad er privat, og hvad er 
offentligt? Måske vi skal vænne os til at gå i hinandens forhaver? 
</p><p>
I flere byplaner risikerer kvarterernes helhed at gå fløjten. Det at lave 
områder med en lidt ensartet sammenbygget karakter, som brokvartererne og 
Indre By består af, er desværre stadig umoderne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2604361/stadsarkitekt-om-aarhus-oe-man-ser-ikke-hav-man-ser-havn-i-stedet/">Stadsarkitekt om Aarhus Ø: Man 
ser ikke hav, man ser havn i stedet</a></p><p>
På de fleste planer stritter husene, så de påtager sig en variation i æstetik, 
der ellers skulle have været social og funktionel. Det er jo bare facade. 
</p><p>
Der er ellers bud på et godt infill-hus fra Entasis og et interessant princip 
for byhuse lavet i samarbejde mellem Powerhouse og Leth &amp; Gori. 
</p><p>
Her er der varme afstemte materialer og en diskret, men meget sanserig 
variation. Der er tænkt lige dele over kvaliteten af boligen indefra og den 
funktionelt-æstetiske oplevelse af den som del af et gademotiv udefra. 
</p><h3>
Op i nye højder 
</h3><p>
Det at se byen som et ensemble er åbenbart svært, når konkurrencen og 
ejendomspriserne presser på. Så vil alle stå alene. 
</p><p>
Og når grundpriserne ryger i vejret, gør hushøjderne det også. Selv studerende 
og småbørnsfamilier skal nu presses op i det 30 etager høje tårn Uptown 
Nørrebro mellem Mjølnerparken og Nørrebro Station. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man skal op i 100 meter, skal bygherrer og arkitekter altså strenge sig 
an for at skabe et møbel, der er smukt nok til himmelen
</p>
</blockquote>
</div><p>
Arkitema har tegnet projektet med udsigtsplatform på toppen, men også i en 
klodset udformning, der ikke er værdig til at trone over byen.</p><p>
Hvis man skal op i 100 meter, skal bygherrer og arkitekter altså strenge sig 
an for at skabe et møbel, der er smukt nok til himmelen. 
</p><p>
Men at gøre de dyreste øverste etager offentligt tilgængelige med restauranter 
og udsigtsplatforme viser, at der stadig er et lag af generøsitet i den 
måde, byen udvikler sig på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2604359/aarhus-tager-bugten-tilbage---men-ikke-uden-problemer/">Aarhus tager bugten tilbage - 
men ikke uden problemer</a></p><p>
Det er nemlig ikke givet, men tilkæmpes ofte af arkitekterne, der må 
overbevise bygherrerne om, at det kan betale sig at lave en venlig og 
inviterende by, der ikke kun handler om, at den er rar for de primære 
brugere. 
</p><p>
Et spændende strategisk beplantningsprojekt fra SLA vil drastisk øge 
biovariationen i Ørestad og gøre det til en naturoplevelse med et væld af 
træsorter og blomster spredt på tværs af de rigide spor, som infrastrukturen 
har tegnet. 
</p><p>
Udstillingen giver således et godt indblik i aktuelle by- og boligprojekter og 
en mulighed for at grunde over udviklingen. 
</p><p>
Den er lavet i samarbejde mellem Kunstakademiets Arkitektskole og Statens 
Byggeforskningsinstitut. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2619370/medarbejder-mistaenkt-for-kaempe-underslaeb-paa-kunstakademiets-skoler/">Medarbejder mistænkt for kæmpe 
underslæb på Kunstakademiets skoler</a></p><p>
Den skal lede op til en international boligkonference, og formodentlig derfor 
er den kun iscenesat på engelsk i tekster og interview. Men det fremstår 
fladt og prætentiøst, når to danskere samtaler på et gebrokkent engelsk. 
</p><p class=" bl-elem">
Det burde have været på både dansk og engelsk. 
</p>	
</div>

</div></body></html>
