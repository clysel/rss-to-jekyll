---
layout:     post
title: 	    "FN vil bremse Islamisk Stats handel med kulturskatte"
post_author:	    
post_date:	    Wed, 18 Feb 2015 15:43:03 +0100
post_site:	    politiken.dk 
post_link:	    http://politiken.dk/kultur/ECE2552540/fn-vil-bremse-islamisk-stats-handel-med-kulturskatte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nordøst for Damaskus og midt i den syriske ørken ligger en lille oase, der 
siden 1980 har stået på UNESCO's verdensarvsliste. 
</p><p>
Byen Palmyra var i antikken et knudepunkt for kultur og handel, og selvom det 
i dag kun er ruinerne, der står tilbage, så er byen en vigtig del af den 
syriske kulturarv. 
</p><p>
Men urolighederne i Syrien har gjort det svært at bevare Palmyra og andre dele 
af verdenshistorien. Antikviteter bliver systematisk fjernet og solgt 
illegalt af blandt andet Islamisk Stat, og sammen med gidseltagninger og 
salg af olie er de illegale antikviteter med til at finansiere de væbnede 
konklifter i Syrien. 
</p><p>
Nu har FN's Sikkerhedsråd vedtaget en resolution, der skal begrænse den 
ulovlige handel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2477344/islamisk-stat-saelger-illegale-antikviteter/">Islamisk Stat sælger illegale 
antikviteter</a></p><p>
Det er Rusland, der med støtte fra blandt andet USA, har udformet 
beslutningsforslaget, der blev vedtaget af samtlige 15 medlemslande i 
sikkerhedsrådet. 
</p><p>
Irina Bokova, generaldirektør for UNESCO, FN's organisation for uddannelse, 
kultur, kommunikation og videnskab, udtrykker stor begejstring for den nye 
resolution i en <a href="http://www.unesco.org/new/en/media-services/single-view/news/unesco_director_general_welcomes_un_security_council_resolution_to_step_up_protection_of_cultural_heritage_in_syria_and_iraq/back/9597/#.VOSQ0_mG9LL">erklæring 
på organisationens hjemmeside</a>. 
</p><p>
»Vedtagelsen af resolutionen er en milepæl i den forstærkede beskyttelse af 
kulturarven i Irak og Syrien. Det er også en klar anerkendelse af, at den 
systematiske plyndren, ødelæggelse og illegale handel med kulturarv er mere 
end en kulturmæssig tragedie«, siger hun og sidestiller den med 
sikkerhedsmæssige og politiske spørgsmål i konflikten på grund af 
pengestrømmen, handelen medfører. 
</p><p>
»Udplyndringen af kulturskatte har nået et hidtil uset omfang i Irak og 
Syrien. Det giver brændstof til konflikter ved at finansiere væbnede grupper 
og terrorister«, siger hun. 
</p><h3>
Oldsager på rundrejse i Europa 
</h3><p>
Det fremgår ikke nærmere, hvilke konkrete tiltag, der skal begrænse den 
illegale handel, men med den nye resolution er medlemslandene blevet enige 
om nogle retningslinjer, som man vil forsøge at følge. 
</p><p>
Da der ikke tale om reel lovgivning, har det ikke nogen konsekvens, hvis et 
land sløser med at følge retningslinjerne. Alligevel er resolutionen bedre 
end ikke at gøre noget, siger museumsinspektør på Nationalmuseet Peter 
Pentz. 
</p><p>
»Øget fokus gennem resolutioner og konventioner er jo klart en forbedring og 
vil få lande som Danmark til at øge opmærksomheden på den illegale handel«, 
siger han. 
</p><p>
Og Danmark har, i følge Peter Pentz, en rolle at spille. Oldsager finder fra 
tid til anden vej til Europa på ulovlig vis, og herhjemme har han for nogle 
år siden set eksempler på illegale oldsager fra Afghanistan. De blev sendt 
retur, da de blev opdaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2201484/fn-ser-et-lille-lysglimt-for-syriens-kunstskatte/">FN ser et lille lysglimt for 
Syriens kunstskatte</a></p><p>
»På verdensplan indtager den illegale handel med oldsager en ret høj 
placering. Den ligger nok lige under handel med narkotika og våben og 
menneskesmugling, men det er altså den klasse, vi er oppe i«, siger Peter 
Pentz. 
</p><p>
Udover den finansiering antikviteterne står for, i forhold til eksempelvis 
Islamisk Stat, og som man gerne vil undgå, er bevaringen af kulturarven 
vigtig på flere niveauer. 
</p><p>
»Der er den rent videnskabelige og arkæologiske interesse i at bevare ting fra 
fortiden, men så er der også en politisk dimension«, siger Peter Pentz. 
</p><p class=" bl-elem">
»Vi har set gentagne gange, også i nyere tid, at identitet og bevidsthed 
hænger sammen med kulturarv, og gennem historien har man altid prøvet at 
nedbryde fjendens identitet, moral og bevidsthed ved at ødelægge deres 
kulturarv«.
</p>	
</div>
</div></body></html>
