---
layout:     post
title: 	    "Analyse: Terror-mistænkt var rundet af det danske samfund"
post_author:	    
post_date:	    Tue, 17 Feb 2015 15:31:21 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550281/analyse-terror-mistaenkt-var-rundet-af-det-danske-samfund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="img-portrait">
<div class="img"><img data-ln="570" src="http://multimedia.pol.dk/archive/00914/RB_PLUS_Efter_terro_914223w.jpg" alt="Mistænkt. Den formodede gerningsmand for weekendens terror er formet af det danske samfund. - Foto: Politifoto"/></div>
<p class="caption ">
<span class="f-img-caption">Mistænkt.</span> Den formodede gerningsmand for weekendens terror er formet af det danske samfund. - Foto: Politifoto
</p>
</div>
<p>
Omar Abdel Hamid el-Hussein blev født en 11. september i Vordingborg. 
</p><p>
Ved første øjekast vækker netop den dato ubehagelige mindelser om 
terrorangrebene i USA for 14 år siden. Men ser man nærmere efter, er særligt 
den sidste information – el-Husseins fødested – i dansk optik interessant. 
</p><p>
Den 22-årige palæstinensiskdansker, der efter alt at dømme lørdag eftermiddag 
gik bersærk med et automatvåben ved et ytringsfrihedsarrangement på Østerbro 
og senere samme nat kastede sig ud i endnu et ensomt angreb mod den jødiske 
synagoge i København, er barn af Danmark. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
Og netop opvæksten i den danske velfærdsstats vugge er det første af en lang 
række punkter, der går igen hos rækken af militante, radikaliserede 
personer, som de seneste år har trukket avisoverskrifter i det åbne - og 
givet myndighederne, herunder særligt Politiets Efterretningstjeneste (PET), 
hovedbrud på de indre linjer. 
</p><div class="art-quote article-box">
<p class="quote"/>
<blockquote>
<p class="quote-txt">
Med beskeden skriver el-Hussein sig ind i det trusselsbillede, som PET 
beskriver som den alvorligste sikkerhedstrussel mod Danmarks sikkerhed
</p>
<p class="sender">
Jakob Sheikh 
</p>
</blockquote>
</div><p/><p>
Endnu er kendskabet til gerningsmandens motiv og radikaliseringsproces 
begrænset. Vi ved ikke, i hvilken grad el-Hussein - der ifølge hans venner 
ikke var særligt troende - pludselig blev religiøst vakt, ligesom vi ikke 
med sikkerhed ved, om Muhammedtegneren Lars Vilks var målet, og om 
gerningsmanden i øvrigt havde udset sig endnu flere mål. 
</p><p>
Det ligger dog fast, at Kriminalforsorgen advarede PET om, at el-Hussein 
udviste tegn på ekstremistisk adfærd, men at PET ikke på den baggrund fandt 
anledning til at tro, at el-Hussein havde et terrorangreb i tankerne. 
</p><p>
Det er også bekræftet, at palæstinensiskdanskeren var indehaver af en 
facebookprofil, som lørdag klokken 15.24 - 9 minutter før angrebet mod 
kulturhuset Krudttønden - blev opdateret med følgende erklæring til Islamisk 
Stats leder: 
</p><p>
»Jeg sværger troskab til Abu Bakr og vil adlyde ham i modgang og medgang«. 
</p><div class="art-quote article-box">
<p class="quote"/>
<blockquote>
<p class="quote-txt">
De er rundet af det danske samfund, så det er ikke noget, vi kan tillægge 
andre ansvaret for
</p>
<p class="sender">
Ann Sophie Hemmingsen, forsker i radikalisering 
</p>
</blockquote>
</div><p/><p>
Med beskeden skriver el-Hussein sig ind i det trusselsbillede, som PET 
beskriver som den alvorligste sikkerhedstrussel mod Danmarks sikkerhed: Den 
radikalisering, der udspringer af netop Islamisk Stat og den syrisk-irakiske 
borgerkrig, der siden 2012 har tiltrukket hundredvis af unge danske 
muslimer, som enten er draget i krig eller føler sig draget af den militante 
islamistiske bevægelses ideologi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2549354/hvorfor-staar-vi-saa-fast-paa-retten-til-at-haane-og-spotte-profeten/">Hvorfor står vi så fast på 
retten til at håne og spotte profeten?</a></p><p>
Ser man på netop gruppen af militante, radikaliserede muslimer, der i de 
seneste år har vundet opmærksomhed i offentligheden, går flere faktorer 
igen. 
</p><p>
Blandt andet viste en kortlægning foretaget af Politiken af de dræbte danske 
Syrienskrigere sidste år, at de som hovedregel var opvokset i Danmark og 
oftest er mænd under 35 år, som er blevet radikaliseret i særligt København 
og Aarhus. 
</p><div class="art-quote article-box">
<p class="quote"/>
<blockquote>
<p class="quote-txt">
Familien var ikke fattig, og Omar el-Hussein blev rundet af det danske 
samfund, formet af danske institutioner, talte flydende dansk
</p>
<p class="sender">
Jakob Sheikh 
</p>
</blockquote>
</div><p/><p>
Kortlægningen viste også, at de ofte kommer fra velfungerende familier, og at 
de - trods selvoplevet social stigmatisering - ikke nødvendigvis er 
økonomisk marginaliserede på samfundets bund. 
</p><p>
Som Ann Sophie Hemmingsen, forsker i radikalisering ved Dansk Institut for 
Internationale Studier, forelagt Politikens researchs sagde: 
</p><p>
»De er rundet af det danske samfund, så det er ikke noget, vi kan tillægge 
andre ansvaret for«. 
</p><p>
Omar Abdel Hamid el-Hussein passer på præcis den beskrivelse. Gennem tidligere 
venner og den personundersøgelse, han blev underkastet i forbindelse med 
sigtelsen mod ham for et tidligere knivoverflad, ved vi nu, at han trods 
sine forældres skilsmisse havde en normal opvækst med et fint forhold til 
begge sine forældre og »aldrig manglede noget«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549217/psykiater-om-mistaenkt-attentatmand-ingen-tegn-paa-alvorlig-psykisk-sygdom/">Psykiater om mistænkt 
attentatmand: Ingen tegn på alvorlig psykisk sygdom</a></p><p>
Familien var ikke fattig, og Omar el-Hussein blev rundet af det danske 
samfund, formet af danske institutioner, talte flydende dansk – præcis som 
det var tilfældet for eksempelvis de militante islamister Musharraf Shaheed 
og Shiraz Tariq, der begge døde i kamp for terrororganisationen Islamist 
Stat, og for det somaliskdanske brødrepar, der i marts 2013 blev idømt tre 
et halvt års fængsel hver for terrortræning. 
</p><p>
Flere af disse unge har tidligere - i større eller mindre grad - stiftet 
bekendtskab med kriminalitet præcis som el-Hussein. Og i sin seneste 
kortlægning af truslen imod det danske samfund fra særligt den militante 
islamisme, peger PET netop på den del af de radikaliserede og voldsparate 
personer i Danmark, der »har tilknytning til kriminelle miljøer i Danmark«. 
</p><p>
Den såkaldte 'crossover' fra det kriminelle miljø til det militante 
islamistiske miljø i Danmark er med andre ord et af efterretningstjenestens 
fokuspunkter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548480/loese-ender-spoergsmaalene-vi-mangler-svar-paa/">Løse ender: Spørgsmålene, vi 
mangler svar på</a></p><p>
Vi ved endnu ikke, i hvilken grad den religiøse ekstremisme har præget Omar 
Abdel Hamid el-Hussein. Til gengæld er hans sociale profil mere reglen end 
undtagelsen, når det gælder voldsparate unge muslimer, der kaster sig ud i 
militante aktioner. 
</p><p class=" bl-elem">
Der er langt oftest tale om rundet af det danske velfærdssamfund. Om børn af 
Danmark. 
</p>	
</div>
</div></body></html>
