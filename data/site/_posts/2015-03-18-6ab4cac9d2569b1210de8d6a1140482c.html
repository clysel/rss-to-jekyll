---
layout:     post
title: 	    "Søren Ryge: Tidligt forår i vindueskarmen"
post_author:	    
post_date:	    Wed, 18 Mar 2015 06:00:36 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2564988/soeren-ryge-tidligt-foraar-i-vindueskarmen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span><br/>Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. Han har også lavet blandt andet haveprogrammer for DR siden 1978. Han 
er forfatter til adskillige bøger om haver, natur og dyr. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk</a></p>
</div>
</div><p>
Foråret begynder med marts, juhu, men har allerede varet længe. Her i huset 
fik jeg de første fornemmelser omkring kyndelmisse, da lærken sang, 
grågæssene fløj i par, og jeg fejrede det ved at så årets første frø, selv 
om det var alt for tidligt. 
</p><p>
Det er jo håbløst! Det er ingen kunst at få frø til at spire, når bare de får 
fugtig jord og varme. Men lyset, kære venner, det er sparsomt i februar – 
med det resultat at småplanterne rækker og strækker sig og bliver alt for 
lange og ranglede, inden det bliver ægte forår og de kan komme ud i jorden. 
Derfor er jeg for længe siden holdt op med al den hygge i vindueskarmene. 
Sår på blivestedet i april-maj eller køber småplanterne, når tiden er inde. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2035755/soeren-ryge-min-yndlingsblomst-er-besvaerlig-men-helt-uundvaerlig/">Søren Ryge: Min 
yndlingsblomst er besværlig, men helt uundværlig</a></p><p>
Undtagen måneblomsten. Den er blevet en så uundværlig del af vores 
blomstersommer, at jeg går med livrem og seler. Nogle gange kan man købe 
planter i april-maj, andre gange kan man ikke, og derfor sår jeg den selv. 
Og jeg er så forhippet på at få måneblomster, at jeg sår den allerede i 
februar. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/007_JPG_916535v.jpg" alt="" border="0"/><span class="caption"><span class="f-img-caption">Planter. 
</span>Her ses de nye små planter, som de så ud 23. februar. Foto: Søren Ryge Petersen.</span></span></p><p>
Jeg høstede nemlig mine egne frø sidste år. Af de måneblomster, der voksede i 
havestuen og blomstrede så smukt og hvidt og trofast i flere måneder. Hver 
aften kiggede vi derud og talte, hvor mange der var sprunget ud, og mange 
gange sad vi og eventuelle gæster og kiggede på miraklet: at blomsten åbner 
sig i løbet af et minut mellem den anden og tredje frikadelle. Mageløst hver 
gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1358184/soeren-ryges-maaneblomst-se-underet-ske/">Søren Ryges måneblomst: 
Se underet ske </a></p><h3>
Det daglige tilsyn 
</h3><p>
I 2014 var planterne usædvanlig gavmilde. De blomstrede uafbrudt med 3, 5, 10 
blomster om dagen fra juni til oktober. Sådan er det ikke altid, for 
måneblomsten er lunefuld. Nogle blomstrer meget sent, andre blomstrer slet 
ikke. Desuden var der et år, hvor de blev angrebet af spindemider midt på 
sommeren og gik ud. Jeg tror dog på, at frøene fra sidste år er så gode, at 
det bliver lige så godt i år, og derfor kunne jeg ikke vente. Lagde mine 15 
frø (de er store som ærter) i hver sin urtepotte 2. februar og bad aftenbøn. 
</p><p>
Efter 10 dage spirede de 10, og nu kører det på livet løs i min sydvendte 
vindueskarm med dagligt tilsyn og mange gode tanker. De har fået den første 
lille pind, så stænglerne kan sno sig, og her skal de stå i flere måneder og 
blive store og ranglede, indtil der endelig bliver så sikkert i havestuen, 
at de kan komme på plads i deres store potter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1614498/laeserne-vandt-maaneblomst-kaploeb-over-soeren-ryge/">Læserne vandt 
måneblomst-kapløb over Søren Ryge</a></p><p>
Men husk det. Måneblomsten stammer fra troperne og vil have masser af lys og 
varme. Jeg har kun haft den i havestuen, hvor der er optimalt. En sydvendt 
vindueskarm må kunne bruges, men her vil den komme til at fylde (for) meget. 
Et lunt hjørne med fuld sol på terrassen er også en mulighed. 
</p><p class=" bl-elem">
Under alle omstændigheder er måneblomsten en plante, man skal unde sig selv at 
prøve, og hvis man vil være på den sikre side, skal frøene altså købes og 
sås nu, så de kan komme i blomst så tidligt som muligt. Mig bekendt findes 
de adskillige steder på nettet. Søg efter ’måneblomst’ eller ’Bona Nox’. 
</p>	
</div>
</div></body></html>
