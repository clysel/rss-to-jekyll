---
layout:     post
title: 	    "Forfattere skælder ud efter personangreb i Weekendavisen"
post_author:	    
post_date:	    Mon, 11 May 2015 16:36:00 +0200
post_site:	    politiken.dk 
post_link:	    http://politiken.dk/kultur/boger/ECE2664197/forfattere-skaelder-ud-efter-personangreb-i-weekendavisen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med overskriften 'Dansk litteratur lider under kvindelige forfatteres 
dominans' har Mette Høeg har rejst en storm. 
</p><p>
Akademikeren, der er bosat i Californien i forbindelse med et studieophold, 
har ikke tidligere gjort sig i litteraturdebatten herhjemme, men udreder i 
en længere artikel i Weekendavisen, hvordan generationen af yngre, 
kvindelige forfattere - herunder en række navngivne - enten kører løs med et 
forudsigeligt køns- og kropsfokus eller en navlepillende, piget 
selvoptagethed. 
</p><p>
Som eksempel fremhæver hun den roste Maja Lee Langvads 'Hun er vred', der 
handler om forfatterens egens adoption og kalder den »en komplet 
overreaktion«, som man får hovedpine af at læse. Mette Høeg fremhæver bogen 
som et symptom på, at de yngre kvindelige forfattere er selvoptagede, og at 
deres tekster fremstår som »udtryk for den forvænte teenageres forkælede 
insistere på at blive set og forstået fuldt og helt af sine omgivelser«. 
</p><p>
Skribenten mener, at sproglig dygtighed tillært på Forfatterskolen dækker over 
en generelt indholdsmæssig hulhed og banalitet på handlingsplanerne hos 
denne særlige gruppe af forfattere og mener, at både skolen og 
forlagsbranchen favoriserer flittige, stræbsomme piger, selv om de reelt 
ikke har noget på hjerte andet end en »fuldstændig uvedkommende historie«. 
Og som et ekstra slag med halen pointerer hun, at »har man været indlagt på 
psykiatrisk afdeling eller medicineret, anses det som ekstra kvalificerende 
og adlende«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/boger/ECE1201306/eksperter-kvinderne-vinder-paa-kvalitet---ikke-paa-kvindelitteratur/">Eksperter: Kvinderne vinder på 
kvalitet - ikke på kvindelitteratur</a></p><h3>
Bør ties ihjel 
</h3><p>
En af de navngivne forfattere i indlægget er Josefine Graakjær Nielsen, hvis 
skønlitterære essay i Politiken Mette Høeg fremhæver som et 
eksempel på, at kvinders levede erfaringer tematiseres og favoriseres i 
litteraturen. 
</p><p><b class="ext-link">LÆS ESSAY</b><a class="embeddedlink" href="http://politiken.dk/kultur/boger/ECE2539392/forfatterstafet-kvinden-som-brugbart-ikke-klagende-hul/">Forfatterstafet: Kvinden som 
brugbart, ikke-klagende hul</a></p><p>
I første omgang afviser Josefine Graakjær at give sin reaktion på indlægget, 
fordi hun mener, at indlægget er så usagligt og nedrigt, at det bør ties 
ihjel. Men så ringer hun tilbage for at påpege, at det hænger sammen med, at 
det for hende er absurd og overvældende, at hun som nylig debutant skulle 
have en eller anden for form for magt i dansk litteratur. »Og så citerer hun 
(Mette Høeg, red.) fuldstændig uden for kontekst. De sætninger, hun citerer, 
handler om vaginisme og ikke om dansk litteratur!«, påpeger forfatteren. 
</p><p>
Egentlig orkede forfatterkollega Lea Løppenthin heller ikke at tage til 
genmæle på Mette Høegs postulat om, at hun som navngiven forfatter i Høegs 
essay sætter form over indhold, men samtidig kunne hun ikke få det ud af 
hovedet, og resultatet blev et blogindlæg og en lang tråd på hendes 
facebookside. 
</p><p>
»Alt, hvad jeg skriver, går til angreb på det, Mette Høeg står for«, forklarer 
hun. 
</p><p>
»Det synspunkt, hun taler ud fra, er verdens ældste, nemlig kritikken af det 
såkaldt feminine rum. Det er ekstremt provokerende. Der er jo intet nyt i 
det – det er neoliberal tankevirksomhed«, mener forfatteren, der påpeger, at 
det er særligt voldsomt at anklage kvinder for at 'pynte' sig med sprog, når 
man tager pyntens og kvindens historiske relation taget i betragtning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2578359/litteraturredaktoeren-findes-der-kvindelige-forfattere/">Litteraturredaktøren: Findes 
der kvindelige forfattere?</a></p><p>
Forfatterskolens rektor Pablo Llambias er en af de få, der forholder sig 
faktuelt til Mette Høegs påstande og køligt og afvæbnende 
tilbageviser en række af dem i et langt <a target="_blank" href="https://www.facebook.com/pablo.praksis/posts/10203468850517028">indlæg 
på Facebook</a>. 
</p><p>
For eksempel afviser han, at skolen favoriserer kvinder - i 2001 optog man syv 
kvinder og en mand, mens det i 2007 var fem mænd og én kvinde - ligesom han 
mener, at Mette Høegs forsimplinger gør en diskussionen vanskelig. »[E]n 
mere konkret læsning af enkeltværkerne og i øvrigt også af de mange andre 
gode og igen helt anderledes samtidige værker end de nævnte ville nuancere 
både kritik og debat«, lyder det. 
</p><h3>
Satire eller happening? 
</h3><p>
Andre affærdiger essayet i Weekendavisen med satiriske kommentarer. For 
eksempel forfatteren Adda Djørup, der <a target="_blank" href="https://www.facebook.com/profile.php?id=724175877&amp;fref=ts">på 
sin facebookside</a> kalder indlægget for en »herligt godte«. »Man ved 
næsten ikke hvor man skal sætte tænderne i! ... (Gad vide om nogen anden 
litterat i nyere tid er lykkedes med at disse sig selv så gennemført i ét 
hug)«. 
</p><p>
Andre har svært ved at tro på, at indlægget er seriøst ment og spekulerer i, 
at det er en form for kunsterisk happening. 
</p><p>
»(...) Altså det må næsten være en gimmick-text!? teksten er så dum og hadsk 
og udfoldet i sin idioti med alle grelle ord i verden (navlepillende, 
kvindelige forfatteres dominans, kønsmodne piger etc. etc.(???)) at jeg ikke 
kan tro andet end at det MÅ være en form for parodi på det mere usynlige 
idioti i litteraturdækningen - altså simpelthen måske et eksperiment HVAD 
det rent faktisk er muligt at få trykt af komplet håbløst ævl? Eller 
hvad???«, skriver Weekendavisens egen anmelder Lars Bukdahl<a class=" bl-elem" target="_blank" href="http://bukdahl.blogspot.dk/2015/05/den-pinedd-parodiske-lsning.html"> 
på sin blog.</a></p><p>
Han mener, at det ikke giver mening at polemisere yderligere mod så opkørt et 
indlæg og viderebringer i stedet en række eksempler, som han mener taler for 
sig selv og afspejler det parodiske i bogtillæggets slagvare. 
</p><p>
Mens stemmerne på de sociale medier har været enslydende i deres reaktion - at 
Mette Høeg er helt galt afmarcheret i sin analyse og i øvrigt fejlciterer og 
fejlfortolker - så er der også dem, der er på bølgelængde med i hvert fald 
hendes ene pointe. Nemlig den om, at det autofiktive fylder for meget. 
</p><p>
Forfatteren Peder Frederik Jensen <a target="_blank" href="http://politiken.dk/kultur/boger/ECE2663595/forfatter-taenk-hvis-individet-er-pisseligegyldigt/">fremhævede 
så sent som i Politikens bogtillæg</a> søndag, at individet fylder 
for meget i dansk litteratur, og at han ikke uden videre køber credoet om, 
at det private er politisk. Derfor efterlyser han forfattere, »der udfordrer 
formen samtidig med, at deres indhold er større end det individ, der sidder 
og skriver det«. 
</p><p><a target="_blank" href="http://pederfrederikjensen.blogspot.dk/">LÆS OGSÅ 
PEDER FREDERIK JENSENS BLOG</a> (<i>eksternt link</i>) 
</p><h3>
Præcist greb og overskud 
</h3><p>
Politiken har forsøgt at få en kommentar fra Mette Høeg selv, men da hun 
residerer på Berkeley i Californien, har det grundet tidsforskel ikke kunnet 
lade sig gøre. 
</p><p>
I stedet fortæller Weekendavisens litteraturredaktør Johannes Baun om, hvorfor 
han finder hendes polemiske essay interessant og godt nok til forsiden af 
avisens bogtillæg, når nu andre affærdiger det med harmdirrende ord. 
</p><p>
»Jeg tænkte, hun havde en meget præcist greb, en klar vinkling på et stof, at 
hun skrev med stort overskud, og at hun rejste nogle interessante og 
relevante spørgsmål til litteraturen af i dag«. 
</p><p><i class=" bl-elem">Hvad er det, der er interessant? </i></p><p>
»Hun rejser spørgsmålet: Er der en kønnet problematik i dansk 
samtidslitteratur? Det mener hun. Det er der andre, der ikke kan se, så det 
er en oplagt, god debat. Mette Høeg mener også, at form fylder for meget i 
forhold til indhold, og at der en optagethed af det autofiktive i 
litteraturen, som gør verden for lille. Det er gode spørgsmål at få rejst. 
Så kan man diskutere svarene«. 
</p><p>
Johannes Baun er ikke overrasket over de mange og voldsomme reaktioner, 
indlægget har affødt, og han har i dagene siden, det blev trykt, fået mange 
henvendelser fra læsere, som beder om Mette Høegs emailadresse, så de kan 
svare hende direkte. 
</p><p>
Men så er det heller ikke vildere, oplever Johannes Baun. 
</p><p>
»Det her er en mindre storm end i februar, hvor Adam Holm anmeldte Jeppe 
Nybroes bog«. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/kultur/boger/ECE2541474/anmelder-om-nybroe-bog-ingen-andre-kan-trovaerdigt-bekraefte-hvad-der-bliver-fortalt/">Anmelder om Nybroe-bog: »Ingen 
andre kan troværdigt bekræfte, hvad der bliver fortalt«</a></p>	
</div>

</div></body></html>
