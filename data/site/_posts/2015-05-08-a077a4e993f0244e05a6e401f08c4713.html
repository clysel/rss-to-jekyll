---
layout:     post
title: 	    "Regeringen øger straf til udlændinge der trodser indrejseforbud"
post_author:	    
post_date:	    Fri, 08 May 2015 08:08:27 +0200
post_site:	    politiken.dk 
post_link:	    http://politiken.dk/indland/politik/ECE2660404/regeringen-oeger-straf-til-udlaendinge-der-trodser-indrejseforbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Udlændinge, der er dømt til udvisning af Danmark, skal straffes hårdere, hvis 
de trodser indrejseforbuddet og vender tilbage til landet.
</p><p>
Det mener justitsminister Mette Frederiksen (S), som efter sommerferien vil 
fremsætte et lovforslag om at ændre strafferammen, så det som udgangspunkt 
skal give tre måneders fængsel første gang, forbuddet overtrædes.
</p><p>
I dag lyder strafferammen på mellem 10 dage og to måneders fængsel.
</p><p>
»Jeg håber, det vil få en præventiv virkning, så der er flere udlændinge, der 
genovervejer tilbagekomsten til Danmark, hvis de ikke har noget at gøre 
her«, forklarer Mette Frederiksen til Ritzau.
</p><h3>
Flere trodser indrejseforbud
</h3><p>
Tal fra Danmarks Statistik viser, at der sidste år blev anmeldt 478 tilfælde, 
hvor et indrejseforbud var overtrådt. Det er steget år for år siden 2010, 
hvor 293 blev grebet i ulovlig indrejse. Dermed er omfanget steget med 63 
procent på fem år.
</p><p>
»Det er problematisk, at der er udlændinge, der kommer hertil og misbruger den 
danske gæstfrihed til at begå kriminalitet«.
</p><p>
»Og det bliver kun endnu værre, hvis man bliver fanget, dømt og udvist, for så 
at komme tilbage vel vidende, at man ikke har noget at gøre i Danmark«, 
konstaterer ministeren.
</p><h3>
Skærpet straf kan ikke stå alene
</h3><p>
Tidligere på året har ministerens partifælle Trine Bramsen ellers afvist 
ønsker fra begge sider af folketingssalen om højere straf.
</p><p>
»Alt peger altså i retning af, at det er risikoen for at blive opdaget, der 
har den største effekt«, sagde hun i januar til Berlingske Nyhedsbureau 
ifølge BT.
</p><p>
»Jeg tror, at Trine Bramsen har fuldstændig ret i, at skærpet straf ikke kan 
stå alene, og det vil det heller ikke gøre«, siger Mette Frederiksen i dag.
</p><p><i class=" bl-elem">Men I ser ikke anledning til at gøre tiltag, som skal hæve 
opdagelsesrisikoen?</i></p><p class=" bl-elem">
»Jo, vi arbejder hele tiden med udlændingekontrollen. Vi får 
nummerpladeskannere ved grænserne, og vi forstærker indsatsen i Kastrup 
Lufthavn med automatiske passkannere, så vi kan frigøre ressourcer til det 
grundige efterforskningsarbejde«, påpeger ministeren.
</p>	
</div>

</div></body></html>
