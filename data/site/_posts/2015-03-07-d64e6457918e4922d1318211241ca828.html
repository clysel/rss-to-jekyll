---
layout:     post
title: 	    "Lydfølsomme sæler og marsvin kan påvirke prisen på havmølleparker "
post_author:	    
post_date:	    Sat, 07 Mar 2015 18:13:37 +0100
post_site:	    politiken.dk 
post_link:	    http://politiken.dk/oekonomi/ressourceoekonomi/ECE2573913/lydfoelsomme-saeler-og-marsvin-kan-paavirke-prisen-paa-havmoelleparker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sæler og marsvin kan tage skade af støjen, når fundamenterne til havvindmøller 
hamres ned i havbunden. Støjen kan dæmpes med ’boblegardiner’ – luft, der 
blæses fra bunden op gennem vandsøjlen rundt om arbejdsstedet og får lyden 
til at sprede sig mindre, men det er dyrt. 
</p><p>
Det er blot et blot et lille hjørne af milliardomkostningerne ved 
havvindmølleparker, men i disse år sættes der ind på alle fronter for at få 
prisen ned. 
</p><p>
Således også på støjdæmpningen. I Tyskland er der et generelt krav om 
undersøisk støjdæmpning under arbejdet med at hamre fundamentspæle til 
havvindmøller ned. Ved en havmøllepark i den tyske del af Nordsøen har det 
ifølge forlydender i branchen kostet 20 millioner euro (ca. 150 mio. 
kroner). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2565566/svenske-vattenfallbr-skal-bygge-brstor-dansk-brhavmoellepark/">Svenske Vattenfall skal bygge 
stor dansk havmøllepark</a></p><p>
Det er imidlertid ikke nødvendigt at bruge den samme støjdæmpning alle steder, 
siger biolog Esben Tarpgaard fra rådgivningsfirmaet Niras. Han er med i en 
gruppe, som for Energinet.dk har udviklet en model for kortlægning af 
behovet for støjdæmpning ved den enkelte havmøllepark. 
</p><p>
»Man skal beskytte havpattedyrene, men det er bedre at gå mere 
specifikt til værks. Der er ingen grund til at bruge mange millioner på 
at dæmpe støjen i et område, hvis der ikke er mange pattedyr, 
eller hvis forholdene gør, at støj forsvinder meget hurtigt«, 
siger han. 
</p><h3>
Saltindhold og temperatur har også en betydning
</h3><p>
Udover at kortlægge antallet af sæler og marsvin i området ser modellen på de 
forhold, der påvirker, hvordan lyder spreder sig. Det er for eksempel 
vandets saltindhold og temperatur samt bundforholdene. Lyden spreder sig 
heller ikke så langt på lavt vand som på dybt vand. 
</p><p>
Arbejdsgruppens model er blandt andet blevet brugt i forbindelse med udbuddet 
af havmølleparken Horns Rev 3. Danmark har ikke hidtil brugt generelle krav, 
som Tyskland gør, men kortlægningen af de specifikke forhold betyder, at 
kravene til støjdæmpning bliver billigere, end de ellers ville have været, 
siger Esben Tarpgaard. 
</p><p class=" bl-elem">
Modellen bliver præsenteret ved en international konference i København i 
næste uge om, hvordan man kan sænke prisen på havvind. 
</p>	
</div>
</div></body></html>
