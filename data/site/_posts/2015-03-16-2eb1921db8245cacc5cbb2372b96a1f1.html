---
layout:     post
title: 	    "Støvsugerfirma investerer stort i superbatteri"
post_author:	    Anne Marie Lykkegaard
post_date:	    Mon, 16 Mar 2015 15:43:00 +0000
post_site:	    ing.dk 
post_link:	    http://ing.dk/artikel/stoevsugerfirma-investerer-stort-i-superbatteri-174797
---
<html><body><div><section class="body"><p>Smartphones hungrer ofte efter en oplader om aftenen, når de har været i felten en dag. Derfor har støvsugerfirmaet Dyson netop investeret godt 100 millioner kroner i en batteritype, der kan indeholde dobbelt så meget elektricitet som traditionelle batterier.</p>
			<p>Batteriet, Sakti3, er udviklet af en spin-off virksomhed fra University of Michigan og bygger på faste lithium-elektroder i stedet for en flydende cocktail af kemikalier. Ifølge virksomheden betyder det, at batteriet kan rumme 1.000 watt-timer pr. liter, hvilket er omkring dobbelt så meget som de bedste traditionelle batterier. Det skriver <a href="http://www.theguardian.com/technology/2015/mar/16/dyson-invests-15m-in-technology-that-may-double-smartphone-battery-life">The Guardian</a>.</p>
			<p>»Sakti3 har opnået et spring i ydeevne, som den nuværende batteriteknologi simpelt hen ikke kan præstere. Det er disse grundlæggende teknologier – batterier og motorer – der tillader, at maskiner kan arbejde ordentligt,« siger James Dyson, der er Dysons grundlægger, til <a href="http://www.theguardian.com/technology/2015/mar/16/dyson-invests-15m-in-technology-that-may-double-smartphone-battery-life">The Guardian</a>.</p>
			<h2>Kan få el-biler til at køre længere</h2>
			<p>Ifølge Dyson vil den nye batteriteknologi først optræde i Dysons egne produkter såsom deres robotstøvsugere, men de satser på, at den kan bredes ud til andre produkter som smartphone, tablets og elbiler.</p>
			<p>Netop i elbil-industrien er der hårdt brug for batterier med længere levetid. Mange elbiler er nemlig begrænset af, at de kun kan køre omkring 500 kilometer, før de skal oplades.</p>
			
			<p>Den nye teknologi kan presse kilometertallet for én enkelt opladning op til omkring 1.000 kilometer. Det vil ifølge The Guardian have en betydning for salget af elbiler, der netop holdes tilbage af det lave kilometertal.</p>
			<p>Desuden løser batteriet også et problem i forhold til læk af giftige kemikalier, som kan være en risiko med de nuværende batterier. Den risiko er helt væk med denne teknologi.</p>
		</section></div></body></html>
