---
layout:     post
title: 	    "Klarlund: Sundhedsjunglen er langt at foretrække frem for ligegyldighed"
post_author:	    
post_date:	    Tue, 14 Apr 2015 07:53:45 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2623182/klarlund-sundhedsjunglen-er-langt-at-foretraekke-frem-for-ligegyldighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p>
De tilhører et segment af ligegyldighed. De er ligeglade, lunkne, passive, 
opgivende, udeltagende og i bund og grund uinteresserede. De betragter 
mennesker, omgivelser og hændelser som noget, der kun er vedkommende som 
pejlemærker for, hvad der er normen. 
</p><p>
De siger, at det kan være det samme, at det bare er for meget, eller at det 
ikke kommer dem ved. De synes ofte, at noget er ude på overdrevet, virker 
ekstremt eller lyder for vildt. 
</p><p>
De mener ikke, vi skal blande os i Afghanistan eller Syrien eller verden i det 
hele taget. De siger, at det da kan være ligegyldigt, om frugten er 
økologisk eller ej, hvordan kyllingen har haft det, og om der er fibre i 
bollen. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2379351/klarlund-vi-realiserer-os-selv-med-ekstremsport/">Klarlund: Vi realiserer os selv 
med ekstremsport</a></p><p>
De synes, at det bare er for meget med alt det løberi, at fitnesscentre kun er 
for narcissister, og at døden jo skal have en årsag. Og i øvrigt mener de 
det samme som deres nabo og hende der den pæne, hvad er det nu hun hedder, 
på TV 2. 
</p><p>
De stikker for alt i verden ikke næsen for langt frem. De tager ingen chancer, 
for man skal ikke risikere at skulle stå på mål for noget. Overfladen er 
glat – uden særlige kendetegn. Ikke at skille sig ud er selve retningen i 
livet. 
</p><p>
Guderne skal vide, at sundhed og livsstil er en stor markedsplads for ekstreme 
synspunkter, og at en væsentlig opgave på disse sider er at finde rimelighed 
og fornuft i sundhedens jungle og skille skidt fra kanel i strømmen af 
livsstilsinformationer. Men på et overordnet og eksistentielt plan er det 
ekstreme langt at foretrække for den ulidelige ligegyldighed. 
</p><p>
Selv om det til tider kan forekomme navlepillende, hvis mennesker går enormt 
meget op i egen sundhed, kan man faktisk også anlægge den betragtning, at 
passer man godt på sit eget helbred, bidrager man også til fællesskabet. Man 
gør sit til at spare på sundhedsvæsenets knappe ressourcer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/ECE2283629/klarlund-ingen-loeftede-pegefingre/">Klarlund: Ingen løftede 
pegefingre</a></p><p>
Der er ingen garanti for, at man med en sund livsstil kan undgå alvorlig 
sygdom, men det er ikke ligegyldigt, hvordan man forvalter sin krop. For den 
livsstil, man har, rækker langt ud over selvet. 
</p><p>
De valg, man træffer, eller som omstændighederne træffer for én, har 
vidtrækkende konsekvenser. I et velfærdssamfund gælder det, at min livsstil 
bestemmer din skatteprocent. Og i et større perspektiv gælder det, at mine 
valg påvirker kommende generationers velfærd. 
</p><p>
Når jeg sparer på energien, kan det ses på min elregning, men det handler også 
om kloden og mine børnebørns fremtid. Hvis jeg dropper smøgerne og 
overvægten og dermed undgår en livsstilssygdom, er der råd til at prioritere 
behandling af de sygdomme, vi ikke kan forebygge. Det er ikke ligegyldigt at 
kunne se det store i det små. 
</p><p class=" bl-elem">
Günter Grass siger i et interview om verdens elendighed, at ligegyldighed er 
katastrofalt. Ikke at tage stilling eller distanceret at beskue verden er 
kernen i krig og ødelæggelse. Ligegyldighed er selve det, der truer 
demokratiet og velfærdsstaten. Men man har altid har et valg. Man kan prøve 
at gøre en forskel. Eller man kan vælge at være ligeglad. Prisen er, at man 
bliver ligegyldig i den store sammenhæng. 
</p>	
</div>

</div></body></html>
