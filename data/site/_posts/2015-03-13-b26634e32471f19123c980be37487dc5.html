---
layout:     post
title: 	    "Svensk anklager vil tage til London for at afhøre Assange i voldtægtssag"
post_author:	    
post_date:	    Fri, 13 Mar 2015 10:53:00 +0100
post_site:	    politiken.dk 
post_link:	    http://politiken.dk/udland/ECE2585836/svensk-anklager-vil-tage-til-london-for-at-afhoere-assange-i-voldtaegtssag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi hilser det velkomment og ser det som en stor sejr
</p>
<p class="sender">
Per E. Samuelsson, Assanges forsvarsadvokat 
</p>
</blockquote>
</div><p>
På grund af tidspres vil den svenske anklagemyndighed nu afhøre Julian Assange 
i London, oplyser anklagemyndigheden i en <a class=" bl-elem" href="http://www.aklagare.se/Media/Nyheter/Aklagaren-begar-att-fa-forhora-Assange-i-London/" target="_blank">pressemeddelelse.</a></p><p>
Australske Assange, der er stifter af whistleblower-organisationen Wikileaks, 
har siden 2010 været eftersøgt i Sverige for voldtægt og seksuelle overgreb 
mod to kvinder. Han nægter sig skyldig. 
</p><p><b class="ext-link">MERE OM SAGEN</b><a class="embeddedlink" href="http://politiken.dk/udland/ECE1138636/assanges-kvinder-fortaeller-sex-i-soevne-og-kondomet-der-sprang/">Assanges kvinder fortæller: Sex i 
søvne og kondomet der sprang</a></p><p>
Den højeste domstol i Storbritannien afgjorde i maj 2012, at Assange skulle 
udleveres til Sverige, hvorefter han søgte politisk asyl på Ecuadors 
ambassade i London for at undgå en udlevering. Her har han siden da holdt 
sig uden for de svenske og britiske myndigheders rækkevidde. 
</p><p>
Baggrunden, for at den svenske anklagemyndighed nu gerne vil tage turen til 
London, er, at flere af de forbrydelser, som Assange er mistænkt for, 
forældes i august 2015. 
</p><div class="art-fakta article-box">
<h4 class="">
Julian Assange</h4>
<div class="fakta-body" data-buildingblock="embedded_factboxlink">
<p>
Født 3. juli 1971.
</p><p>
Australsk journalist og internetaktivist.
</p><p>
Han fremstår som WikiLeaks' ansigt udadtil og er blevet en kontroversiel 
person efter sitets læk af kontroversielle dokumenter om bl.a. krigene i 
Irak og Afghanistan og det internationale diplomati.
</p><p>
7. december 2010 blev han arresteret i London på foranledning af svensk 
politi, fordi han var eftersøgt i forbindelse med en sag om påståede 
seksuelle overgreb under et besøg i Sverige.
</p><p class=" bl-elem">
16. juni 2012 tog han tilflugt på Ecuadors ambassade i London, hvor han har 
opholdt sig siden. Han har søgt om og fået eucadoriansk asyl.
</p>
</div>
</div><p/><p>
»Min holdning har været, at en afhøring på ambassaden i London vil gøre 
kvaliteten af afhøringen mangelfuld, og at han bør være til stede i Sverige 
ved en eventuel retssag. Det mener jeg fortsat. Nu er tiden ved at rinde ud, 
og jeg vurderer derfor, at jeg må acceptere en kvalitettab i afhøringen og 
tage den chance, der er for, at afhøringen ikke bringer efterforskningen 
vidrere. Der er ikke andre alternativer, eftersom Assange gør sig 
utilgængelig for Sverige«, udtaler anklager Marianne Ny i pressemeddelelsen. 
</p><h3>
Glad for der sker noget 
</h3><p>
Assanges forsvarsadvokat Per E. Samuelsson er positiv over for anmodningen fra 
den svenske anklager. 
</p><p>
»Vi hilser det velkomment og ser det som en stor sejr«, siger han ifølge 
nyhedsbureauet Reuters. 
</p><p>
Han vurderer dog, at processen omkring afhøringen til trods for tidspresset 
kan tage længere tid, fordi både Eucador og Storbritannien skal godkende 
forløbet. 
</p><p>
Han har selv viderebragt nyheden til sin klient her til morgen, og Assange var 
glad for, at der endelig sker noget, men irriteret over, at det først sker 
nu, fortæller advokaten til svenske Aftonbladet. 
</p><p>
»Det er noget, som vi har krævet i fire år. Det er vejen til at blive 
frikendt«, siger Per E. Samuelsson. 
</p><h3>
Frygter udlevering til USA 
</h3><p>
I november sidste år bad Assanges advokater den svenske højesteret om at 
ophæve anholdelsesbegæringen på Assange i et forsøg på at få afsluttet den 
langvarige sag, men det afviste en svensk appeldomstol. 
</p><p>
Assange har tidligere forklaret, at han frygter, at han vil blive udleveret 
til USA, hvor han kan blive stillet for retten for en af de største lækager 
af information i USA's historie, hvis han sendes til Sverige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1189326/assange-frygter-unfair-retssag-og-doedsstraf/">Assange frygter unfair retssag 
og dødsstraf</a></p><p class=" bl-elem">
Assange er blevet efterforsket af amerikanske myndigheder, siden Wikileaks i 
2010 offentliggjorde fortrolige dokumenter fra både militære og diplomatiske 
kilder. 
</p>	
</div>
</div></body></html>
