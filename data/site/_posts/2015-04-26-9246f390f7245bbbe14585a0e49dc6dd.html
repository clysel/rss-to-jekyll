---
layout:     post
title: 	    "Politikens Undervisningspris: Mød de fem nominerede grundskolelærere"
post_author:	    
post_date:	    Sun, 26 Apr 2015 10:38:38 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2642210/politikens-undervisningspris-moed-de-fem-nominerede-grundskolelaerere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Årets nominerede til Politikens Undervisningspris i grundskolekategorien er 
ildsjæle, bomstærke rent fagligt og ydmyge. 
</p><p>
Et ekspertpanel har udvalgt de fem grundskolelærere blandt de rekordmange 
indstillinger, der i år er indsendt. Og efter nøje at have overvejet alle 
1.023 indstillinger, der er møntet på grundskolelærere og pædagoger, er 
panelet nået frem til følgende fem nominerede til årets undervisningspris. 
</p><h3>
Heidi Petersen, Distriktsskole Ølstykke - afdeling Toftehøjskolen 
</h3><p>
Indstillet af kollegaen Ann-Birthe Nicolaisen, der blandt andet skriver, at 
Heidi Petersen »er unik! Og hun fortjener al den anerkendelse, hun kan få. 
Jeg ved, at hendes elever elsker hende, fordi hun på en gang viser dem 
omsorg og krav. De ved, hvor de har hende. De respekterer hende. Og de lærer 
sindssygt meget af hende«. 
</p><h3 class="tvheader">»Min opgave er at hjælpe børnene med at finde ud, hvem de er«</h3>
<div class="tvplayer">
<p class="tvplayer-container" data-tvarticle-id="2641613">

</p>
<p class="art-imgdesc clip-source">
Kilde: Foto og klip: Hans Frederik Jacobsen og Émile Sadria
</p>
</div><p/><p>
Ekspertpanelet har nomineret dansk- og engelsklæreren til hovedprisen for 
hendes evne til at 'tænke ud over egen butik' ved at dele sin viden, hvilket 
hun gør ved at levere undervisningsmateriale til et digitalt forlag. 
Samtidig er hun en stærk organisator, der er med til at styrke 
teamsamarbejder på skolen. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Politikens_Undervis_930896d.jpg" alt="" border="0"/></span></h3><h3>
Susanne Bruunsgaard, Dansborgskolen, Hvidovre 
</h3><p>
Indstillet af forældre til elever i en 2. klasse, der havde Susanne Brunsgaard 
i børnehaveklasse. Forældrene takker læreren for hendes indsats gentagne 
gange i indstillingen: »Tak fordi du sørger for klassefællesskabet, og for 
at alle bidrager til det gode liv i klassen«. 
</p><p>
Ekspertpanelet har bidt mærke i Susanne Brunsgaards evne til at skabe et godt 
samarbejde med forældrene og hendes mange klasseaktiviteter, der for 
eksempel tæller en 'dyrehandel' i klassen, forskellige fester og 'dagens 
hjælper', hvor en elev får ekstra ansvar i timen. 
</p><h3>
Vini Bahl Hansen, Brobyskolerne, Brobyværk 
</h3><p>
Indstillet af kollegaen Tine Sjørup, der blandt andet skriver, at Vini Bahl 
Hansen »med sit gode humør og ligefremme tilgang evner at møde de unge på 
deres banehalvdel, og hun forstår, hvad det vil sige at være ung i 2015! 
Vini kan nå alle typer af elever«. 
</p><p>
Ekspertpanelet har netop nomineret hende for at have en stærk forståelse for 
elevernes perspektiv og for at tage eleverne seriøst i sine matematik-, 
fysik- og kemilektioner. Det gør hun blandt andet ved at arbejde på tværs af 
klassetrin, når hun lader ældre elever undervise yngre klassetrin. 
</p><h3 class="tvheader">»Fysik og kemi er det fedeste fag på skolen«</h3>
<div class="tvplayer">
<p class="tvplayer-container" data-tvarticle-id="2642262">

</p>
<p class="art-imgdesc clip-source">
Kilde: Foto og klip: Hans Frederik Jacobsen og Émile Sadria, journalist: Charlotte Holm
</p>
</div><p/><h3>
Ida Reimers Nørgaard Braagaard, Strandvejsskolen, København 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Politikens_Undervis_931120w.jpg" alt="" border="0"/></span></p><p>
Indstillet af Isabella og Johanna fra 9.b på vegne af klassens elever og 
forældre. De skriver blandt andet om dansklæreren: »Vi har lært, at alle er 
fantastiske til noget, man skal bare finde det noget og finde ud af, hvordan 
vi kan bruge det bedst muligt«. 
</p><p>
Eksperterne fremhævede, at Ida Reimers Nørgaard Braagaard er meget 
struktureret i sin tilgang til undervisningen, og at hun er god til at 
coache eleverne i forhold til, hvor de fagligt kan blive bedre og få dem til 
at samarbejde godt trods forskellige niveauer. 
</p><p/><h3>
Tine Mortensen, 10'ende, Fredericia 
</h3><p>
Indstillet af Jakob Madsen på vegne af personalet på 10.-klasse-centret 
10’ende. Han skriver blandt andet, at Tine Mortensen, der underviser i 
matematik og engelsk, »er et pragteksemplar af en 10. klasseslærer. Tine har 
den egenskab, at hun holder fast, der hvor alle andre giver op«. 
</p><h3 class="tvheader">UP: Tine Mortensen</h3>
<div class="tvplayer">
<p class="tvplayer-container" data-tvarticle-id="2641620">

</p>
<p class="art-imgdesc clip-source">
Kilde: Foto og klip: Jakob Ohrt Nielsen og Émile Sadria, journalist: Charlotte Holm
</p>
</div><p/><p>
Ekspertpanelet har nomineret Tine Mortensen, fordi hun løfter de elever, der 
ofte er skoletrætte, og får dem videre i uddannelsessystemet. Som en af 
eksperterne sagde, har man »et år til at få hætten af eleverne og sænket 
deres skuldre«, og Tine Mortensen formår netop at gøre det på den korte 
tidsperiode med sin undervisning, der er skræddersyet til hver enkel klasse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
På tirsdag bliver det afsløret, hvem der har vundet Politikens 
Undervisningspris i de tre kategorier: grundskole, gymnasiale uddannelser og 
erhvervsuddannelser. Vinderne modtager hver 75.000 kroner. Der bliver også 
kåret særprisvindere inden for hver kategori, og de præmieres med 25.000 
kroner hver. 
</p><p class=" bl-elem">
En tredjedel af præmiebeløbet skal bruges på efteruddannelse eller projekter 
på skolen efter pristagerens eget valg. 
</p>	
</div>

</div></body></html>
