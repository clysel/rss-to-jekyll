---
layout:     post
title: 	    "Yahya Hassan-interview skaber serie af møgfald på Facebook"
post_author:	    
post_date:	    Mon, 23 Feb 2015 18:26:13 +0100
post_site:	    politiken.dk 
post_link:	    http://politiken.dk/kultur/medier/ECE2559297/yahya-hassan-interview-skaber-serie-af-moegfald-paa-facebook/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
ADVARSEL: Gå ikke ind på Facebook lige nu, der lugter af lort! Det er dele af 
landets kulturelle elite, som siden weekenden har moret sig med at møge 
hinanden til på grund af et interview med Yahya Hassan i Politiken. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/magasinet/interview/ECE2557076/stool-ikke-paa-nogen/">»STOOL IKKE PÅ NOGEN«</a></p><p>
I interviewet hævdede den unge digter blandt andet, at det er islamkritikere 
og Muhammedtegnere, der definerer ytringsfriheden. Og Yahya Hassan er selv 
en drivkraft i udvekslingen af møgfald på Facebook. 
</p><p>
Han skriver for eksempel til forfatteren og journalisten Kristian Ditlev 
Jensen: 
</p><p>
»Du deler virkelig meget højreorienteret lort. Hvad med at tage dig sammen 
eller i det mindste tørre dig i røven i stedet for at gå rundt og lugte af 
lort og lade som om du er så diplomatisk og velsoigneret og venlig når du i 
virkeligheden skammer dig over dig selv når du skider mens du skammer dig 
over at du skammer dig over det ...«. 
</p><h3>
Formodentlig forståelse 
</h3><p>
Det begynder ellers ret fredsommeligt lørdag morgen, da Henrik Dahl, 
folketingskandidat for Liberal Alliance, har læst et interviewet i 
Politiken, hvori Yahya Hassan udtrykker en vis forståelse for, at Omar Abdel 
Hamid el-Hussein skød en del mennesker ugen før. 
</p><p>
»Den formodede digter forstår den formodede gerningsmand. Formodentlig«, 
noterer Henrik Dahl på sin Facebook-væg. 
</p><p>
Så er det, at Yahya Hassan finder saksen frem og monterer Henrik Dahls hoved 
på en naziuniform. Han hænger kollagen op på Facebook og skriver: 
</p><p>
»YTRINGSFRIHED! Igen må jeg konstatere, at et højreorienteret svin har delt 
mine holdninger halvt«. 
</p><p>
Henrik Dahl svarer: 
</p><div class="art-quote article-box">
<p class="quote"/>
<blockquote>
<p class="quote-txt">
Der var engang en ung digter, man kunne have en vis respekt for
</p>
<p class="sender">
Henrik Dahl 
</p>
</blockquote>
</div><p>
»Der var engang en ung digter, man kunne have en vis respekt for«. Og lidt 
senere udbygger Dahl med: </p><p>
»Det samfund, jeg kæmper for, er et samfund, hvor en ung mand, der har opnået 
en vis berømmelse, som efterfølgende er steget ham til hovedet, har ret til 
at sammenligne magthaverne med nazister ...«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/ECE2556924/yahya-hassan-slap-af-med-den-ytringsfrihed/">Yahya Hassan: Slap af med den 
ytringsfrihed</a></p><p>
Efter at have sovet på dette, sætter Yahya Hassan sig søndag morgen igen til 
tastaturet: 
</p><p>
»Gælder ytringsfriheden og satiren udelukkende når Muhammed står for skud med 
en bombe i sin turban? og hvad er så forskellen på det og Henrik Dahl i 
nazidragt? Bomben indikerer at muslimerne er terrorister, mens nazidragten 
indikerer at højreorienterede er nazister. Begge dele er forkerte og det 
måtte jeg illustrere ved at illustrere det ...«. 
</p><p>
Herfra udvikler affæren sig i flere retninger. 
</p><h3>
En bankmand blander sig 
</h3><p>
Allerede på dette tidspunkt er Mads Brügger gået ind i debatten. Han er 
programchef på Radio24syv. 
</p><p>
»Er man både nazist og et højreorienteret svin hvis man deler links på en 
upassende måde i forhold til Yahya's præferencer?«, spørger Brügger. 
</p><p>
Vi befinder os stadig på Facebook. Det er her, det hele udspiller sig. 
</p><p>
Mads Brügger refererer til en telefonsamtale for cirka et halvt år siden og 
skriver til Yahya Hassan: 
</p><p>
»I øvrigt, mens jeg har dig, den eller de personer som ville ringe til mig og 
forklare mig hvem Yahya Hassan er, dem hørte jeg aldrig fra – men hils dem 
fra mig hvis du møder dem :-)«. 
</p><p>
Yahya Hassan beklager jokende, at han ikke har svaret Brügger tidligere, men 
det skyldes, at han »har været beskæftiget med nogle andre middelmådige 
journalister og gemene klaphatte ...«. 
</p><p>
»Du er ikke glemt, op til flere fætre er allerede blevet orienteret om dine 
ugerninger, og de glæder sig til at få en pædagogisk snak med dig ...«, 
skriver Hassan. 
</p><p>
»I øvrigt har jeg jo fortalt dig at mine fætre har forsøgt at komme i kontakt 
med dig gennem facebooksiden Propagator, med fredelig dialog og satiriske 
billeder, men de måtte sande at du ikke var til at tale med, uagtet at de 
hidsede sig lidt op over dit tunnelsyn, har de forsikret mig om at de ikke 
vil ridse din isse«. 
</p><p>
»Jeg håber, det bare er en joke«, siger Mads Brügger i telefonen til 
Politiken. »Men jeg kan ikke sige mig fri for også at føle et ubehag«. 
</p><h3>
Idiot i telefonen 
</h3><p>
Dette ubehag skyldes den gamle telefonsamtale, hvor Yahya Hassan forsøgte at 
standse et program, han selv var med i. Den telefonsamtale gør Brügger 
usikker på, om digteren nu også bare laver sjov. 
</p><p>
»Og hvis han også forsøger at trykteste ytringsfriheden ved at true 
journalister og redaktører, så er vi ude i en metodik, jeg på det kraftigste 
vil stille spørgsmålstegn ved«, siger Mads Brügger. 
</p><p>
»Radioprogrammet blev vinklet meget islamkritisk og fremmedfjendsk«, forklarer 
Yahya Hassan til Politiken. »Derfor ville jeg trække mig. Det kunne ikke 
lade sig gøre, sagde Brügger, hvorfor jeg kaldte ham idiot og smækkede røret 
på. Hvis Brügger mener, jeg har truet ham, skal han være velkommen til at 
melde mig til politiet«. 
</p><p>
Uanset om det hele nu fis og ballade eller ej, så er der rigtig mange, der 
gerne være med i debatten. Det vælter ind med kommentarer. Og ikke så få af 
dem er fra andre medlemmer af samfundets top. Lars Seier Christensen, 
direktør for Saxo Bank, skriver eksempelvis om Yahya Hassan: 
</p><p>
»Lad ham endeligt ødelægge sin oppustede status på parnasset – men mon ikke 
den dreng har fået opmærksomhed nok nu? Han virker ikke som en person, der 
håndterer den slags særligt godt«. 
</p><div class="art-quote article-box">
<p class="quote"/>
<blockquote>
<p class="quote-txt">
Guds straf! Hvad stiller jeg mon op uden bankmandens opbakning?! Jo flere af 
din type, der hopper fra jo bedre for min nattesøvn
</p>
<p class="sender">
Yahya Hassan 
</p>
</blockquote>
</div><p>
»Guds straf! Hvad stiller jeg mon op uden bankmandens opbakning?! Jo flere af 
din type, der hopper fra jo bedre for min nattesøvn«, udbryder digteren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2556490/sagt-om-yahya-hassan-han-rammer-velfaerdsdanmark/">Sagt om Yahya Hassan: »Han 
rammer Velfærdsdanmark«</a></p><h3>
Et forsøg på mægling 
</h3><p>
Nu dukker også Anders Samuelsen op. Og formanden for Liberal Alliance forsøger 
sig i første omgang med smiger og noget, der ligner sympati for Yahya 
Hassan. 
</p><p>
»Lad mig starte med at sige at jeg faktisk har et godt øje til dig og 
respektere dit mod, din skarphed og ja, er meget ofte er imponeret af din 
evne til at formulere dig ...«, skriver Anders Samuelsen. 
</p><p>
Han gennemgår så sagen for Yahya Hassan. I punktform. Ingen anfægter digterens 
ret til at bringe et frækt billede af Henrik Dahl. Men Dahl er altså 
overhovedet ikke nazist eller nogen trussel, og derfor er det ikke helt 
fair. Eller som Samuelsen formulerer det: 
</p><p>
»Kort sagt: din parallel holder ikke. Nogle gange skal man bare erkende at man 
tog fejl og komme videre. Du vælger at slås med de forkerte«. 
</p><p>
»Det skal siges Samuelsen«, svarer Hassan, »at jeg oplever lige så mange 
voldelige danskere som arabere når jeg bevæger mig rundt. Visse folk synes 
det er mere forkasteligt med Henrik Dahl i nazidragt end Muhammed med en 
bombe i sin turban, og hvorfor nu det når begge dele er usande og 
stigmatiserende? Det er det hykleri jeg påpeger og ikke så meget 
reaktionerne ...«
</p><p>
»Jeg forsøgte at række hånden frem ...«, responderer Anders Samuelsen. 
</p><h3>
Injurierende ord 
</h3><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/_____Intet_navn_____915592y.jpg" alt="" border="0"/><span class="caption"><span class="f-img-caption">Ytringsfrihed. 
</span>Digteren Yahya Hassan har på Facebook givet smagsprøver på, hvad der kan ske, når man udnytter ytringsfriheden til det yderste. Foto: Jacob Ehrbahn</span></span></p><p>
Her er det, at Kristian Ditlev Jensen forsøger at forklare, hvad det egentlig 
var, Henrik Dahl mente med sit oprindelige opslag. Det var en ren 
mediekommentar, som efterabede det groteske i, at flere medier fortsat 
kalder Omar Abdel Hamid El-Hussein for ’den formodede gerningsmand’, udreder 
forfatteren. 
</p><p>
»Derimod lå der i Dahls opdatering ingen kritik af det, Yahya sagde i 
interviewet – overhovedet. Derfor må Yahyas billede og tekst, som tilmed 
indeholder det klart injurierende ord ’svin’, siges at være skudt over 
målet«, skriver Ditlev Jensen. 
</p><p>
Yahya Hassan svarer med sin pædagoiske demonstration af, hvad ytringsfriheden 
kan bruges til. Først kommer hans overvejelser om, at Kristian Ditlev 
Jensen lugter af lort. Derefter kalder han ham i flere varianter for idiot. 
Og så kommer dette: 
</p><p>
»Jeg er pisse ligeglad med dine likes og dine falske venner, hvis 
tilfældighederne flasker sig bliver du ikke spor sur over dette fordi det 
bare er ytringsfrihed. Hvis du er lige så dum som Henrik Dahl hjælper du mig 
med at illustrere hykleriet. Hvis du spiller flink og overbærende kan du 
stadig ikke bære din egen overvægt og bliver alligevel hyklerisk og til grin 
...«. 
</p><p>
Vi ringer til Yahya Hassan og hører, hvad det hele går ud på. 
</p><p>
»Jeg prøver at vise, at de bliver sure over deres egen procedurer ...«, svarer 
Yahya Hassan. 
</p><p><i class=" bl-elem">Du bruger deres egen medicin til at få din pointe frem?</i></p><p>
»Yes. Jeg kan ikke gøre det på andre måder. De forstår det jo ikke med 
argumenter ...«. 
</p><h3>
Sætter tanker i gang 
</h3><p>
Umiddelbart efter svadaen mod Kristian Ditlev Jensen skriver Yahya Hassan på 
Facebook: 
</p><p>
»Det skal bekendtgøres at denne sjofle tekst ikke er et kæmpe statement, blot 
en sidebemærkning som kommer i forlængelse af en kommentar af Kristian 
Ditlev Jensen hvor han argumenterer for "fuld ytringsfrihed". 
Denne tekst er et eksempel på fuld ytringsfrihed, og hvor idiotisk noget 
sådant er. Men konteksten er ikke længere til at finde på Kristians side. 
Jeg kender ikke Kristian personligt og har aldrig læst hans bøger. Han er 
sikkert et fint menneske og en god forfatter. Jeg håber ikke I tager mine 
eksempler alt for ilde op, jeg giver ikke udtryk for mine holdninger, 
hverken hvad angår Henrik Dahl billedet eller denne tekst, jeg forsøger blot 
at eksemplificere egen argumentation ...«. 
</p><p><i class=" bl-elem">Men er det løsningen at blive ved på denne måde?</i></p><p>
»Jeg tror i hvert fald helt sikkert, det sætter nogle tanker i gang ... Men 
det her et jo et enkelt stunt«, siger Hassan. 
</p><p>
Og den bedste illustration af, hvad det hele handler om, <a target="_blank" href="https://www.facebook.com/yahya.b.hassan?fref=ts">den 
har han netop lagt ud på Facebook</a>, fortæller han. Det er 
bearbejdning af en Dan Park-kollage, hvor man ser hovederne af Henrik Dahl, 
Lars Hedegaard og Mads Brügger. Med løkker om halsen. 
</p><p>
»Det er dem, der sætter en grænse for ytringsfriheden. Og når den ikke længere 
passer dem, så er det bare vås og ballade og provokation ...«, siger Yahya 
Hassan. 
</p><p>
Og så slutter han med at citere lidt fra sit nyeste langdigt: 
</p><p>
»JEG STOLER IKKE PÅ VOLDSHANDLINGERNE. JEG STOLER IKKE PÅ ARGUMENTERNE ... 
Fordi begge dele er noget vås ...«. 
</p><p class=" bl-elem"><a class="embeddedlink" href="http://politiken.dk/tv/kultur/ECE2556703/hoer-yahya-hassan-laese-et-digt-fra-sin-nye-bog/">Hør Yahya Hassan læse et digt fra sin nye bog</a></p>	
</div>
</div></body></html>
