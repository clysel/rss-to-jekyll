---
layout:     post
title: 	    "Så er influenzaen kommet til Danmark"
post_author:	    
post_date:	    Fri, 20 Feb 2015 13:34:24 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2553635/saa-er-influenzaen-kommet-til-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om influenza</h4>
<div class="fakta-body" data-buildingblock="embedded_factboxlink">
<p><b>Hvad er influenza?</b></p><p>
Influenza er en sygdom, der skyldes smitte med influenzavirus. Virussen er 
særdeles smitsom og smitter via små dråber fra hoste, nys og lignende.
</p><p>
Sygdommen bliver spredt, hvis du indånder viruspartikler eller får dem på 
hænderne og derefter rører ved øjne, næse eller mund. Influenza smitter også 
ved direkte kontakt som håndtryk, kys og lignende. 
</p><p>
Hvis du bliver smittet, vil influenzaen bryde ud i løbet af 1-4 dage. Du kan 
smitte andre, fra det øjeblik du får de første symptomer og vil typisk 
smitte mest i de første dage. 
</p><p><b>Symptomer på influenza</b></p><p>
Influenza viser sig ved pludselig feber (over 38°C), muskelsmerter, 
kulderystelser, hovedpine, ondt i halsen og i nogle tilfælde opkastning og 
diarré. Sygdommen varer typisk i 2-7 dage.
</p><p>
For langt de fleste bør influenza ikke give anledning til bekymring, men for 
nogen kan den være meget alvorlig og føre til hospitalsindlæggelse og i 
værste fald død. Derfor er det vigtigt at følge Sundhedsstyrelsens 
anbefalinger om hygiejne og at være opmærksom på faresignaler. 
</p><p><b>Risikoen for at få influenza
</b></p><p>
n almindelig influenzaepidemi varer 4-6 uger i vintermånederne fra december 
til marts. 1 ud af 5 personer får typisk influenza – og hvert år dør i 
gennemsnit ca. 1000-2000 personer i Danmark af komplikationer som følge af 
influenza. 
</p><p><b>Beskyt dig mod influenza
</b></p><p>
Det er muligt at forebygge influenza. Dels kan du være omhyggelig med at vaske 
hænder, hoste og nyse i engangslommetørklæder og ærmer, og dels kan 
influenza forebygges med en vaccination.
</p><p>
Influenzavaccine gives som en indsprøjtning. Fra du bliver vaccineret, går der 
typisk 2-3 uger, før du er beskyttet. Vaccinen beskytter sædvanligvis i 6-12 
måneder og skal gives hvert år i god tid, inden influenzasæsonen starter – 
typisk i oktober. Når først du er blevet syg, er det for sent at vaccinere. 
</p><p><b>Influenza­vaccination</b></p><p>
Sundhedsstyrelsen anbefaler influenzavaccination, hvis du er i særlig risiko 
for at blive alvorligt syg af influenza. 
</p><p>
Se om du bliver anbefalet vaccination mod influenza på 
beskytdigmodinfluenza.dk.
</p><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><p>
Den har været væk. Men ikke savnet. 
</p><p>
Desværre er influenzaen nu kommet til landet, oplyser Statens Serum Institut: 
</p><p>
»Siden jul har vi gået og ventet og ventet på influenzaen, da den har været 
godt i gang i Vest- og Centraleuropa. Vi har heldigvis været bagud i forhold 
til de andre lande – uden vi har kunnet forklare det. Men nu er den kommet«, 
siger Tyra Grove Krause overlæge på Statens Serum Institut. 
</p><p>
For tredje uge i træk er flere borgere testet positiv for influenza, ligesom 
flere danskere i sidste uge kontaktede den praktiserende læge med 
influenzalignende symtomer. 
</p><p>
I uge 7 nåede influenzaniveuet op i middelkategorien. Den har ellers været 
stort set fraværende hele vinteren. Heldigvis er der stadig langt til de 
voldsomme influenzaepidemier, der hærgede Danmark i vintrene 2009/2010, 
2010/2011 og 2012/13. 
</p><p>
Men allerede nu er flere ramt af influenza end sidste år. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2407792/her-er-epidemiologens-10-raad-om-influenza/">Her er epidemiologens 10 råd 
om influenza</a></p><p>
Tre ugers konstant stigning i antallet af smittede danskere betyder også, at 
vi nok skal forvente en hel del flere sygdomstilfælde de næste uger: 
</p><p>
»Influenzaen er kommet så sent i år, så vi får nok ikke en så langstrakt 
sæson, men vi skal alligevel forvente, at flere bliver syge, og flere, 
særligt ældre, kan blive hospitalsindlagt på grund af influenza. Vi kan ikke 
sige præcis, hvor voldsomt det bliver. Men særligt børn under fem år og de 
ældre kan blive ramt«, siger Tyra Grove Krause. 
</p><p>
Normalt varer en influenzaepidemi omkring 12 uger, men fordi den er kommet 
sent til Danmark i år, skal vi ikke forvente noget langstrakt forløb, spår 
Statens Serum Institut. 
</p><h3>
Farlig virustype i omløb 
</h3><p>
Overlægen forklarer, at Europa har været plaget af influenza A H3N2, der er 
kendt for især at ramme børn under fem år og ældre over 65 år. I flere 
europæiske lande har myndighederne rapporteret om en øget overdødelighed 
blandt ældre som direkte følge af denne type virus. 
</p><p>
Ifølge Statens Serum Institut er det netop A H3N2, der nu rammer danskerne: 
</p><p>
»Vi kan samtidig se, at det A H3N2-virus, der er i omløb i Europa og Danmark, 
har ændret sig i forhold til influenzavaccinen. Så vores forventning er 
desværre, at vaccinen ikke vil give så god beskyttelse mod lige netop dette 
virus, som vi kunne håbe. Det er nok også derfor, at vi har set så stor 
overdødelighed i Europa. Men folk skal huske på, at trods vaccinen ikke 
beskytter så godt mod A H3N2, så er det ikke spildt at være vaccineret. Man 
kan forvente et mildere forløb, hvis man smittes, og den bestytter stadig 
mod to andre influenzavira«, siger Tyra Grove Krause. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2426645/klarlund-saadan-kender-du-forskel-paa-forkoelelse-og-influenza/">Klarlund: Sådan kender du 
forskel på forkølelse og influenza</a></p><p>
I alt 662 patienter blev undersøgt for influenza i uge 7. 24 procent var 
positive - i forhold til 17 procent ugen før. Dette er dog stadig langt fra 
den europæiske positivprocent på 51. 
</p><p>
Tyra Grove Krause opfordrer folk til at vaske hænder hyppigt, nyse i albuen og 
holde sig hjemme, når man er syg. 
</p><p>
»Når der er influenza i omløb, har vi ikke brug for helte, der tager på 
arbejde trods feber og sygdom, og når de føler sig skidt tilpas. Så gør man 
både sig selv og ikke mindst sine arbejdskolleger en bjørnetjeneste, fordi 
influenzaen får endnu bedre fat«, siger hun. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2442634/statens-serum-institut-vil-gerne-hoere-om-din-forkoelelse/">Statens Serum Institut vil 
gerne høre om din forkølelse</a></p><p class=" bl-elem">
I alt har 13 danskere modtaget intensivbehandling på et sygehus på grund af 
influenzasygdom i denne sæson. De har været mellem 33 og 84 år, og alle haft 
en underliggende sygdom, som øger risikoen for et alvorligt forløb af 
influenza. Kun én patient var vaccineret imod sæsoninfluenza. 
</p>	
</div>
</div></body></html>
