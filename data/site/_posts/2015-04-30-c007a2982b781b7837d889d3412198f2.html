---
layout:     post
title: 	    "Norsk 1. maj-opsang: Tag flere flygtninge "
post_author:	    
post_date:	    Thu, 30 Apr 2015 22:31:01 +0200
post_site:	    politiken.dk 
post_link:	    http://politiken.dk/indland/politik/ECE2650845/norsk-1-maj-opsang-tag-flere-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stik modsat de danske socialdemokrater vil lederen af de norske 
socialdemokrater, Jonas Gahr Støre, fredag tale for ekstraordinært at åbne 
døren for 10.000 ekstra kvoteflygtninge fra Syrien. 
</p><div class="art-quote article-box">
<p class="quote"/>
<blockquote>
<p class="quote-txt">
Vi må som politikere nogle gange sige ting, som måske ikke er populære
</p>
<p class="sender">
Jonas Gahr Støre, norsk S-leder 
</p>
</blockquote>
</div><p>
Hovedbudskabet i hans 1. maj-tale vil være international solidaritet, og i dag 
sender han samtidig en opfordring til EU’s medlemslande om at sikre en mere 
solidarisk fordeling af flygtninge.</p><p>
»Vi må som politikere nogle gange sige ting, som måske ikke er populære. Det 
erkender jeg. Men det er meget vanskeligt at lukke øjnene for den 
virkelighed, vi står over for. Hvis ikke Europa samordner sin flygtninge- og 
asylpolitik med en byrdefordeling, som er langt bedre end i dag, så skaber 
vi bare et endnu større pres på det senere tidspunkt«, siger Jonas Gahr 
Støre til Politiken. 
</p><p>
Han mener, at der lige nu er akut fare for, at flygtningesituationen i Jordan 
og Libanon bryder sammen. Arbeiderpartiets forslag om at åbne for de 10.000 
ekstra kvoteflygtninge over to år skal i den kommende tid behandles i 
Stortinget. 
</p><p><b class="ext-link">LÆS LEDER </b><a class="embeddedlink" href="http://politiken.dk/debat/ledere/ECE2643376/en-faelles-asylpolitik-i-europa-er-langt-bedre-end-at-flygte-fra-virkeligheden/">En fælles asylpolitik i Europa er 
langt bedre end at flygte fra virkeligheden </a></p><p>
»Vores forslag vil betyde, at der vil komme 12 personer i hver kommune i et 
år. Det er en udfordring, men det er muligt«, siger Gahr Støre, hvis parti 
har haft en tilslutning i meningsmålingerne på omkring 40 procent gennem 
længere tid. 
</p><p>
»Vi kan ikke løse problemet ved at sige til alle, at de kan komme til Europa. 
Men vi kan sammen med FN’s flygtningehøjkommissær sige, at nogle af de mest 
udsatte kan få ophold, så systemet ikke bryder sammen. Hvis det sker i 
Libanon og Jordan, er der ikke blot tale om en yderligere humanitær 
katastrofe, men også en politisk«, siger den norske S-leder. 
</p><h3>
Bødskov: Ingen fælles europæisk fordelingsmekanisme 
</h3><p>
Den danske regering har afvist at arbejde for en fordelingsnøgle for 
flygtninge i EU, som blandt andet forbundskansler Angela Merkel advokerede 
for forleden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2639204/thorning-vi-skal-ikke-bidrage-til-en-solidarisk-fordeling-af-flygtninge-i-europa/">Thorning: Vi skal ikke bidrage 
til en solidarisk fordeling af flygtninge i Europa</a></p><p>
EU-ordfører Morten Bødskov (S) nævner, at et bredt flertal i Folketinget har 
bekræftet, at »vi skal bestemme over vores udlændingepolitik selv i 
Danmark«. 
</p><p>
Han påpeger, at Danmark statistisk ligger højt på listen over, hvilke EU-lande 
der tager flest syriske flygtninge. »Men det er et nej til, at vi skal lave 
en fælles europæisk fordelingsmekanisme«, siger Bødskov. 
</p><p>
Derimod erklærer de radikales udlændingeordfører, Marlene Borst Hansen, sig 
som tilhænger af ideen, blandt andet fordi en række EU-lande tager alt for 
få flygtninge. Hun siger: »Vi ser gerne en diskussion om en mere solidarisk 
fordeling, og vi ser gerne et nærmere samarbejde i Europa på asylområdet«. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/profiler/filosofferne/ECE2648316/hvorfor-lader-vi-dem-bare-drukne/">Hvorfor lader vi dem bare drukne?</a></p><p>
Større er tilbageholdende med at pege fingre ad EU, som Norge ikke er medlem 
af. Men direkte adspurgt, om EU har håndteret de seneste halvårs 
flygtningepres fra Mellemøsten og Afrika ansvarligt, svarer han: 
</p><p class=" bl-elem">
»Topmødet var udtryk for, at EU ønsker mere samordning og koordinering. Men 
der måtte en skibskatastrofe til, før det møde fandt sted. Jeg vil mene, at 
det er vigtigt at styrke EU’s kapacitet og have en politik, der ikke bare 
udvikles, fordi der sker en stor krise«. 
</p>	
</div>

</div></body></html>
