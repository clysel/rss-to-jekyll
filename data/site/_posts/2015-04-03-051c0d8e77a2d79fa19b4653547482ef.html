---
layout:     post
title: 	    "Modulært opbyggede hjerner kan lære nyt uden at glemme"
post_author:	    Jens Ramskov
post_date:	    Fri, 03 Apr 2015 10:00:10 +0000
post_site:	    ing.dk 
post_link:	    http://ing.dk/artikel/modulaert-opbyggede-hjerner-kan-laere-nyt-uden-glemme-175163
---
<html><body><div><section class="body">
			<p>Når hjerner hos dyr og mennesker glemmer, hvad de allerede har lært, sker det gradvist. Når et neuralt netværk lærer nyt, kan den omtrådning der sker ved indlæring, føre til et momentant tab af tidligere tillært viden.</p>
			<p>Det er et fænomen, der kendes som katastrofal forglemmelse, og som er en forklaring på, at robotter har svært ved at lære flere ting.</p>
			<p><figure class="plugin full zoomable"><img data-original-image="http://ing.dk/sites/ing/files/modular_brain.jpg" src="http://ing.dk/sites/ing/files/styles/w1120_media_right/public/modular_brain.jpg?itok=oItws0Db" alt=""/><figcaption> Hjerner, der er modulært opbygget, er bedre til at lære nyt uden at glemme gammel viden. (Ill: Dreamstime LLC) </figcaption></figure></p>
			<p>Det er en nærliggende hypotese, at hvis hjernen eller det neurale netværk er opdelt i forskellige moduler, som kun i ringe grad er forbundet med hinanden, så kan ny viden lagres i et modul, uden der sker forandringer og dermed eventuel tab af viden, som er lagret i andre moduler.</p>
			<p>En norsk-fransk-amerikansk forskningsgruppe har i <a href="http://www.ploscompbiol.org/article/info:doi/10.1371/journal.pcbi.1004128">PLoS Computational Biology</a> beskrevet en række eksperimenter, de har foretaget for at teste denne hypotese.</p>
			<p>Eksperimenterne er opbygget, så der mulighed for katastrofal forglemmelse.</p>
			<p>De neurale netværk simulerer en situation, hvor et dyr har to muligheder for føde om sommeren. Den ene fødetype giver næring, den anden er giftig. Om vinteren har dyret mulighed for to andre fødetyper, hvoraf igen den ene er giftig.</p>
			<p>Det neurale netværk afprøver de forskellige fødetyper og lærer hurtigt, hvilken type der er giftig om sommeren. Det samme sker for vintersituationen.</p>
			<p>Spørgsmålet er om, det neurale netværk, når det bliver sommer igen, kan huske, hvad hvilken fødetype, der var giftig - eller om det har været udsat for katastrofal forglemmelse hen over vinteren.</p>
			<p>I simulationen følger fem vinterdage efter fem sommerdage - og over en periode på fem år.</p>
			<p>Disse eksperimenter bekræfter hypotesen om, at en modulær opbygning af netværket giver bedst resultat.</p>
			<p>Eksperimenterne støtter ydermere en formodning om, at læring forbedres, hvis der udover en læringsmodul også findes et adskilt belønningsmodul i netværket.</p>
			<p>Selv om forskerne finder støtte for formodningerne, skriver de dog, at disse ikke alene forklarer, hvordan dyr (og mennesker) undgår katastrofal forglemmelse. Det vil kræve flere undersøgelser. Man mangler også en helt sikker forklaring på, hvorfor hjerner er modulært opbygget.</p>
			<p>Overladt til sig selv, vil et kunstigt neuralt netværk nemlig ende op i en sammenfiltret tilstand uden moduler.</p>
			<p>En forklaring på, at rigtige hjerner i modsætning til kunstige hjerner er modulært opbygget, kan være, at man i neurale netværk ikke har tillagt det en omkostning at oprette nye forbindelser i netværket.</p>
			<p>Tager den man højde for, at der er en sådan omkostning ved at skabe nye forbindelser, så opnår man i højere grad et modulært netværk.</p>
		</section>
		  </div></body></html>
