---
layout:     post
title: 	    "Superstjernens luksushjælpere fejrer også triumfer"
post_author:	    
post_date:	    Sat, 21 Feb 2015 19:11:26 +0100
post_site:	    politiken.dk 
post_link:	    http://politiken.dk/sport/cykling/ECE2557508/superstjernens-luksushjaelpere-fejrer-ogsaa-triumfer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Ikke nok med, at det britiske Sky-mandskabs kaptajn Chris Froome (Sky) satte sin ærkerival Alberto Contador (Tinkoff-Saxo) på plads i Ruta del Sol – lidt længere vestpå på Den Iberiske Halvø fejrede superstjernens betroede luksushjælpere i Tour de France australieren Richie Porte og waliseren Geraint Thomas næsten samtidig ligeledes fornemme triumfer i Volta ao Algarve.</p><p>På den 215 km lange 4. etape i det portugisiske arrangement med mål på Alto de Malhao blev Sky som ventet udsat for flere attentater mod Thomas’ samlede førsteplads.</p><h3>Alle angreb afværgedes</h3><p>Det var først og fremmest det belgiske storhold Etixx-Quick Step anført af den polske verdensmester Michal Kwiatkowski, det tyske tempofænomen Tony Martin og tjekken Zdenek Stybar, der forsøgte sig.</p><p>Ikke mindst de to gange, Alto de Malhao skulle forceres, prøvede rivalerne at få ram på Sky-truppen, men alle angreb afværgedes, og i den sidste ende fremstod det belgiske kollektiv for en sjælden gangs skyld som dagens store taber.</p><p>Sky kunne nemlig foruden det vellykke forsvar af førertrøjen også juble over etapegevinst til Richie Porte, der formåede at holde Kwiatkowski tre sekunder bag sig, mens spanieren Ion Izaguirre (Movistar) og Geraint Thomas på de næste pladser var henholdsvis seks og ni sekunder efter.</p><p>Således fører waliseren nu med 27 sekunder til sidste års vinder, den polske verdensmester og 1.11 minut til portugiseren Tiago Machada (Katusha).</p><h3>Sæsonens anden sejr til Porte</h3><p>Derimod forsvandt såvel Tony Martin som Zdenek Stybar fra top-10, hvor Porte, spanieren Luis Leon Sanchez (Astana) og esteren Rein Taaramäe (Astana) med minus på henholdsvis 1.14, 1.18 og 1.19 minut er meget tæt på podiet.</p><p>For Richie Porte var det sæsonens anden sejr, efter at han for cirka halvanden måned siden kunne lade sig hylde som national mester på enkeltstarten otte sekunder foran den nuværende timeverdensrekordholder Rohan Dennis (BMC).</p><p class=" bl-elem">Denne tog imidlertid revanche ved at slutte som samlet vinder af sæsonens første WorldTour-arrangement, Tour Down Under, to sekunder foran Porte.</p>	
</div>
</div></body></html>
