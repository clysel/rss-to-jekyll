---
layout:     post
title: 	    "Cover beklager syletynd model: »Denne modeserie skulle vi ikke have trykt«"
post_author:	    
post_date:	    Thu, 19 Feb 2015 14:26:46 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2554015/cover-beklager-syletynd-model-denne-modeserie-skulle-vi-ikke-have-trykt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et billede i den seneste udgave af modemagasinet Cover har sat en sand shit 
storm i gang på de sociale medier. 
</p><p>
I billedserien Gym Class Heroes – en serie om 'sporty lag på lag' – er den 
unge, kvindelige model i strikkjole nemlig ekstraordinært tynd. 
</p><p>
Kritikken vælter derfor ned over modemagasinet med beskyldninger om, at den 
unge kvinde, der er model hos Scoop Models, ser anorektisk og ligefrem »syg« 
ud på billedet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE1525862/modelbureau-sundhedstjek-af-modeller-rammer-skaevt/">Modelbureau: Sundhedstjek af 
modeller rammer skævt</a></p><p>
»Jeres kvindeideal sucks ! Jeg har købt mit sidste Cover«, skriver en ung 
kvinde på Covers Facebookside. Andre fortæller på siden, at de har opsagt 
deres abonnement. 
</p><h3>
En hån mod spiseforstyrrede 
</h3><p>
Hos Landsforeningen mod spiseforstyrrelser og selvskade vækker billedet også 
harme. 
</p><p>
»Hvordan en gruppe voksne mennesker kan trykke sådan et billede, forstår jeg 
ikke. Der er tydeligvis ingen af dem, der kender nogen unge 
spiseforstyrrelsesramte«, siger formand for Landsforeningen mod 
spiseforstyrrelser og selvskade, Anne Minor Christensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE1528632/forening-kaemper-videre-mod-sygeligt-tynde-modeller/">Forening kæmper videre mod 
sygeligt tynde modeller</a></p><p>
»Billedet er en hån mod følelserne hos unge piger og drenge med 
spiseforstyrrelser«, tilføjer Anne Minor Christensen. 
</p><h3>
Cover: Billedet var en fejl 
</h3><p>
Efter ikke at have svaret på kritiken hele morgenen, indrømmer Covers 
chefredaktør Malene Malling nu over for Tv2, at billedet aldrig skulle have 
været bragt. 
</p><p>
»Jeg har lavet magasiner i over ti år, og denne gang har jeg desværre lavet en 
stor fejl, som jeg gerne vil sige undskyld for. På Cover har vi igennem 
årene trykt tusindvis af billeder, men denne modeserie skulle vi ikke have 
trykt. Det er ikke noget, jeg er glad for eller stolt af«, siger Malene 
Malling. 
</p><p>
Malene Malling fortæller desuden til Tv2, at hun ved, at den omtalte model 
ikke er syg, men bare lille af statur.
</p><p>
Til Ekstra Bladet forklarer indehaver af modelbureauet Scoopmodels, Bente 
Lundquist, at den 16-årige pige er så tynd, som det er tilfældet, på grund 
af en »meget ulykkelig situation«.
</p><p>
»Der har været to dødsfald i den nærmeste familie, så hun har været tynget af 
sorg«, siger Bente Lundquist til Ekstra Bladet.
</p><h3>
På tide med krav til modebranchen 
</h3><p>
Anne Minor Christensen mener, billedet vidner om, at modebranchen ikke er 
kommet videre. 
</p><p>
»Når man tænker på, hvor længe vi har kæmpet for at ændre modebranchens 
indstilling til, hvor tynde modellerne skal være, så bliver jeg ked af det 
på hele foreningens vegne, når jeg ser sådan et billede. For det vidner om, 
at vi ikke er kommet ret langt«, siger Anne Minor Christensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE780317/tynde-modeller-skal-maaske-i-folketinget/">Tynde modeller skal måske i 
Folketinget</a></p><p>
Anne Minor Christensen opfordrer politikerne til at begynde at stille krav til 
den danske modebranche. 
</p><p class=" bl-elem">
»Det billede vidner om, at det er ved at være nødvendigt at sætte ind 
politisk«, siger Anne Minor Christensen. 
</p>	
</div>
</div></body></html>
