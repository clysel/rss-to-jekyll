---
layout:     post
title: 	    "Filmatisering af 'Beatles' er en overfladisk og sød fortælling"
post_author:	    
post_date:	    Mon, 20 Apr 2015 19:25:31 +0200
post_site:	    politiken.dk 
post_link:	    http://politiken.dk/kultur/filmogtv/cphpix/cphpixanmeldelser/ECE2634881/filmatisering-af-beatles-er-en-overfladisk-og-soed-fortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Beatles</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Instr.: Peter Flinth. Norsk, 114 min., 2014. Vises i København og 10 andre 
byer onsdag 22. april.
</p></div>
</div><p>
Året er 1967, ’Sgt. Pepper’s Lonely Hearts Club Band’ er lige udkommet, 
modstanden mod Vietnamkrigen vokser også i Oslo, og en kvartet af 
Beatles-beundrende kammerater fra kvarteret Skillebekk i byens vestlige del 
befinder sig i overgangen mellem barndom og ungdom. 
</p><p>
Kim, Gunnar, Seb og Ola fra Oslo er Paul, John, George og Ringo efter 
skoletid, når de samles på et drengeværelse for at høre den nyeste lp med 
idolerne. Mens de drømmer om at få råd til rigtigt udstyr, leger de band med 
papguitarer og kosteskaftmikrofoner og lever sig af hele hjertet ind i The 
Beatles’ univers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2632430/dansk-stortalent-vinder-hovedprisen-paa-cph-pix/">Dansk stortalent vinder 
hovedprisen på CPH PIX</a></p><p>
Her tager den danske instruktør Peter Flinths filmatisering af Lars Saabye 
Christensens gennembrudsroman ’Beatles’ fat. I hjemlandet har romanen 
’Beatles’ været en af de mest læste og afholdte generationsfortællinger, 
siden den udkom i 1984. 
</p><p>
Filmen med samme titel er baseret på bogen, og forventningerne var enorme ved 
den norske premiere sidste år. Velsagtens det kvarte af Norge er vokset op 
med Saabye Christensens ’Beatles’, og et filmbudget på omkring 50 millioner 
norske kroner er ret heftigt for en produktion, der på ingen måde er et 
scenisk udstyrsstykke. 
</p><h3>
Ikke så melankolsk som romanen 
</h3><p>
Nogle af pengene er gået til at sikre rettighederne til at bruge originale 
Beatles-numre, og det er et scoop. Musikken er lydsporet til tiden, men 
dertil centrum for drengenes fællesskab, fascination og udvikling. Også 
fortælleren og hovedpersonen Kim Karlsen lykkes i filmen, hvor Louis 
Williams troværdigt spiller karakterens vekslen mellem det forsigtigt 
observerende og det modigt udadrettede. 
</p><p>
Af birollerne udfoldes Seb/George bedst som drengen, der vender sine sorger 
indad. Mange andre personer fremstår skematiske. Det gælder blandt andre 
også Gunnar/John og Ola/Ringo og ikke mindst de fleste af filmens voksne, 
hvis selvoptagethed med Kim Karlsens mor som undtagelse er nærmest parodisk 
fremstillet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2630312/film-om-halvtreds-graatoner-af-velfaerd-er-vaeldig-flad/">Film om halvtreds gråtoner af 
velfærd er vældig flad</a></p><p>
I det hele taget er ’Beatles’ blevet en film, der i langt højere grad end sit 
romanforlæg appellerer til publikums smile- og lattermuskler. 
</p><p>
Lars Saabye Christensens bog er en melankolsk fortælling, der i et præcist og 
letlæseligt sprog fanger kammeratskabets styrke og svagheder med tidens 
musik og politik som bagtæppe. Kim Karlsen er i tvivl om meget i løbet af 
bogen, men som læser er man aldrig i tvivl om Kim Karlsens eller de andre 
gutters specifikke integritet. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Megen tid og plads er viet til at fortælle om Kim Karlsens forelskelse</p>

</blockquote>
</div><p>
I filmen er der øvescener med band og ungdomsfester med dans og druk, hvor 
alle personer undtagen hovedkarakteren ligner statister i en hvilken som 
helst gennemsnitlig periodefilm om unge i sentressernes skandinaviske 
arbejder- og middelklasse.</p><h3>
Sød og nostalgisk film 
</h3><p>
Megen tid og plads er viet til at fortælle om Kim Karlsens forelskelse i 
skoleklassens overklassepige Cecilie. Susanne Boucher spiller den svært 
opnåelige Cecilie med ansigtsudtryk og krop, så det er nemt at forstå Kims 
betagelse. 
</p><p>
Hendes tvivl og hendes modstand anskueliggøres derimod ikke. Hendes danske far 
(Peter Gantzler) er godt nok en omvandrende brovtende pengetank fra en helt 
anden socialklasse end Kims, men uvenlig mod drengen er han ikke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2630304/franske-samba-er-ubeslutsom-indvandrerromantik/">Franske 'Samba' er ubeslutsom 
indvandrerromantik</a></p><p>
’Beatles’ er blevet sammenlignet med danske Bille Augusts filmatisering af 
Bjarne Reuters ’Zappa’, der også handler om pubertetsdrenge i tresserne – 
dog i årtiets begyndelse. Peter Flinths ’Beatles’ er ikke så godt forløst 
som ’Zappa’ og blev ikke den norske publikumssucces, producenten havde 
håbet. 
</p><p class=" bl-elem">
Men den blev en sød og nostalgisk film om Kim Karlsens første store 
forelskelse og om hans famlende vej til at finde sin egen stemme i livet. 
</p>	
</div>

</div></body></html>
