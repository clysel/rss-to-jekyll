---
layout:     post
title: 	    "Legos medarbejdere tøver med at anbefale jobbet"
post_author:	    
post_date:	    Thu, 26 Feb 2015 13:50:38 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2564263/legos-medarbejdere-toever-med-at-anbefale-jobbet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lego kunne i går præsentere det bedste regnskab nogensinde i 
legetøjskoncernens historie. 
</p><p>
Men noget tyder på, at det flotte resultat har fået plasticen til at give 
efter i Billund. I hvert fald er de ansatte blevet mere tøvende med at 
anbefale deres arbejdsplads til andre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562586/lego-offentliggoer-regnskab-med-globalt-voksevaerk/">Lego offentliggør regnskab med 
globalt vokseværk</a></p><div class="art-quote article-box">
<p class="quote"/>
<blockquote>
<p class="quote-txt">
Tallet giver os en indikation af, at der er steder, hvor vi skal være særligt 
opmærksomme
</p>
<p class="sender">
Jørgen Vig Knudstorp 
</p>
</blockquote>
</div><p/><p>
Lego laver løbende interne målinger blandt medarbejderne, og i den seneste 
måling er indikatoren for, om de ansatte vil anbefale deres arbejdsplads til 
andre, faldet fra 56 til 45 siden sidste år. Det skriver <a href="http://finans.dk/protected/finans/erhverv/ECE7483329/Lego-ansatte-t%C3%B8ver-med-at-anbefale-jobbet/">Finans.dk</a>. </p><p>
»Tallet giver os en indikation af, at der er steder, hvor vi skal være særligt 
opmærksomme. Der er ikke et fald i den samlede medarbejdertilfredshed, men 
nogle steder udtrykker de en bekymring, der er mere udtalt, end den har 
været de tidligere år. Det skal vi lytte til«, siger Legos adm. direktør 
Jørgen Vig Knudstorp til Finans.dk. 
</p><h3>
Scorer stadig højere end andre
</h3><p>
Det var ellers Legos målsætning, at indikatoren skulle have nået 62 i 2014, 
men det mål er der altså nu endnu længere op til. 
</p><p>
Den såkaldte Lego-ånd, som eftersigende altid har været en del af 
virksomheden, er dog ikke det rene fatamorgana. For Lego scorer stadig højt, 
når man sammenligner legetøjskoncernen med andre virksomheder. 
</p><p>
Lego har da også vist sig at have en noget mere legende tilgang til det at 
arbejde i en international virksomhed. I går kunne Politiken således 
beskrive, hvordan medarbejderne i Legos nyeste kontorer i London bliver 
opfordret til at arbejde på kryds og tværs af arbejdsopgaver. Ikke engang 
chefen har et fast kontor, men kan hver dag skifte til den stol, sofa eller 
tænkeboks, der passer bedst til dagens arbejdsopgaver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2562454/detaljerne-er-overvaeldende-i-legohuset-i-london/">Detaljerne er overvældende i 
Legohuset i London</a></p><h3>
Stressede medarbejdere 
</h3><p>
Men Lego-ånden kan altså ikke skærme medarbejderne mod alverdens onder. Det 
koster at få en virksomhed til at vokse så hurtigt, som Lego har gjort det 
siden starten af nullerne. Også stress har sneget sig ind i virksomheden 
gennem de seneste år. Det er fællestillidsmand Berit Flindt Pedersen 
opmærksom på: 
</p><p>
»Vi ville gerne have mere præcise tal for, hvor stort problemet er, men det er 
svært at skaffe, fordi man jo ikke må samle den slags personfølsomme data. 
Men stress er noget, vi forholder os til, og vi har sat nogle ting i værk 
for at hjælpe de stressramte«, siger hun til Finans.dk 
</p><p class=" bl-elem">
Lego beskæftigede ved nytår 14.762 mennesker på verdensplan. 
</p>	
</div>
</div></body></html>
