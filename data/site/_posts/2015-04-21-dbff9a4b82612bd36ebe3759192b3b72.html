---
layout:     post
title: 	    "Dansk målmand tæt på kvartfinalen i NHL"
post_author:	    
post_date:	    Tue, 21 Apr 2015 08:34:56 +0200
post_site:	    politiken.dk 
post_link:	    http://politiken.dk/sport/ECE2636286/dansk-maalmand-taet-paa-kvartfinalen-i-nhl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Målmanden Frederik Andersen og Anaheim Ducks nærmer sig avancement til 
kvartfinalerne i NHL-slutspillet.
</p><p>
Natten til tirsdag vandt holdet fra Californien på udebane med 5-4 over 
Winnipeg Jets i holdenes tredje kamp.
</p><p><b class="ext-link">STÆRKT:</b><a class="embeddedlink" href="http://politiken.dk/sport/ishockey/ECE2634145/kontroversiel-scoring-paa-dansk-maalmand-betoed-intet/">Kontroversiel scoring på dansk 
målmand betød intet</a></p><p>
Stillingen i bedst-af-syv-serien er nu 3-0 til Andersen og co., der derfor kun 
er en enkelt sejr fra at nå blandt de otte bedste hold.
</p><p>
Winnipeg Jets havde i de to første kampe givet Anaheim hård modstand, og det 
samme gjorde sig gældende, da Winnipeg-spillerne i holdenes tredje duel for 
første gang spillede på egen is.
</p><p>
Værterne var foran i det meste af kampen, men endnu en gang lukkede Winnipeg 
en Anaheim-scoring ind i tredje periode. Ryan Keslers udligning til 4-4 godt 
to minutter før udløbet af tredje periode sendte affæren i overtid.
</p><p><b class="ext-link">MARKERING:</b><a class="embeddedlink" href="http://politiken.dk/sport/ishockey/ECE2624903/danskere-invaderer-nhl-slutspillet/">Danskere invaderer NHL-slutspillet</a></p><p>
Anaheims tog sejren fem minutter inde i overtiden, da Rickard Rakell fik 
listet pucken i mål til 5-4.
</p><p class=" bl-elem">
Frederik Andersen stod hele kampen for gæsterne og havde 31 redninger på 35 
Winnipeg-forsøg. Hjemmeholdets Ondrej Pavelec havde knapt så meget at se 
til, selv om han lukkede et mål mere ind. Pavelec havde 26 redninger på 31 
forsøg.
</p>	
</div>

</div></body></html>
