---
layout:     post
title: 	    "Skal denne unge mand dø?"
post_author:	    
post_date:	    Sun, 19 Apr 2015 07:46:02 +0200
post_site:	    politiken.dk 
post_link:	    http://politiken.dk/udland/ECE2633996/skal-denne-unge-mand-doe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>2 år efter</p><p>Terror i Boston</p>
<div class="fakta-body" data-buildingblock="embedded_factboxlink">
<p><b>15. april 2013</b> sprang to bomber </p><p>under Boston Marathon. Terrorangrebet dræbte 3 og sårede 250. I</p><p> dagene efter fulgte en menneskejagt på de to brødre Tamerlan og </p><p>Dsjokhar Tsarnajev. </p><p><b>Under flugten </b>fra politiet blev </p><p>Tamerlan Tsarnajev dræbt, mens Dzhokhar Tsarnajev senere blev fanget efter et skudopgør med politiet. </p><p><b>Dsjokhar Tsarnajev </b>blev 11. april kendt skyldig for angrebet i en </p><p>føderal retssag. På tirsdag 21. april </p><p>begynder selve strafudmålingen.</p><p class=" bl-elem"><b>I morgen </b>løbes Boston Marathon 2015. </p>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Advokaten </p><p>forbereder </p><p>juryen på at </p><p>forstå, at der er mere i historien, tidligt i sagen. Samtidig </p><p>beskytter det forsvarets </p><p>troværdighed </p><p/><p class=" bl-elem"/>

<p class="sender">
</p><p>Tim Jon </p><p class=" bl-elem">Semmerling, advokat</p> 

</blockquote>
</div><p>
Stil dig selv spørgsmålet: 
</p><p>
»Har nogen af dine søskende haft en betydningsfuld indflydelse på dig?«. Eller 
»Har nogen af dine søskende påvirket store beslutninger i dit liv?«. 
</p><p>
Netop det blev de 12 medlemmer af den jury, der skal afgøre 21-årige Dsjokhar 
Tsarnajevs skæbne, spurgt om i et spørgeskema, der skulle vise, om de kunne 
blive del af juryen. Og spørgsmålet bliver afgørende for, om Dsjokhar skal 
idømmes dødsstraf for medvirken i terrorangrebet på Boston Marathon for 
præcis to år siden. 
</p><p>
Hos jurymedlemmerne hersker der ingen tvivl om, at Dsjokhar Tsarnajev, der er 
immigreret fra Tjetjenien til USA, er skyldig. 
</p><p>
At han sammen med sin storebror, Tamerlan, stod bag angrebet, der dræbte 3 og 
sårede 250 andre. 
</p><p>
At han i maratonløbets målområde placerede en taske med en bombe, lavet i en 
trykkoger fyldt med søm og metaldele, der få minutter efter skar igennem 
marv og ben på løbere og tilskuere. 
</p><p>
At han i de efterfølgende dage var involveret i drabet på en politimand, et 
biltyveri, et røveri og det skudopgør med politiet, hvor hans bror døde, 
inden han til sidst blev fundet og pågrebet i en båd, der var taget på land, 
i bydelen Watertown. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2576770/rekonstruktion-102-timers-menneskejagt-fulgte-i-koelvandet-paa-terrorangreb-i-boston/">102 timers menneskejagt fulgte i 
kølvandet på terrorangreb i Boston </a></p><p>
Juryen vurderede ham i forrige uge skyldig i alle de 30 anklager, han var 
sigtet for, men skyldsspørgsmålet er kun første del af retssagen. Fra på 
tirsdag begynder strafudmålingen, og spørgsmålet er nu, om Dsjokhar 
Tsarnajev skal have dødsstraf. 
</p><p>
Og her er det, at juryens forhold til deres søskende kommer til at spille ind. 
</p><h3>
Manipuleret af sin bror 
</h3><p>
I staten Massachusetts, hvor Boston ligger, har man ikke dødsstraf, men da 
sagen bliver ført ved den føderale domstol, kan Dsjokhar Tsarnajevs 
forbrydelse koste ham hans liv. I løbet af de næste uger skal anklagerne 
først præsentere alle de skærpende omstændigheder, der kan argumentere for 
dødsstraf. 
</p><p>
Herefter skal forsvarerne præsentere alle de formildende omstændigheder, der 
kan betyde, at Dsjokhar Tsarnajev i stedet skal have livstid i fængsel. 
</p><p>
Kun et jurymedlem skal sige fra over for dødsstraf, og så venter der i stedet 
Dsjokhar Tsarnajev en livstidsdom. <i>Mitigation</i> kaldes forsvaret, der 
er et fast element i sager om dødsstraf i USA. Forsvaret er dog begyndt på 
dette allerede under den del af retssagen, der handler om skylden. 
</p><p>
Advokat Judy Clarke, der er forsvarer for Dsjokhar Tsarnajev, indledte 
retssagen med at sige: »Det var ham«, og erklærede sin klient skyldig. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_usa/ECE2573774/fire-ting-du-boer-vide-om-boston-sagen/">Fire ting du bør vide om Boston-sagen</a></p><p>
I stedet har forsvaret sat spørgsmålstegn ved, hvor autonomt Dzokhar Tsarnajev 
handlede. Og det kan der være god ræson i, forklarer Tim Jon Semmerling, der 
er mitigationsspecialist på nogle af de største retssager om terror mod USA. 
Han kender ikke til detaljerne i Boston, men forklarer om ideen bag det at 
tage hul på mitigation tidligt: 
</p><p>
»Advokaten forbereder juryen på at forstå, at der er mere i historien, tidligt 
i sagen. Samtidig beskytter det forsvarets troværdighed og sammenhængen i 
deres teori«, forklarer Tim Jon Semmerling. 
</p><p>
Mens anklagerne i den første del af retssagen har brugt utallige vidner, der 
påviste Dsjokhar Tsarnajevs skyld, indkaldte Judy Clarke blot fire vidner. 
De bakkede alle op om hendes pointe om, at det var storebroderen, Tamerlan 
Tsarnajev, der var den radikaliserede af de to brødre. 
</p><p>
Imens var Dsjokhar Tsarnajev en almindelig teenager, der blev manipuleret af 
sin storebror. Strategien kaldes et svengaliforsvar efter en karakter i en 
historie fra 1800-tallet og hentyder til et forsvar af en person, der 
fungerede som en brik for hjernen bag forbrydelsen. 
</p><h3>
Appel til juryen 
</h3><p>
Forsvaret har demonstreret, hvordan det var storebroderen, der søgte på 
håndvåben og detonatorer på internettet, mens lillebroderen brugte sin tid 
på Facebook. Samtidig var det udelukkende Tamerlan Tsarnajevs fingeraftryk, 
der blev fundet i det køkken, hvor bomberne sandsynligvis blev lavet. 
</p><p>
Judy Clarke sluttede sit forsvar i første del af retssagen med at bede juryen 
om at være åben for »hvad der mere er at lære, og hvad der mere er at 
forstå«. 
</p><p>
Under mitigationen i de næste uger vil forsvaret nemlig kunne udvide sit 
argument om den manipulerende storebror betydeligt, og ifølge Tim Jon 
Semmerling »er det nu, det gælder for dem«. 
</p><p><b class="ext-link">LÆS MERE OM STRAFFEN</b><a class="embeddedlink" href="http://politiken.dk/udland/ECE2196106/anklager-kraever-doedsstraf-til-bombeband-fra-boston-marathon/">Anklager kræver 
dødsstraf til bombeband fra Boston Marathon</a></p><p>
Under mitigationen forklarer man typisk hele den anklagedes baggrund for at 
demonstrere over for juryen, hvorfor den anklagede begik forbrydelsen, og 
for at tale til deres medfølelse, nåde eller identifikation, så de ikke 
kræver dødsstraf. Derfor vil juryen sandsynligvis høre nærmere om Dsjokhar 
Tsarnajevs familie og om de poxlitiske og religiøse stridigheder, der førte 
til flugten til USA, da Dsjokhar var otte år gammel. Om deres problemer med 
at tilpasse sig USA, og hvordan forældrene i sidste ende blev skilt og tog 
hjem til Tjetjenien, mens de to sønner blev. 
</p><p>
Men mest af alt om forholdet til broderen. 
</p><p>
Og det bringer os tilbage til det spørgeskema, jurymedlemmerne skulle svare 
på, før de kunne blive udvalgt. Tim Jon Semmerling fortæller, hvordan 
forsvarer og anklager deltager i udformningen af spørgeskemaet og 
udvælgelsen af juryen og »at advokaterne ud fra svarene kan finpudse, 
hvordan de præsenterer mitigationen og identificere de medlemmer af juryen, 
som præsentationen kan give genlyd hos«. 
</p><p class=" bl-elem">
Derfor ved Judy Clarke også, hvem i juryen der kender til presset fra 
søskende. Hvem der måske kan være personen, der svarer nej, når juryen i 
sidste ende skal svare på: Skal Dsjokhar Tsarnajev dø? 
</p>	
</div>

</div></body></html>
