---
layout:     post
title: 	    "Ny genterapi viser lovende tegn på aids-vaccine"
post_author:	    Martin Bernth
post_date:	    Thu, 19 Feb 2015 06:58:00 +0000
post_site:	    ing.dk 
post_link:	    http://ing.dk/artikel/ny-genterapi-viser-lovende-tegn-paa-aids-vaccine-174224
---
<html><body><div><section class="body"><p>I årtier har lægevidenskaben kæmpet for at få bugt med hiv-virussen, der hæmmer immunforsvaret og kan føre til aids. Men en ny såkaldt genterapi har nu vist sig i stand til fuldstændig at bremse spredningen af hiv i kroppen på aber. <a href="http://www.nytimes.com/2015/02/19/health/new-approach-to-blocking-hiv-raises-talk-of-an-aids-vaccine.html?ref=science&amp;_r=0">Det skriver New York Times.</a></p>
			<p>Et særligt gen sprøjtes ind i kroppen indlejret i en ultrakort dna-streng. Genet får muskler til at producere et bestemt protein, hvis udformning gør det i stand til at blokere for de cellereceptorer, som hiv-virussen gør brug af, når den inficerer nye celler.</p>
			
			<p>Virussen kan dermed ikke fastgøre sig og overtage celler og vil i sidste ende blive tilintetgjort af immunforsvaret.</p>
			<p>Den ledende forsker bag den nye opdagelse er Michael Farzan, der forsker i smitsomme sygdomme ved Scripps Research Institute i Florida. Han kalder den nye genterapi for ‘den bredeste og mest potente hæmmer, der hidtil er beskrevet’. Studiet bag er netop blevet offentliggjort i det videnskabelige tidsskrift <a href="http://www.nature.com/nature/journal/vaop/ncurrent/full/nature14264.html">Nature.</a></p>
			<p>Den nye terapiform har da også vist sig at være meget lovende i forsøg med aber. Fire aber, der gentagne gange er forsøgt inficeret med hiv, har nu været fuldt beskyttet af ‘vaccinen’ i næsten et år.</p>
			
			<p>Næste skridt bliver at teste genterapien i allerede inficerede aber for at sikre, at også det kan stoppe virussen i at sprede sig. Herefter håber Michael Farzan, at menneskelige forsøg kan gå i gang.</p>
			<p>Indledningsvis vil proteinet blive sprøjtet direkte ind i kroppen, og hvis det går godt, skal genterapien gives til hiv-patienter, der ikke vil tage deres medicin på grund af eksempelvis bivirkninger.</p>
			
			<p>Endeligt skal terapien gives til raske mennesker, der lever et højrisikoliv, når det gælder hiv-smitte, for at stå sin endelige test.</p>
		</section></div></body></html>
