---
layout:     post
title: 	    "Ung mand sigtet for at hjælpe terroristen i København"
post_author:	    
post_date:	    Fri, 27 Feb 2015 11:11:49 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2566346/ung-mand-sigtet-for-at-hjaelpe-terroristen-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Endnu en person er anholdt i forbindelse med terrorangrebene mod et 
ytringsfrihedsmøde og mod den jødiske synagoge. 
</p><p>
Manden sigtes for at hjælpe gerningsmanden bag de to skudattentater, der 
kostede to personer livet, oplyser Københavns Politi. Han ventes at blive 
fremstillet i et grundlovsforhør lørdag. 
</p><p>
Anholdelsen skete fredag formiddag. 
</p><p>
I forvejen sidder to mænd varetægtsfængslede, mistænkt for at hjælpe 
terroristen bag angrebene med at skjule gerningsvåbnet og med at holde sig 
skjult efter det første skyderi, der var rettet mod kulturhuset Krudttønden 
på Østerbro under et møde om ytringsfriheden. 
</p><p>
De to fik i går deres varetægtsfængsling forlænget i fire uger, sigtet for 
medvirken til drab og drabsforsøg.
</p><p><b class="ext-link">RETSREFERAT</b><a class="embeddedlink" href="http://politiken.dk/indland/fokus_danmark/fokus_terror/ECE2564398/terrorists-formodede-hjaelpere-faar-faengsling-forlaenget/">Terrorists formodede hjælpere får 
fængsling forlænget</a></p><p>
Det retsmøde skete for lukkede døre og under sikkerhedsforanstaltninger, der 
er usete i dansk retsvæsen: Blandt andet var syv-otte kampklædte og tungt 
bevæbnede antiterrorbetjente til stede inde i retssalen, da det blev 
gennemført.
</p><p>
Anklagemyndigheden ventes også at bede om at få sendt tilhørere ud, når 
grundlovsforhøret over den senest anholdte skal gennemføres. Årsagen er 
sandsynligvis den samme som den, der blev fremlagt under torsdagens 
fristforlængelse, hvor anklageren bad om dørlukning af hensyn til 
efterforskningen.
</p><p class=" bl-elem"><b class="ext-link">FAKTA</b><a class="embeddedlink" href="http://politiken.dk/indland/fakta_indland/ECE585739/fakta-de-danske-terrorsager/">De danske terrorsager</a></p>	
</div>
</div></body></html>
