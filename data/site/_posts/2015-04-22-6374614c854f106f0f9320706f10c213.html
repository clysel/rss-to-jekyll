---
layout:     post
title: 	    "Jeremy Clarkson vender for en kort stund tilbage på Top Gear"
post_author:	    
post_date:	    Wed, 22 Apr 2015 15:07:13 +0200
post_site:	    politiken.dk 
post_link:	    http://politiken.dk/kultur/filmogtv/ECE2638001/jeremy-clarkson-vender-for-en-kort-stund-tilbage-paa-top-gear/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den engelske tv-vært Jeremy Clarkson, der i slutningen af sidste måned blev 
fyret fra BBC, kommer tilbage på skærmen som vært i nye Top Gear-programmer 
senere på året. 
</p><p>
Det drejer sig om tre nye episoder, som næsten var i kassen, inden Clarkson 
blev suspenderet på grund af overfaldet på produceren Oisin Tymon. 
</p><p>
Det bekræftede Kim Shillinglaw, programdirektør for BBC2, under et pressemøde 
i går. Ifølge programdirektøren bliver de kommende udsendelser med Clarkson 
formentlig allerede vist til sommer. </p><p>
»Jeg vil på ingen måde have, at det tilgængelige materiale ikke skal kunne ses 
af seerne«, siger Kim Shillinglaw til <a class=" bl-elem" target="_blank" href="http://www.bbc.com/news/entertainment-arts-32407514">BBC.</a></p><p><b class="ext-link">LÆS MERE</b><a class="embeddedlink" href="http://politiken.dk/kultur/medier/ECE2603679/jeremy-clarkson-er-fortid-paa-top-gear/">Jeremy Clarkson er fortid på 'Top 
Gear'</a></p><p>
Ligeledes fastslår hun, at den kontroversielle vært også i fremtiden vil kunne 
opleves i public service-stationens programmer. 
</p><div class="art-fakta article-box">
<h4 class="">
Top Gear i tal</h4>
<div class="fakta-body" data-buildingblock="embedded_factboxlink">
<p>
350 millioner seere over hele verden 
</p><p>
3 millioner følgere på Youtube 
</p><p>
Over 170 episoder i det aktuelle format (siden 2002) 
</p><p>
Etableret i 1977 som et lokalt show i BBC Midlands 
</p><p>
1,7 millioner læsere verden over af Top Gear-magasinet 
</p><p class=" bl-elem"><i class=" bl-elem">Kilde: BBC Worldwide</i></p>
</div>
</div><p>
»Jeremy vender tilbage«. </p><p>
»Det var alvorligt og uheldigt, hvad der skete, men der er intet forbud mod, 
at Jeremy optræder på BBC. Jeremy har brug for en pause, som også ville være 
tilfældet for alle andre mennesker«, lyder det. 
</p><h3>
BBC overvejer en kvindelig vært 
</h3><p>
Der har på det seneste været rygter om, at det skal være Sue Perkins, der skal 
overtage værtsrollen efter Clarkson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2604024/bbc-tvunget-til-at-saette-kontroversiel-vaert-af-holdet/">BBC tvunget til at sætte 
kontroversiel vært af holdet</a></p><p>
Hun er i øjeblikket vært på den engelske udgave af 'Den store bagedyst', og 
under gårsdagens pressemøde ville Shillinglaw ikke afvise, at de ansætter en 
kvindelig vært på det populære bilprogram. 
</p><p>
»Vi overvejer bestemt at få en kvindelig vært, men det er ikke en tvingende 
prioritet«. 
</p><h3>
Clarkson: Mistanke om kræft skyld i overfald 
</h3><p>
Ifølge BBC's undersøgelse var der tale om et »uprovokeret angreb«, da Clarkson 
overfaldt produceren 4. marts. Først gik Clarkson til verbalt angreb på 
Tymon, og siden slog tv-værten den 36-årige producerer i ansigtet i omkring 
30 sekunder, så hans læbe begyndte at bløde og hæve op. Selv om Tymon ikke 
anmeldte Clarkson, valgte politiet alligevel at undersøge sagen nærmere. 
Senere fandt politiet frem til, at der ikke var nogen grund til at 
efterforske episoden mellem Clarkson og Tymon yderligere. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00930/Britain_Jeremy_Clar_930129y.jpg" alt="" border="0"/><span class="caption"><span class="f-img-caption">Værterne. 
</span>Jeremy Clarkson (i midten) delte værtsrollen på Top Gear med James May (venstre) og Richard Hammond (højre). Foto: Ap</span></span></p><p>
I søndags skrev Clarkson i en klumme i <a target="_blank" href="http://www.thesundaytimes.co.uk/sto/news/uk_news/People/article1545970.ece">Sunday 
Times</a>, at det var en mistanke om kræft i tungen, der fik ham til at tabe 
besindelsen. To dage før overfaldet havde Clarksons læge sagt, at han skulle 
få undersøgt den eventuelle kræftknude nærmere. 
</p><p class=" bl-elem">
»Men det kunne jeg ikke. Vi var midt i optagelserne til en Top Gear serie. Og 
Top Gear kom altid i første række,« skriver han i sin klumme. 
</p>	
</div>

</div></body></html>
