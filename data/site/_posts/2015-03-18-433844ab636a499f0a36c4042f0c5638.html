---
layout:     post
title: 	    "Øjenvidner: »Vi troede, det var et angreb på Field's«"
post_author:	    
post_date:	    Wed, 18 Mar 2015 17:52:36 +0100
post_site:	    politiken.dk 
post_link:	    http://politiken.dk/indland/ECE2593440/oejenvidner-vi-troede-det-var-et-angreb-paa-fields/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi havde lige sat os, da vi hørte tre - måske flere - høje knald
</p>
<p class="sender">
Vidne 
</p>
</blockquote>
</div><p>
»Vi havde lige sat os, da vi hørte tre - måske flere - høje knald«, forklarer 
en ansat i storcenteret Field's, der sammen med to kollegaer var gået ned 
til restauranten RAMBLA ved centerets bagindgang for at spise frokost få 
minutter i tolv. 
</p><p>
Da de kigger ud på gaden kort efter, har politiet overmandet en person ikke så 
langt fra parkeringskælderen. Ifølge de tre vidner var han af udenlandsk 
udseende og iført en orange dunjakke: 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00921/fields-300_921759a.gif" alt="" border="0"/></span></p><p>
»Han havde helt karseklippet hår«. 
</p><p>
Adskillige politibiler ankom »lynhurtigt« til stedet, fortæller de tre vidner, 
der fra restauranten havde udsigt til jagten på nogle af de involverede i 
det skudopgør, der netop havde udspillet sig i parkeringskælderen under 
Field's. 
</p><p>
»Vi troede, det var et angreb på Field's, så vi skyndte os at ringe op til 
arbejdet«, fortæller en af de tre. Men de første to opkald, var der ingen, 
som besvarede. 
</p><p>
»Heldigvis kom vi igennem tredje gang, men vores kollega havde ikke engang 
hørt om skyderierne«, siger de tre vidner. 
</p><h3>
Politiet har fat i otte personer 
</h3><p>
Selve episoden opstod oppe i Field's, da to grupperinger stødte sammen. Det 
eskalerede nede i parkeringskælderen, hvor der bliver affyret flere skud, 
fortæller vicepolitiinspektør ved Københavns Politi Lau Thygesen. 
</p><p>
To personer blev ramt af skud, en af dem er alvorligt såret. Tidligere på 
dagen hed det, at tre blev ramt af skud, men ifølge politiet blev den tredje 
kun snittet af en kniv. 
</p><p>
Politiet kan endnu ikke sige noget om, hvor mange skud gerningsmændene 
affyrede. I sagen har politiet indtil videre anholdt seks mænd i alderen 19 
til 26 år. 
</p><p><b class="ext-link">OPGØR</b><a class="embeddedlink" href="http://politiken.dk/indland/ECE2593107/tre-er-ramt-af-skud-i-fields/">Tre er ramt af skud i Field's</a></p><p>
»Det tyder på, at episoden har forbindelse til en hændelse, som har fundet 
sted tidligere. Vi ved, at nogle af personerne har relationer til en 
bandegruppering«, fortæller Lau Thygesen, der på nuværende tidspunkt ikke 
kan oplyse mere. 
</p><p>
Christian Schultz, der er butikschef i sandwichbaren 'Retreat' på første sal i 
Field's, oplevede opgøret tage fart på helt tæt hold. 
</p><p>
»Jeg står inde på min sandwichbar med to kunder, da jeg hører nogle begynde at 
råbe højlydt«, fortæller han til Politiken: 
</p><p>
»Der er en person med en skruetrækker. En anden løfter op i sin trøje og viser 
en køkkenkniv. Der omkring 5-7 personer, som står få meter fra mig og råber 
ad hinanden. Og så løber de ned ad trapperne«. 
</p><h3>
Ingen meldinger fra centeret 
</h3><p>
Udover den anholdte på gaden, som vidnerne fra restauranten RAMBLA beskriver, 
blev en anden person pågrebet oppe på taget af Field's parkeringsanlæg. Her 
blev han iklædt en hvid plastikdragt af betjente med skudsikre veste. 
</p><p>
Kort efter episoden talte Politiken med Lene Møller Frederiksen, der er 
butikschef i tøjbutikken Esprit. Hun forklarede, at der ikke blev meldt 
noget ud over højtalerne til kunderne. Det skabte forvirring. 
</p><p class=" bl-elem">
»Der er en mærkelig stemning, for det er ikke alle, der ved, at der har været 
skyderi, fordi der ikke er blevet meldt noget ud. Vi ansatte herinde i 
butikken fik det kun at vide, fordi der var en anden af vores butikker i 
Vejle, som ringede og spurgte, om vi var okay«, sagde butikschefen. 
</p>	
</div>
</div></body></html>
