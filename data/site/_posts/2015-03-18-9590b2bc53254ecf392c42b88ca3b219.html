---
layout:     post
title: 	    "Juventus lover mål i Dortmund"
post_author:	    
post_date:	    Wed, 18 Mar 2015 18:30:46 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2593542/juventus-lover-maal-i-dortmund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Returopgøret mod Juventus i Champions League bliver »en af de største 
udfordringer i fodbold«. 
</p><p>
Det vurderer i hvert fald Borussia Dortmunds træner, Jürgen Klopp, i hvert 
fald, før han sender sit hold på banen for at vende 1-2 fra første opgør til 
samlet sejr i ottendedelsfinalen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2561969/effektive-italienere-straffer-slap-tysk-defensiv/">Effektive italienere straffer 
slap tysk defensiv</a></p><p>
Det kræver en sejr på 1-0 eller med mindst to mål, mens hans kollega, 
Maximiliano Allegri, er fuldt bevidst om, at uafgjort rækker til en plads i 
kvartfinalen. Det er et resultat, det italienske hold mestrer, men alligevel 
føler Juventus-manageren sig overbevist om, at det i hvert fald ikke bliver 
0-0. 
</p><p>
»Vi bliver nødt til at score et mål. Det er jeg sikker på – og to ville være 
godt«, siger han til uefa.com. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/laprimera/ECE2587931/spansk-indskifter-sikrer-juventus-forspring-paa-14-point/">Spansk indskifter sikrer 
Juventus forspring på 14 point</a></p><p>
Juventus må undvære den skadede veteran Andrea Pirlo, men har til gengæld 
farlige spillere som Paul Pogba og Carlos Tevez på holdkortet. 
</p><p>
Italienerne fremstår også som svage favoritter til at gå videre, for Dortmund 
leder stadig efter topniveauet fra det seneste par sæsoner. Ganske vist gik 
holdet sikkert videre fra det indledende gruppespil med en samlet score på 
14-4, men i de seneste to kampe i Bundesligaen har Dortmund spillet 0-0 mod 
Hamburger SV og FC Köln – netop det resultat, der vil sende Juventus videre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2573236/modstander-griner-af-lidt-for-bloed-dortmund-stjerne/">Modstander griner af lidt for 
blød Dortmund-stjerne</a></p><p>
Årsagen er, at Dortmunds offensiv er blevet drænet for topspillere og falmet 
en smule i kvalitet, mens især modstanderne i den hjemlige liga er levet 
bedre til at håndtere det tidligere så overvældende pres. Derfor har Jürgen 
Klopp en klar fornemmelse af, hvad der skal til i aften. 
</p><p>
»Vi skal spille enestående for at gå videre«, vurderer han over for uefa.com. 
</p><p class=" bl-elem"><i class=" bl-elem">Marc Oster er erhvervspraktikant på sportsredaktionen</i></p>	
</div>
</div></body></html>
