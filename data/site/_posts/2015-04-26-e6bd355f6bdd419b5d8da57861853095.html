---
layout:     post
title: 	    "Ny elevformand vil have trivsel nedfældet i loven"
post_author:	    
post_date:	    Sun, 26 Apr 2015 15:33:41 +0200
post_site:	    politiken.dk 
post_link:	    http://politiken.dk/indland/uddannelse/ECE2643914/ny-elevformand-vil-have-trivsel-nedfaeldet-i-loven/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske skoleelever skal have mest muligt ud af deres skolegang, og det kan de 
ikke få, hvis deres koncentration falder, hver gang de trækker vejret.
</p><p>
Det mener 16-årige Silke Fogelberg, der er blevet valgt til ny formand for 
Danske Skoleelever som afløser for Miranda Dagsson.
</p><p>
Silke Fogelberg vil blandt andet gå til kamp for et bedre undervisningsmiljø i 
de danske skoler.
</p><p>
»Det, jeg rigtig gerne ser, er, at vi får en trivselslovgivning, der sikrer 
undervisningsmiljøet og elevernes undervisningsforhold. De voksne er 
allerede sikret med deres arbejdslovgivning, men vi elever bliver glemt«, 
siger Silke Fogelberg.
</p><h3>
Reform giver forandringer
</h3><p>
Hun mener, at meget kan gøres bedre for skoleeleverne - også selvom 
undersøgelser viser, at størstedelen af de danske skoleelever er glade for 
at gå i skole.
</p><p>
»Der er rigtig mange elever, der er glade for at gå i skole, og det er super 
fedt. Men der er 19 procent af eleverne, der ikke kan høre, hvad læreren 
siger, på grund af støj, og der er flere, der bliver ensomme«, siger Silke 
Fogelberg.
</p><p>
Det næste år skal hun tale danske elevers sag som formand, og det kan blive et 
travlt år i kølvandet på den nye folkeskolereform.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2636107/elever-i-folkeskolen-plages-af-uro-og-stoej-i-klasserne/">Elever i folkeskolen plages af 
uro og støj i klasserne</a></p><p>
Arbejdet i Danske Skoleelever er dog ikke helt nyt for Silke Fogelberg, der 
har været aktiv i organisationen i to år og det foregående år har siddet som 
medlem af organisationens bestyrelse som regionsformand for Fyn.
</p><p class=" bl-elem">
»Vi går et spændende år i møde, hvor jeg vil kæmpe for, at elevernes stemme er 
tydelig i debatten om skolen. Vi vil ikke nøjes med at se på. Vi vil 
selvfølgelig blande os i debatten og være med til at skabe det gode skoleliv 
for alle elever«, siger Silke Fogelberg
</p>	
</div>

</div></body></html>
