---
layout:     post
title: 	    "Terroren genopliver København som friby for forfattere"
post_author:	    
post_date:	    Tue, 03 Mar 2015 11:31:40 +0100
post_site:	    politiken.dk 
post_link:	    http://politiken.dk/kultur/ECE2570672/terroren-genopliver-koebenhavn-som-friby-for-forfattere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Fribyer</h5>
<div class="fakta-body" data-buildingblock="embedded_factboxlink">
<p>
Sammenslutningen Icorn tilbyder forfulgte skribenter et helle. 
</p><p>
Fribyerne forpligter sig til at betale forfatterens leveomkostninger og sikre mulighed 
for at skrive. 
</p><p>
Aarhus, som nu har sin anden forfatter, blev i 2010 den første danske 
friby. Også Frederiksberg, Odense og Fanø har været fribyer, og nu 
går København ind i ordningen igen.
</p><p class=" bl-elem">
I Icorn er der p.t. 45 byer, der er eller har forpligtet sig til at være fribyer. 
De fleste ligger i Europa.
</p>
</div>
</div><p>
Med tydeligt afsæt i det aktuelle terrorbillede melder København sig nu igen 
ind i fribyordningen. 
</p><p>
Fribyer er byer eller kommuner, der som betalende værter giver et helle til en 
forfatter eller kunstner, som ikke kan ytre sig frit, hvor han eller hun 
hører hjemme. 
</p><p>
Herhjemme er Aarhus som eneste kommune friby for forfatter nummer 2, mens 
Odense, Fanø og Frederiksberg, der også har været værter for forfattere, har 
droppet ordningen. Heller ikke København havde tænkt sig at fortsætte, når 
den nuværende fribykunstner irakiske Suhael Sami Naders ordning udløber om 
kort tid. 
</p><p>
»Men de seneste terroranslag har vist os, at der stadig er behov for 
ordningen, og det er på den baggrund, at en enig Borgerrepræsentation – fra 
Enhedslisten til Dansk Folkeparti – nu har vedtaget, at vi melder os ind 
igen«, siger Jacob Næsager, gruppeformand i Københavns Borgerrepræsentations 
konservative gruppe, som har stillet forslaget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2492722/skammeligt-at-koebenhavn-svigter-de-forfulgte-forfattere/">Skammeligt at København 
svigter de forfulgte forfattere</a></p><p>
»Der er et behov for at få afdækket forholdene og fortalt historien om især 
Islamisk Stat. Vi kan se et gryende behov for at hjælpe navnlig 
systemkritikere, der ikke må skrive frit i deres hjemlande«. 
</p><p>
Et fribyarrangement kan være med til ikke bare at støtte ytringsfrihed, men 
også forebygge terror, vurderer han. 
</p><p>
»Det kan modvirke, at der opstår lommer, hvor folk kan forberede terror i det 
skjulte«, mener Jacob Næsager. 
</p><h3>
Prioriterer anderledes 
</h3><p>
Frem til budgetforhandlingerne i efteråret vil forvaltningen undersøge, hvilke 
forfattere, tegnere, journalister eller andre truede fagfolk der kan blive 
tale om. Og skulle det ende med en skønlitterær forfatter fra andre hjørner 
end Mellemøsten, er Jacob Næsager også med på det. 
</p><p>
Odense Kommune har til gengæld lige droppet ordningen. 
</p><p>
»Vi synes, det her og nu er relevant at støtte initiativer for ytringsfrihed, 
men vi har valgt i stedet at bruge penge på andre konkrete arrangementer og 
initiativer, der har med ytringsfrihed at gøre«, siger viceborgmester og 
medlem af by- og kulturudvalget i Odense Brian Nybro (SF). 
</p><p>
»Jeg synes, ordningen har overlevet sig selv lidt, og vi havde faktisk svært 
ved at finde relevante forfattere. Blandt andet var der nogle, som hellere 
ville til København, og især synes jeg, at det er et problem, at vi ikke 
giver asyl efterfølgende, men sender forfatteren hjem efter opholdet – eller 
i hvert fald videre til en anden by«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2239599/forfulgt-forfatter-faar-frirum-i-aarhus/">Forfulgt forfatter får frirum 
i Aarhus</a></p><p>
I Aarhus, som nu har sin anden forfatter på besøg, understreger kulturrådmand 
Rabih Azad-Ahmad, at man »ikke bare sætter forfatterne på et fly til deres 
hjemland«, efter at de i to år har skrevet kritisk. 
</p><p>
»Vi kan ikke give asyl, men vi kan hjælpe dem med at finde nye fribyer eller 
opholdssteder, og de har typisk selv nået at opbygge netværk, mens de er 
her«, siger rådmanden. 
</p><p>
Hans opbakning til fribyordningen har ikke med aktuel terror at gøre: 
</p><p>
»For os handler det om som kommune at beskytte og sætte fokus på 
ytringsfrihed. Vi tager den somme tider for givet, men med en forfatter 
udefra minder vi vores borgere om, at der ude i verden er nogle, som sætter 
livet på spil for en afgørende rettighed«. 
</p><h3>
Lige ret for alle 
</h3><p>
Byens aktuelle fribyforfatter, iranske Omid Shams Gakieh, har travlt og er 
blandt andet i gang med at færdiggøre et drama samt en antologi med persiske 
avantgardedigte, hvoraf dele publiceres på dansk til sommer. 
</p><p>
Forfatteren, der er forfulgt af regering og paramilitære grupper i sit 
hjemland, har mærket, hvordan »et midlertidigt fristed«, som han 
understreger, har givet ham tryghed og dermed overskud til at skrive. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan se et gryende behov for at hjælpe navnlig systemkritikere
</p>
<p class="sender">
Jacob Næsager (K) 
</p>
</blockquote>
</div><p>
»Og ytringsfrihed handler ikke kun om at måtte ytre sig. I Iran måtte jeg 
gerne lufte mine holdninger over for mine venner eller andre intellektuelle, 
men jeg måtte ikke gøre det offentligt. Så ytringsfrihed handler om en lige 
ret for alle til at blive hørt og have adgang til medierne«.</p><p>
Omid Shams Gakieh mener, at fribyerne holder liv i en væsentlig diskussion om 
ytringsfrihed, og her har Danmark sine egne positioner, har han bemærket. 
</p><p>
»Der synes i Danmark at være to grundholdninger til ytringsfrihed: Enten kan 
ytringsfriheden ikke begrænses, hvilket teoretisk set selvfølgelig er 
korrekt. Eller også har ytringsfriheden en grænse, man moralsk ikke bør 
overtræde, hvilket teoretisk set er svært at forsvare, selv om de grænser 
findes i virkeligheden. I Tyskland kan man for eksempel ikke sige hvad som 
helst om et følsomt emne som holocaust«, siger Gakieh. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1426871/gambianer-i-eksil-paa-frederiksberg-jeg-arbejder-haardt-saa-laenge-jeg-er-fri/">Gambianer i eksil på 
Frederiksberg: Jeg arbejder hårdt så længe jeg er fri</a></p><p>
Men de skarpe fronter i diskussionen har gjort, at der ikke har været plads 
til en dybere analyse af, hvad ytringsfrihed i virkeligheden er. 
Provokationen er blevet set som den vigtigste del af diskussionen, vurderer 
Omid Shams Gakieh, der i stedet efterlyser en seriøs diskussion af religion. 
</p><p>
»Men folk er blevet bange for at diskutere religion«. 
</p><p><i class=" bl-elem">Og kan det lade sig gøre i en ophedet atmosfære som den, vi står i nu?</i></p><p class=" bl-elem">
»Ja. Og det er meget, meget vigtigt, at vi viser terroristerne, at vi 
fortsætter med at tage de diskussioner, som om intet var hændt«. 
</p>	
</div>
</div></body></html>
