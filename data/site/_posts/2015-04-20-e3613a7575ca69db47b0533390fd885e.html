---
layout:     post
title: 	    "USA sender krigsskibe til Yemen"
post_author:	    
post_date:	    Mon, 20 Apr 2015 21:23:37 +0200
post_site:	    politiken.dk 
post_link:	    http://politiken.dk/udland/int_mellemoesten/ECE2636110/usa-sender-krigsskibe-til-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske flåde sender to krigsskibe til farvandet ud for Yemens kyst, 
bekræfter en talsmand i forsvarsministeriet Pentagon. 
</p><p>
Ifølge det amerikanske nyhedsbureau AP, som har talt med anonyme kilder i 
flåden, er målet for amerikanerne at stoppe leverancer af våben fra Iran. 
</p><p>
En talsmand for Det Hvide Hus, Josh Earnest, udtrykker bekymring over Irans 
rolle i konflikten, men han kommenterer ikke direkte oplysningen om de to 
krigsskibe. 
</p><p>
»Vi har set beviser på, at Iran sender våben og anden støtte til houthierne i 
Yemen. Den støtte vil kun bidrage til yderligere vold i landet«, siger 
Earnest. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2633207/eu-og-usa-svigter-yemen/">EU og USA svigter Yemen </a></p><p>
Reuters skriver omvendt på baggrund af et interview med en talsmand for 
Pentagon, at krigsskibene ikke er på en »specifik mission i forhold til at 
stoppe iranske våben«. 
</p><p>
De to skibe, som sendes af sted, er hangarskibet USS Theodore Roosevelt og 
missilkrydseren USS Normandy. 
</p><h3>
USA tidligere angrebet i Yemen 
</h3><p>
USA har ifølge AP ni skibe i regionen, herunder krydsere og destroyere, som 
har mandskab til at kunne borde og kontrollere lasten på andre skibe. 
</p><p>
Den amerikanske flåde har særdeles dårlige minder fra Yemen. I år 2000 blev 
destroyeren USS Cole bombet i et selvmordsangreb, mens den lå ved kaj i den 
yemenitiske havneby Aden. 
</p><p><b class="ext-link">INDBYGGER I YEMEN </b><a class="embeddedlink" href="http://politiken.dk/udland/ECE2623319/indbygger-i-yemen-vi-er-paa-det-forkerte-sted-paa-det-forkerte-tidspunkt-igen/">Vi er på det forkerte sted på 
det forkerte tidspunkt. Igen </a></p><p>
17 søofficerer blev dræbt, og adskillige blev såret. Al-Qaeda tog 
efterfølgende skylden. 
</p><h3>
Iran afviser våbenleverancer 
</h3><p>
Iran mistænkes for at sende våben til den shiitiske Houthi-milits og 
bevægelse, som har erobret magten i det fattige arabiske land tidligere på 
året. 
</p><p>
Iran har afvist konkrete beskyldninger fra andre arabiske lande om iranske 
våben- og mandskabsleverancer. 
</p><p>
Den øverste leder i Iran, ayatollah Ali Khamenei, beordrede i går landets 
væbnede styrker til at øge beredskabet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2621599/yemen-er-uden-mad-uden-el-og-uden-benzin/">Yemen er uden mad, uden el og 
uden benzin</a></p><p>
I marts dannede flere arabiske lande med Saudi-Arabien i spidsen en militær 
koalition, som bekæmper den shiitiske milits med luftangreb. 
</p><p>
Hundredvis af mennesker er blevet dræbt de seneste uger i Yemen. 
</p><p class=" bl-elem">
Saudi-Arabien var indtil houthiernes fremmarch nært allieret med Yemen, hvis 
præsident, Abd-Rabbu Mansour Hadi, tidligere på året flygtede til 
nabolandet. 
</p>	
</div>

</div></body></html>
