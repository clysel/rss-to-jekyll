---
layout:     post
title: 	    "Leder af muslimsk broderskab idømmes fængsel på livstid"
post_author:	    
post_date:	    Sat, 28 Feb 2015 13:22:13 +0100
post_site:	    politiken.dk 
post_link:	    http://politiken.dk/udland/ECE2567932/leder-af-muslimsk-broderskab-idoemmes-faengsel-paa-livstid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lederen af Det Muslimske Broderskab er idømt fængsel på livstid for 
tilskyndelse til drab på anti-islamistiske demonstranter i 2013 ifølge 
egyptiske medier. 
</p><p>
Mohammed Badie har været både tiltalt og dømt i andre sager, siden 
militærstyret i Egypten i sommeren 2013 væltede præsident Mohamed Mursi og 
knuste broderskabets ledelse og støtter. 
</p><p>
Ud over organisationens leder er også hans to viceledere og tidligere formand 
for Egyptens parlament Saad al-Katatni blevet dømt i sagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2542851/egypten-omstoeder-183-doedsdomme/">Egypten omstøder 183 dødsdomme </a></p><p>
Domstolen i Kairo har desuden stadfæstet fire dødsdomme fra december sidste år 
mod medlemmer af Det Muslimske Broderskab for skyld i samme sag. 
</p><p>
Dommene, som omhandler blodige sammenstød i Kairo sommeren 2013, kan ankes. 
</p><h3>
Ni dræbt
</h3><p>
Ifølge vidner skulle anti-islamistiske demonstranter have kastet brandbomber 
imod Det Muslimske Broderskabs hovedkvarter i hovedstaden, mens medlemmer af 
organisationen skød med skarpt mod dem. 
</p><p>
Ni personer blev dræbt ved episoden. 
</p><p>
Demonstranterne havde krævet Mohamed Mursis afgang. Den kom tre dage senere, 
da militæret fjernede den demokratisk valgte præsident fra posten, efter at 
han havde siddet i et år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2362338/broderskabets-politiske-floej-oploeses-i-egypten/">Broderskabets politiske fløj 
opløses i Egypten</a></p><p>
Militærstyret forklarede, at afsættelsen skete efter folkets ønske, og der var 
sandt nok en massiv modstand mod Det Muslimske Broderskab på det tidspunkt. 
</p><p>
Organisationen blev beskyldt for at ændre forfatningen til egen fordel og for 
reelt at krænke det demokrati, som de politiske medlemmer af organisationen 
var valgt til at varetage. 
</p><p class=" bl-elem">
Også Mursi er tiltalt i flere sager, og han risikerer dødsstraf. 
</p>	
</div>
</div></body></html>
