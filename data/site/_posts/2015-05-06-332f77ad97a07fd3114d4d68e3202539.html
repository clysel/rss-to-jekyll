---
layout:     post
title: 	    "Nyopdaget virus gør værtscomputeren ubrugelig, hvis den opdages"
post_author:	    Adam Fribo
post_date:	    Wed, 06 May 2015 07:00:00 +0000
post_site:	    www.version2.dk 
post_link:	    http://www.version2.dk/artikel/selvdestruerende-virus-goer-vaertscomputeren-ubrugelig-hvis-den-opdages-174536?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Sikkerhedseksperter fra Cisco har opdaget en ny art malware, der selvdestruerer ved at ødelægge computeren, hvis den opdages.</p>

<p>Det skriver <a href="http://www.bbc.com/news/technology-32591265">BBC</a>.</p>

<p>Det er sikkerhedseksperterne Ben Baker og Alex Chiu, der advarer om virussen Rombertik. Rombertik inficerer i reglen Windows-computere via phishing-mails, og indtil den bliver opdaget, er dens funktion at stjæle login-oplysninger, som brugeren har tastet ind på diverse hjemmesider.</p>

<p>Men det, der gør Rombertik interessant, er, at den forsvarer sig yderst aggressivt mod angreb.</p>

<p>»Rombertik er unik på den måde, at den aktivt forsøger at ødelægge computeren, hvis den detekterer visse handlinger, der er forbundet med malware-analyse,« skriver sikkerhedseksperterne.</p>



<p>Mere konkret forsøger Rombertik at overskrive computerens Master Boot Record (MBR), hvorefter den genstarter maskinen. Når computeren genstartes uden en MBR, vil den være fanget i en sløjfe af konstant genstart.</p>

<p>Derefter vil brugeren være nødt til at geninstallere Windows.</p>
  </section>

      </div></body></html>
