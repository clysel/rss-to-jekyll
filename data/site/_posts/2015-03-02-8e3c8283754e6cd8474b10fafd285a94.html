---
layout:     post
title: 	    "Twitter blokerer op mod 20.000 ISIS-konti"
post_author:	    Christian Loiborg
post_date:	    Mon, 02 Mar 2015 12:08:41 +0000
post_site:	    www.version2.dk 
post_link:	    http://www.version2.dk/artikel/twitter-blokerer-op-mod-20000-isis-konti-90175?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>IS, ISIL, ISIS. Den sunnimuslimske terrororganisation Islamisk Stat har mange navne. Og tilsyneladende også mange Twitter-aliaser. I hvert fald indtil for nyligt - for gennem den seneste måned er Twitter begyndt at lukke ISIS-relaterede konti, skriver <a href="http://www.dailydot.com/politics/twitter-youtube-bans-isis/">The Daily Dot</a>.</p>

<p>Twitter skulle efter sigende have lukket flere tusinde ISIS-relaterede konti gennem den seneste måned - ifølge nogle kilder er der tale om hele 20.000 konti. Som reaktion herpå lancerede ISIS en cyberprotest for retten til ytringsfrihed på sociale medier. Protestens hashtag #IslamicStateMedia blev dog hurtigt overtaget af modstandere af Islamisk Stat, og snart bestod langt størstedelen af brugen af hashtagget af kritik af terrororganisationen.</p>

<p>I weekenden cirkulerede et <a href="https://twitter.com/EjmAlrai/status/572143046399270913">billede på Twitter</a>, der angiveligt truer Twitter-medstifteren Jack Dorsey.</p>
  </section></div></body></html>
