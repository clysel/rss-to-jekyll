---
layout:     post
title: 	    "Russiske homopar på dansk vielsestur"
post_author:	    
post_date:	    Thu, 07 May 2015 17:08:10 +0200
post_site:	    politiken.dk 
post_link:	    http://politiken.dk/indland/ECE2659088/russiske-homopar-paa-dansk-vielsestur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Glæden og kærligheden vandt i går over den russiske præsident, Vladimir Putin. 
Det skete ikke i Moskva, i Sankt Petersborg eller i en hvilken som helst 
anden by i Rusland. Derimod skete det i Danmark – i bryllupssalen på 
Københavns Rådhus. 
</p><p>
Iført ens beigefarvede brudekjoler sagde de to russiske kvinder Irina Sinoveva 
og Polina Popova her ja til hinanden i en lille kort vielsesproces, 
hvorefter de gav hinanden ring på fingeren og kys på munden. 
</p><p>
Ved siden af dem stod de to russiske mænd Ivan Tikhonov og Dmitrij Musolin i 
henholdsvis mørkt og gråt jakkesæt. De sagde også ja til hinanden og gav 
hinanden ring på fingeren og kys på munden, men måtte samtidig kæmpe lidt 
med at holde tårerne tilbage. 
</p><h3>
Diskriminationen er blevet værre 
</h3><p>
For der var store følelser på spil. Det bundede først og fremmest i, at Irina 
Sinoveva og Polina Popova elsker hinanden, ligesom Ivan Tikhonov og Dmitrij 
Musolin gør det. Det burde være meget simpelt, men det er det ikke, når man 
bor i Rusland. 
</p><p>
Her har modviljen og fordommene mod homoseksuelle trivedes i årtier, og i de 
seneste år under præsident Vladimir Putin er diskriminationen blevet endnu 
værre. 
</p><p>
Bøsser bliver overfaldet og forulempet af højreekstremistiske grupper, og 
Putin har fået ændret den nationale lovgivning, så det nu er ulovligt at 
oplyse børn og unge om homoseksualitet på en positiv måde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2544785/russisk-homo-aktivist-mine-venner-flygter-ud-af-landet/">Russisk homo-aktivist: Mine 
venner flygter ud af landet</a></p><p>
I dette nationalkonservative klima, hvor den traditionelle kernefamilie bliver 
ophøjet til en af samfundets vigtigste værdier, er det ikke tilladt bøsser 
og lesbiske at gifte sig. 
</p><h3>
Nej til Putin 
</h3><p>
Det var derfor, de to russiske homopar i går havde taget turen fra Sankt 
Petersborg til København. For Københavns Kommune tilbyder ligesom andre 
danske kommuner, at udenlandske par – både homo- og heteroseksuelle – kan 
blive viet på rådhuset. 
</p><p>
Faktisk opfordrer Københavns Kommune ligefrem udenlandske par til at komme, 
fordi kommunen ser det som en del af markedsføringen af hovedstaden som en 
åben og tolerant by, hvilket skal være med til at lokke flere turister til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2211203/russisk-praest-homoseksuelle-er-et-tegn-paa-jordens-undergang/">Russisk præst: Homoseksuelle 
er et tegn på jordens undergang</a></p><p>
Men for de to russiske par handlede det i går også om at vise, at de ikke vil 
lade Vladimir Putin diktere deres liv. 
</p><p>
»Jeg ved godt, at vi ikke kan bruge den vielsesattest, som vi får med hjem til 
Rusland. Men vi vil vies, fordi vi elsker hinanden«, siger Irina Sinoveva. 
</p><h3>
Holder forholdet hemmeligt 
</h3><p>
Hjemme i Rusland er hverken hun eller Polina Popova specielt aktivistiske i 
det homoseksuelle miljø. De kommer begge fra Kaukasus, men bor sammen i en 
lejlighed i Sankt Petersborg. Kun deres nærmeste venner og nogle enkelte 
familiemedlemmer ved, at de er et lesbisk par.
</p><div class="art-fakta article-box">
<h4 class="">
Fakta </h4>
<h5>
Vielser </h5>
<div class="fakta-body" data-buildingblock="embedded_factboxlink">
<p><b>Københavns Kommune </b>tilbyder udenlandske par - både homo- og 
heteroseksuelle - at blive viet på Københavns Rådhus. 
</p><p class=" bl-elem"><b>De seneste år </b>er antallet af udenlandske vielser på rådhuset gået 
op. I 2010 var der 319 udenlandske vielser, mens tallet sidste år lå på 
omkring 1.200. 
</p>
</div>
</div><p/><p>
Begge deres forældre er døde, men når Polina Popovas bror kommer på besøg, 
lader de, som om de bare er to veninder, der deler en lejlighed. 
</p><p>
»Han er meget homofobisk, og vi tør ikke fortælle ham, at vi har været 
kærester de sidste fem år«, siger Irina Sinoveva. 
</p><h3>
En stor regnbuefamilie 
</h3><p>
Det var hendes idé, at de skulle giftes – og at det skulle ske sammen med Ivan 
Tikhonov og Dmitrij Musolin. For de betragter hinanden som en stor 
regnbuefamilie, fordi de ud over at være venner har den halvandet år gamle 
datter Ksenia sammen, hvor Irina Sinoveva er moren og Ivan Tikhonov faren. 
</p><p>
De to par bor i hver sin lejlighed i det samme kvarter i Sankt Petersborg, og 
derfor er det nemt for dem at deles om at være forældre, selv om datteren 
for det meste bor hos sin mor. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2202659/russiske-moedre-til-homoseksuelle-kaemper-mod-fordoemmelsen/">Russiske mødre til 
homoseksuelle kæmper mod fordømmelsen</a></p><p>
Heller ikke Ivan Tikhonov og Dmitrij Musolin er særlig åbne om, at de er 
homoseksuelle. 
</p><p>
»Jeg bryder mig egentlig ikke om at deltage i demonstrationer og møder for 
homoseksuelles rettigheder, fordi jeg er bange for at blive overfaldet. Men 
jeg gør det, fordi jeg ved, at jeg bør gøre det. Heldigvis har jeg ikke selv 
prøvet at blive fysisk overfaldet, men jeg har flere venner, der har«, siger 
Dmitrij Musolin. 
</p><h3>
Moren blev aktivist 
</h3><p>
Han ønsker heller ikke at stå i skyggen af sin egen mor. Da han fortalte 
hende, at han er bøsse, skulle hun lige bruge et par øjeblikke på at vænne 
sig til tanken. 
</p><div class="art-quote article-box">
<p class="quote"/>
<blockquote>
<p class="quote-txt">
Det betyder meget for mig at blive viet
</p>
<p class="sender">
</p><p class=" bl-elem">Dmitrij Musolin</p> 

</blockquote>
</div><p>
Men derefter gik hun fuldt ind i kampen for homoseksuelles rettigheder. Nu er 
hun med i en gruppe, hvor forældre til homoseksuelle kan henvende sig, hvis 
de har det svært med, at deres børn tilhører en seksuel minoritet.</p><p>
Det var Dmitrij Musolin, der havde hørt, at udenlandske homoseksuelle par kan 
blive viet i København. Han kender ikke personlig andre par, som er taget 
til Danmark, men ved, at russiske homopar jævnlig gør det. 
</p><p class=" bl-elem">
»Det betyder meget for mig at blive viet. Dels fordi jeg elsker min kæreste. 
Dels fordi Putin har adskilt Rusland fra resten af verden. Jeg føler, at jeg 
tilhører noget, der er større end Rusland. Jeg vil gerne være en del af den 
europæiske civilisation«. 
</p>	
</div>

</div></body></html>
