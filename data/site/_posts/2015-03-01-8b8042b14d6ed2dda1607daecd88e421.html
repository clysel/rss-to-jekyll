---
layout:     post
title: 	    "SAS-personale: Hellere miste arbejdet end lade sig jorde"
post_author:	    
post_date:	    Sun, 01 Mar 2015 22:32:32 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2569179/sas-personale-hellere-miste-arbejdet-end-lade-sig-jorde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
STRIDEN</h4>
<div class="fakta-body" data-buildingblock="embedded_factboxlink">
<p>
et handler striden mellem SAS-ledelsen og medarbejderne om:
</p><p>
SAS har de senere år måttet endevende forretningen, for at finde områder hvor 
der kunne spares penge. Faktisk har selskabet i alt fremlagt syv spareplaner 
siden 2005.
</p><p>
I forbindelse med årsregnskabet for 2013/14 fremlagde SAS' topchef, Rickard 
Gustafson, i december en spareplan, der skal lette selskabet for udgifter 
for 1,6 milliarder kroner frem mod 2017.
</p><p>
Samtidig kunne SAS præsentere et underskud for regnskabsåret på 545 millioner 
kroner.
</p><p>
Som en del af spareplanen købte SAS selskabet Cimber for 20 millioner kroner, 
og planen er, at det nye datterselskab skal stå for en del af SAS' regionale 
flyvninger fra 1. marts.
</p><p>
Det kan SAS spare penge på, fordi de ansatte i Cimber har en overenskomst, der 
er billigere og enklere for selskabet end personalet i moderselskabet.
</p><p>
SAS vil blandt andet overflytte omkring 140 af fagforeningen CAU's medlemmer 
til det nye selskab fra 1. marts. De får altså ny arbejdsgiver og formentlig 
ændrede vilkår på sigt.
</p><p class=" bl-elem"><i class=" bl-elem">Kilde: Ritzau</i></p>
</div>
</div><p>
Lige dele vrede og målløshed. Det er reaktionen fra de strejkende SAS-ansatte, 
efter de er blevet stillet et tydeligt ultimatum: Mød op på arbejde eller 
fortsæt strejken, og det vil blive betragtet som en opsigelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2568933/sas-til-kabinepersonale-meld-jer-paa-arbejde-eller-i-er-fyrede/">SAS til kabinepersonale: Meld 
jer på arbejde eller I er fyrede</a></p><p>
»De er målløse over at se en af deres chefer true dem på den måde for åben 
skærm, og jeg tror ikke, at de havde set den komme, at man ville synke så 
lavt. Og så er de vrede, fordi de ikke vil finde sig i at blive jordet endnu 
engang«, siger Jakob Esposito, talsmand for CAU, kabinepersonalets 
fagforening. 
</p><p>
Han har hele dagen opholdt sig sammen med det strejkende personale på Hotel 
Hilton, og han mener ikke, at udmeldingen fra SAS har haft den store effekt 
på de forsamlede. 
</p><p>
»Den umiddelbare reaktion er, at det ikke vil betyde noget«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2568747/sas-personale-trodser-arbejdsretten-naegter-at-gaa-i-arbejde/">SAS-personale trodser 
Arbejdsretten: Nægter at gå i arbejde</a></p><p>
Holdningen er nemlig, at selskabets planer om at ændre de ansattes vilkår 
alligevel ville betyde en ende på karrieren ved SAS. Som Jakob Esposito 
forklarer, ville kabinepersonalet skulle søge nyt arbejde om to år, hvis 
deres overenskomst blev ændret. 
</p><p>
»Så spørgsmålet er ikke, om de skal finde en ny karrierevej nu eller om to år, 
men om de vil finde sig i at blive truet endnu engang«, siger han. 
</p><p><i class=" bl-elem">Du siger, at SAS truer deres strejkende ansatte, men har SAS haft noget 
alternativ?</i></p><p>
»Vi taler om en personalegruppe, der har givet så meget til SAS i forhold til 
at spare, senest i 2012, hvor de gik ned på overenskomstvilkår. Dem vil SAS 
så gerne forringe yderligere nu, og det kunne de jo lade være med«, siger 
Jakob Esposito. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2568518/i-koe-for-anden-dag-jeg-er-bare-glad-for-at-vi-ikke-har-smaa-boern-med/">I kø for anden dag: »Jeg er 
bare glad for, at vi ikke har små børn med«</a></p><p>
Strejken har betydet mere end 60 aflyste fly, og flere passagerer er strandet 
i Københavns Lufthavn. 
</p><p class=" bl-elem">
Kabinepersonalet nedlagde arbejdet i fredags som reaktion på, at forhandlinger 
om en overenskomst i SAS' nyindkøbte selskab Cimber brød sammen onsdag 
aften. 
</p>	
</div>
</div></body></html>
