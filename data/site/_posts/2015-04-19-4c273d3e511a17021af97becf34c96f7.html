---
layout:     post
title: 	    "København har fået et nyt ølløb"
post_author:	    
post_date:	    Sun, 19 Apr 2015 13:23:09 +0200
post_site:	    politiken.dk 
post_link:	    http://politiken.dk/motion/ECE2632259/koebenhavn-har-faaet-et-nyt-oelloeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Flere løb med øl</h4>
<div class="fakta-body" data-buildingblock="embedded_factboxlink">
<h3><b>Mikkeller Beer Run</b></h3><p>
3. maj kl. 11, løb 5 km. Start fra War1Pigs Brewpub i Kødbyen på Vesterbro i 
København. Øl på depotet halvvejs, mindst 10 unikke gæstebryg, 
som man kun kan komme til at smage, hvis man løber med.
</p><p><a class=" bl-elem" target="_blank" href="http://www.mikkeller.dk/mikkeller-beer-run/">www.mikkeller.dk/mikkeller-beer-run/</a></p><h3><b>Øl Marathon i Broby</b></h3><p>
6. juni kl. 12. Intimmaraton, 42,195 km, på Fyn med Motionsforeningen 
Hjulbenet. Under løbet vil der være mulighed for at smage på specialøl fra 
fynske bryggerier, såsom Rise, Indslev, Ørbæk, Refsvindinge samt fra det 
lokale Midtfyns Bryghus.
</p><p><a class=" bl-elem" target="_blank" href="http://www.hjulbenet.dk">www.hjulbenet.dk</a></p><h3><b>Københavns Mandeløb</b></h3><p>
19. juni ved Øster Allé i København, 10 km løb kun for mænd efterfulgt af fri 
bar med Mikkeller-øl og økologiske pølser fra Slagteren på Kultorvet.
</p><p><a class=" bl-elem" target="_blank" href="http://www.sparta.dk">www.sparta.dk</a></p><h3><b>Aabenraa Bjergmarathon</b></h3><p>
20. juni – 42,195 km bakkeløb efterfulgt af grænsehandel. 
Sjællandske løbere kan komme med turistbusser fra København til 
Aabenraa. Og hvad er så mere naturligt end at slå et smut over grænsen 
bagefter efter dåseøl?
</p><p><a class=" bl-elem" target="_blank" href="http://www.bjergmarathon.dk">www.bjergmarathon.dk</a></p><h3><b>Svaneke Øl-Maraton</b></h3><p>
25. juli – hel-, halv- og kvartmaraton. Der er pitstop for hver 2,5 km, hvor 
der kan tankes op med den lokale Svaneke-øl, vand, energidrik, agurk, 
salt, chips og lidt sødt. Hvert pitstop sin øltype, lover 
arrangøren.
</p><p class=" bl-elem"><a class=" bl-elem" target="_blank" href="http://www.saan.dk">www.saan.dk</a></p>
</div>
</div><p>
Det begyndte med en slankekur. Nu står Mikkeller Bryggeri bag 27 running clubs 
over hele verden, og 3. maj har bryghuset premiere på Mikkeller Beer Run i 
samarbejde med atletikklubben Sparta. 5 kilometer med indlagt ølpause på 
Vesterbro, som de håber kan blive en international succes. 
</p><p><b class="ext-link">COLOR RUN-LØBER </b><a class="embeddedlink" href="http://politiken.dk/motion/ECE2316926/color-run-loeber-hanne-du-sveder-groent/">»Hanne, du sveder grønt«</a></p><p>
»Ølentusiaster kan blive ufattelig entusiastiske. De vil gå langt for at smage 
en sjælden øl, så vi vil sørge for, at der er særlige bryg, som aldrig 
kommer på markedet, på depotet. Måske får vi nogle ud at løbe, som ellers 
aldrig ville gøre det«, siger Søren Runge, der styrer Mikkeller-bryggeriets 
løbeaktiviteter. 
</p><p>
Søren Runge har gået på lærerseminariet sammen med Mikkel Bjergsø, manden bag 
Mikkeller. Og da de begge for nogle år siden vejede nogle kilo for meget, 
begyndte de at løbetræne sammen. Som ung løb Mikkel Bjergsø i Sparta, mens 
Søren Runge startede helt fra bunden. 
</p><p>
»Det er en fin trend, at man skal holde sig i form. Men det skal jo ikke tage 
overhånd. Der skal være plads til en øl og god mad. Så må man jo bare løbe 
en tur bagefter«, siger Søren Runge. 
</p><p><b class="ext-link">HIPSTERLØBER </b><a class="embeddedlink" href="http://politiken.dk/kultur/ECE2310587/hipsterloeber-det-er-sgu-svaert-at-loebe-med-en-gammel-dansk-som-drikkedunk/">»Det er sgu' svært at løbe med 
en Gammel Dansk som drikkedunk«</a></p><p>
Da de skulle deltage i Copenhagen Marathon, fik de fremstillet ens trøjer med 
Mikkellers logo, som også blev delt ud til vennerne. Det blev begyndelsen 
til en uformel løbeklub, som har eksisteret siden efteråret i København. 
Ideen er, at man den første lørdag i måneden mødes ved WarPigs, Mikkellers 
nye brewpub i Kødbyen. Først løber man, og så drikker man øl. 
</p><p>
»For at blive medlem skal man købe en T-shirt, og så har man livslangt 
medlemskab. Og så løber man med og får en øl bagefter«, siger Søren Runge, 
der nu har fået udbredt Mikkellers running clubs til 27 lande ud over 
Danmark, og der dukker som regel over 100 mennesker op i løbeklubben på 
Vesterbro. 
</p><p><b class="ext-link">INTERNETDILLE </b><a class="embeddedlink" href="http://politiken.dk/motion/ECE2434334/internetdille-loeb-om-kap-med-metroen/">Løb om kap med metroen</a></p><p>
Det nye Beer Run har premiere i samme weekend, som der er ølfestival i Sparta 
Hallen. Her mødes ølnørder fra hele verden fredag og lørdag til Copenhagen 
Beer Celebration. Her er repræsentanter fra top-40 på Ratebeer.com, hvor 
almindelige mennesker bedømmer øl, inviteret. Så optakten er i orden. 
Running Club Mikkeller er i gang med at udvikle en løbeapp, der viser, hvor 
meget øl der plads til at drikke, når man er kommet hjem fra løbeturen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/reportagefoto/ECE2316858/loebere-oversproejtet-med-maling-udklaedning-og-fem-farvefulde-kilometer/">Løbere oversprøjtet med 
maling, udklædning og fem farvefulde kilometer</a></p><p class=" bl-elem">
»Selvfølgelig kan man indvende, at det er en sær kobling mellem løb og øl. Men 
mange mener jo, at en frisk, let pilsner er den bedste restitutionsdrik. Får 
man mere end en øl, er det måske ikke så sundt for kroppen, til gengæld er 
det sundt for sjælen«, mener Søren Runge. 
</p>	
</div>

</div></body></html>
