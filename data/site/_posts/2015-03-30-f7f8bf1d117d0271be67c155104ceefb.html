---
layout:     post
title: 	    "USA lufter mistanke om valgsvindel i Nigeria"
post_author:	    
post_date:	    Mon, 30 Mar 2015 15:48:44 +0200
post_site:	    politiken.dk 
post_link:	    http://politiken.dk/udland/ECE2610547/usa-lufter-mistanke-om-valgsvindel-i-nigeria/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA og Storbritannien har fundet »foruroligende antydninger« af, at 
der foregår politisk indblanding i stemmeoptællingen i Nigeria.
</p><p>
Bekymringen går på, om nogen prøver at svindle med resultatet efter weekendens 
præsident- og parlamentsvalg.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2608522/boko-haram-draeber-mindst-14-ved-nigeriansk-praesidentvalg/">Boko Haram dræber mindst 14 
ved nigeriansk præsidentvalg</a></p><p>
»Indtil nu har vi ikke set nogen beviser på systematisk manipulering med 
processen, siger den amerikanske udenrigsminister, John Kerry, og hans 
britiske kollega, Philip Hammond.
</p><p>
»Men der er foruroligende antydninger af, at sammenregningsprocessen - hvor 
stemmerne optælles endeligt - kan have været underlagt en bevidst politisk 
indblanding«, lyder det i en fælles erklæring fra de to ministre.
</p><h3>
Valgkommission afviser svindel
</h3><p>
En talsmand for valgkommissionen, Kayode Idowu, afviser, at man har fundet 
beviser på, at partier har blandet sig i processen.
</p><p>
»Der sker overhovedet ingen indblanding«, siger Idowu til nyhedsbureauet AFP.
</p><p>
Der ventes først senere i dag at komme de første indikationer på, hvem der 
skal være landets præsident.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2608246/boko-haram-kan-koste-praesidenten-jobbet/">Boko Haram kan koste 
præsidenten jobbet</a></p><p>
68,8 millioner vælgere kunne vælge mellem 14 præsidentkandidater ved 
weekendens valg.
</p><p class=" bl-elem">
Storfavoritterne ved valget var nuværende præsident Goodluck Jonathan og 
Muhammadu Buhari, som tidligere har stået i spidsen for et militærregime i 
Nigeria.
</p>	
</div>

</div></body></html>
