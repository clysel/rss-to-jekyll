---
layout:     post
title: 	    "Vanvittigt uheld rammer danskudviklet smartlås"
post_author:	    1385
post_date:	    Mon, 02 Mar 2015 08:04:45 +0000
post_site:	    www.version2.dk 
post_link:	    http://www.version2.dk/artikel/startup-land-vanvittigt-uheld-rammer-danskudviklet-smartlaas-89437
---
<html><body><div><article id="node-article-89437" class="node article published promoted not-sticky full-view author-245727 odd clearfix"><header><section class="top-features clearfix">
                      
          </section><h1 class="node-title">Startup-land: Vanvittigt uheld rammer danskudviklet smartlås</h1>
          
    <section class="teaser"><p>Blot få dage før danske Sesame Labs skal lancere sin smartlås, bliver enhver iværksætters mareridt til virkelighed: En amerikansk startup slår dem i svinget og lancerer en lignende smartlås med et identisk navn.</p>
    </section><section class="byline"><span class="author links-list">Af <a href="mailto:ecl@ing.dk">Elías Christian Lundström</a></span>
      <span>  <a href="https://twitter.com/SirLundstrom" class="twitter-follow-button" data-show-count="false">
      Følg @SirLundstrom</a>&amp;nbsp</span>      <span class="published">Mandag, 2. marts 2015 - 6:29</span>
    </section></header><section class="body"><p><section class="video plugin"/></p>



<p/></section><p>Nogle gange spiller skæbnen en et puds, som kan synes helt usandsynligt urimeligt.</p>

<p>»What are the odds,« fristes man til at spørge.</p>

<p>Og netop det spørger de danske it-iværksættere bag <a href="http://sesamelabs.co/">Sesame Labs</a> også sig selv i øjeblikket.</p>

<p>De havde ellers gjort deres arbejde grundigt for at sikre et brag af en lancering.</p>

<p><a href="http://www.version2.dk/QA-Vivino">Link til Q&amp;A med Vivino-iværksætter - spørg om hvad som helst mandag inden 12</a></p>

<p>I løbet af de sidste to år har de udviklet smartlåsen Sesame Smart Lock, der kan monteres på hoveddøren og låse den op ved hjælp af en smartphone.</p>

<p>De har den tidligere Skype-investor Morten Lund med på holdet og fik lokket en person med over 15 års erfaring i branchen til at blive adm. direktør.</p>

<p>Samtidig har de fået det danske arkitektfirma Bjarke Ingels Group (BIG) til at designe smartlåsen. Et godt signal i teknologi-verdenen, da BIG netop har fået den prestigefulde opgave at bygge Googles nye hovedkvarter i Mountain View i Californien.</p>

<p>Men selv med de største navne i ryggen, kunne de ikke forsikre sig mod det, som de fleste iværksættere frygter, men kun sjældent oplever.</p>

<p>Blot få dage før Sesame Labs skal til at lancere sin smartlås på crowdfunding-platformen IndieGoGo, dukker der pludselig et produkt op på den rivaliserende crowdfunding-tjeneste Kickstarter, der for et øjeblik tager pusten fra iværksætterne.</p>

<p>Navnet er også Sesame, og der er også tale om en smartlås, der på enkel vis kan monteres på døren.</p>

<p>Rivalen Sesame har på få dage allerede skrabet 2,3 mio. kr. sammen på Kickstarter på trods af et mål om kun 650.000 kr. Og der er 56 dage tilbage af kampagnen.</p>

<p>»Det er simpelthen for skørt - et vanvittigt sammentræf,« siger projektleder hos Sesame Labs Dan Nielsen til Version2 og fortsætter:</p>

<p>»Først tænkte jeg, at det var meget uheldigt. Vi er ved at indgå en dialog med dem for at finde ud af, hvad vi gør herfra. Vi har et varemærke og er i gang med at undersøge, om vi har rettigheder før dem. Vi vil helst have en fredelig løsning.«</p>

<h3>Usandsynligt tilfælde eller uundgåelig udvikling?</h3>

<p><figure class="plugin right zoomable"><img data-original-image="http://www.version2.dk/sites/v2/files/sesame_smart_lock.png" src="http://www.version2.dk/sites/v2/files/styles/medium/public/sesame_smart_lock.png?itok=DC3PjdW2" alt=""/><figcaption>Sesame smartlåsen installeres oven på den eksisterende lås og kan styres med en smartphone via bluetooth og wifi. </figcaption></figure></p>

<p>Selvom det ved første øjekast kan virke meget usandsynligt, at to startups lancerer et lignende produkt med samme navn på stort set samme tid, så er der en vis logik i det.</p>

<p>Smartlåse har over de seneste år udviklet sig fra det, som man kalder første generation, der typisk appellerede til nørderne: En indviklet lås der var svær at installere og ikke særlig pæn at se på.</p>

<p>Op til lanceringen af de to Sesame smartlåse har der dog været relativt stille på markedet, men nu rammer anden generation så, og de lover at gøre det samme for smartlåse som iPhonen gjorde for smartphonen.</p>

<p>Hele humlen er, at de er lette at installere og samtidig så flot designet, at det kan blive til et mainstream forbrugerprodukt.</p>

<p>Man installerer smartlåsen ved at sætte den ovenpå vrideren til den normale lås på indersiden af døren. Herefter forbinder låsen til ens telefon via enten lavenergi bluetooth eller ved hjælp af wi-fi, og når man så nærmer sig døren, vil den automatisk dreje rundt og dermed låse døren op.</p>

<p>Navnet ‘Sesame’ hentyder til den magiske sætning »Sesam luk dig op« fra historien om Alibaba og de fyrretyve røvere, og selvom det var BIG, der fandt på idéen til navnet i Danmark, så er det heller ikke utænkeligt, at andre skulle få samme association til den »magiske lås«.</p>

<p>De danske iværksættere er stadig ved at finde ud af, hvordan de skal håndtere situationen, men de ser også nogle positive ting ved det:</p>

<p>»Det er en interessant mulighed, at vi nu har ‘Sesame mod Sesame’ på markedet. Det er fedt at se, at der også kommer low-cost løsninger til. I vores tilfælde har vi mere funktionalitet og design end man kan finde i deres produkt,« siger Dan Nielsen.</p>

<p>Den danske Sesame kommer i første omgang til det skandinaviske og amerikanske marked, hvor rivalen primært er bygget til sidstnævnte. Begge låse praler af at være nemme at installere, men amerikanernes løsning har brug for en ekstra wi-fi dongle for, at man kan forbinde til låsen på længere afstande. Den funktionalitet er allerede bygget ind i danskernes løsning, som også kommer i flere særlige materialer som blandt andet porcelæn, bronze, kobber og træ.</p>

<p><figure class="plugin right zoomable"><img data-original-image="http://www.version2.dk/sites/v2/files/w57_01.jpg" src="http://www.version2.dk/sites/v2/files/styles/medium/public/w57_01.jpg?itok=eL1iMlsw" alt=""/><figcaption>Den pyramideformede lås er designet af det danske arkitektfirma BIG og er inspireret af firmaets kommende skyskraber W57, der skal opføres på Manhatten i New York. </figcaption></figure></p>

<p>»Vores produkt er mere et designermøbel end en Internet of Things-device,« siger Dan Nielsen og uddyber:</p>

<p>»Sådan er det at være med i næste generation af smartlåse. Teknologien er ikke længere nok, produktet skal også være interessant i sig selv.«</p>

<p>Den danske opfindelse er dermed kun et eksempel på en større trend i markedet for forbrugerelektronik ifølge Dan Nielsen:</p>

<p>»Home automation er ved at bevæge sig ind i en ny tid, hvor du skal lave produkter, som skal være en mere integreret del af dit hjem,« siger han og nævner Apples Airport Express som et eksempel på, hvordan routere er gået fra at være store og klodsede til at blive en »flot del af hjemmet«.</p>

<h3>Bluetooth-innovation bag udvikling i smartlåse</h3>

<p>Selvom den danske smartlås Sesame bruger batterier, så satser iværksætterne på, at man kan bruge låsen i et års tid, før batterierne skal udskiftes.</p>

<p>Grunden til det er, at det ikke længere kræver så meget energi at kommunikere til låsen. Langt den største del af strømforbruget går til motoren, der skal dreje vrideren på låsen frem og tilbage.</p>

<p>»Motoren bruger kun meget strøm i kort tid, der peaker lige når den starter op. Så vi har brugt nogle særlige lithium-batterier, der passer til det mønster,« siger Dan Nielsen.</p>

<p>Siden lavenergi-bluetooth blev til en fast standard i 2010, har det været muligt for elektronikken at være i konstant forbindelse via bluetooth uden at have behov for særlig meget energi.</p>

<p>»Det har været en kæmpe innovation inden for smartlåse,« siger Dan Nielsen.</p>

<p>Kombinationen af wi-fi og bluetooth giver nogle særlige muligheder for smartlåsen. Når man ‘parrrer’ en telefon med låsen via bluetooth, vil låsen fremover kunne genkende den enkelte telefon og vide, om den er autoriseret til at åbne eller ej.</p>

<p>Det betyder, at man kan give venner og familie adgang til ens hjem, så de kun behøver at bruge deres egen smartphone for at komme ind. Samtidig er det også let at ‘trække invitationen tilbage’ uden at behøve at skifte hverken lås eller fysisk tage nøglen tilbage. Og når låsen er forbundet til internettet, kan man både åbne og lukke den og håndtere, hvem der skal have adgang til den, fra browseren eller en app, uden at man behøver at være i nærheden af låsen.</p>

<p>»Så hvis jeg har en ekskæreste, jeg ikke vil have ind, så kan jeg fjerne hendes adgang til låsen,« siger Dan Nielsen.</p>

<p>Det var netop funktion, der var den oprindelige inspiration til den danske Sesame smartphone.</p>

<p>Skype-investoren og iværksætteren Morten Lund var i 2013 på jagt efter en løsning til nogle sommerhuse, han havde købt, og som han gerne ville leje ud. Det skulle være muligt at give lejerne adgang i en begrænset periode, så han købte alle de daværende smartlåse ind for at finde ud af, om det kunne lade sig gøre. Men selv med en erfaren låsesmed til at installere dem, lykkedes det ikke at få dem til at fungere som ønsket, og så var behovet for Sesame smartlåsen indlysende.</p>

<h3>Ikke alle låse kan blive ‘smarte’ - endnu</h3>

<p>Motoren i Sesame smartlåsen bruger en del energi på at dreje vrideren. Derfor er det også kun nogle låse, der kan opgraderes med danskernes løsning indtil videre.</p>

<p>»Skandinavien er et geografisk låseområde domineret af Ruko. Resten af Europa er på en anden standard, som er meget sværere at håndtere. Den kræver mere mekanisk arbejde,« siger Dan Nielsen.</p>

<p>Indtil videre kan Sesame håndtere omkring 95 pct. af de såkaldte dødbolt (dead bolt)-låse. Det er dem, der låser op og i med et klik, hvor man ikke behøver at holde på vrideren, for at holde den åben.</p>

<p>Den ellers udbredte danske lås, hvor vrideren sidder på en sort metalkasse, kan låsen således ikke håndtere endnu. Og iværksætterne arbejder på en løsning til de såkaldte fjederlåse, hvor man skal holde vrideren fast, mens man åbner døren.</p>

<p>Hvis ens telefon løber tør for strøm, er det dog stadig muligt at bruge nøglen, da låsen udefra set er den samme.</p>

<p>Samtidig har iværksætterne også bygget en række nye features ind i låsen, der skal gøre hjemmet mere sikkert.</p>

<p>Ligesom en smartphone kan mærke, når man ryster den, så kan Sesame smartlåsen også mærke, når der bliver hamret hårdt på døren, eller når nogen måske ligefrem forsøger at bryde ind. Dermed kan den sende en advarsel til ejerens smartphone og alarmselskabet.</p>

<p>»Det handler om at levere mere værdi til kunden, end de havde før. Det er fint, at den er smart, men den skal gøre det bedre og mere sikkert end før,« siger Dan Nielsen og pointerer, at al information til og fra smartlåsen er krypteret.</p>

<p>Han kan ikke udelukke, at smartlåsen kan hackes, men mener dog, at der er tale om en »urealistisk bekymring«. Blandt andet er det ikke muligt at se, at der sidder en smartlås på døren, når man kigger på den udefra.</p>

<p>»Min forståelse for teknologierne er, at de er ret sikre. Hvis du kan hacke en smart lock, har du betydeligt bedre ting at lave. Så er du så dygtig, at du vil bruge dine kræfter andre steder,« siger Dan Nielsen.</p>

<p>Den billigste version af Sesame smartlåsen kommer til at koste lidt over 1500 kr. i Danmark, hvis man forudbestiller den på IndieGoGo, mens den vil være omkring 350 kr. dyrere i butikkerne. Den amerikanske Sesame-rival er rundt regnet 350 kr. billigere end den danske smartlås.</p>

<p>Danske Sesame Labs regner med at sende de første færdige eksemplarer af smartlåsen ud til efteråret 2015.</p>

<p><em><a href="http://www.version2.dk/fokus/startup-land">Startup-land</a>: Version2 stiller hver uge skarpt på de mest spændende danske it-iværksættere og fortæller historien om deres sejre og nederlag. Synes du, vi mangler nogen? Så skriv til ecl@version2.dk.</em></p>
  

  
      <section class="related_articles"><h4>Læs også</h4>
      </section><aside class="article-tools"><section class="social-tools"><a class="addthis_button_email">
      Send    </a>

    
    <a href="https://twitter.com/share" class="twitter-share-button" data-count="horizontal" data-via="version2dk" data-counturl="http://www.version2.dk/artikel/startup-land-vanvittigt-uheld-rammer-danskudviklet-smartlaas-89437" data-url="http://v2.dk/89437">Tweet</a><p id="fb-root"/>
    <p class="fb-like" data-send="false" data-layout="button_count" data-width="45" data-show-faces="false" data-action="recommend"/>

    
    
    <p class="g-plusone" data-size="medium"/>

    
    <p class="share-linkedin">
      </p>

  </section><section class="print"><a class="addthis_button_print">Udskriv</a>
    <span class="print-ad">
      
      </span>
  </section></aside><aside class="region above-comments">
    </aside>
</article></div></body></html>
