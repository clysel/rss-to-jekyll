---
layout:     post
title: 	    "10.000 danske kvinder er i samme situation som Angelina Jolie"
post_author:	    
post_date:	    Tue, 24 Mar 2015 17:46:28 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2602229/10000-danske-kvinder-er-i-samme-situation-som-angelina-jolie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Genetisk rådgivning for bryst- og æggestokkræft</h4>
<div class="fakta-body" data-buildingblock="embedded_factboxlink">
<p>
Man kan kontakte sin egen læge for at få en henvisning til et genetisk 
rådgivningscenter, hvis et af følgende eksempler passer på ens situation:
</p><ul><li>Der er to eller flere tilfælde af brystkræft før 50-årsalderen 
hos ens mor, søstre eller døtre (førstegrads slægtninge) </li><li>Der er tre tilfælde af brystkræft hos førstegradsslægtninge, 
hvor mindst én af disse fik sygdommen før 50-årsalderen </li><li>Der er to eller flere tilfælde af brystkræft hos andengradsslægtninge 
gennem ens far eller bror - dvs. ens farmor, fastre eller ens brors døtre </li><li>Man har et nært familiemedlem med brystkræft før 40-årsalderen </li><li>Man har et familiemedlem, der har haft kræft i begge bryster </li><li>Der er en mand med brystkræft i familien </li><li>Man har et familiemedlem, der har haft både bryst- og æggestokkræft </li><li>Der i den nærmeste familie både er tilfælde med brystkræft 
og kræft i æggestokkene </li><li>Der er 2 eller flere tilfælde af kræft i æggestokkene eller æggelederne 
i familien </li><li>Der i familien er påvist en genmutation i BRCA1 eller BRCA2 eller 
tilsvarende brystkræft-gener</li><li class=" bl-elem">Man selv har fået konstateret brystkræft, og man er bekymret for, om kræfttilfældene 
i ens familie er arveligt betinget</li></ul><p class=" bl-elem"><i class=" bl-elem">Kilde: Kræftens Bekæmpelse</i></p>
</div>
</div><p>
Den amerikanske skuespiller Angelina Jolie har i dag fortalt offentligt, at 
hun efter at have fået fjernet sine bryster for et par år siden nu også har 
fået fjernet sine æggestokke. 
</p><p>
Hun gjorde det, fordi hun har en forøget risiko for at blive ramt af en 
arveligt betinget kræftsygdom på grund af en mutation i generne i hendes 
familie kaldet BRCA1 og BRCA2. 
</p><p>
Angelina Jolie deler skæbne med mellem en halv og en tredjedel procent af 
kvinderne i en normal befolkning, der har en mutation i en eller to af de 
omtalte gener. Det vil altså sige, at omkring 10.000 danske kvinder befinder 
sig i samme situation som den amerikanske skuespiller. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/medier/ECE2601790/angelina-jolie-i-aabent-brev-jeg-har-faaet-fjernet-aeggestokkene/">Angelina Jolie i åbent brev: Jeg 
har fået fjernet æggestokkene</a></p><p>
På Klinisk Genetisk Afdeling på Odense Universitetshospital fortæller 
professor og overlæge Jens Michael Hertz, at antallet af danske kvinder, som 
bliver testet for den særlige genmutation er i stigning, og at man 
koncentrerer sig om familier, hvor der tidligere er forekommet arvelige 
tilfælde af brystkræft og æggestokkræft, og hvor det er startet i en ung 
alder. 
</p><p>
»Vi koncentrerer os om bryst- og æggestokkræft i familierne, for er der 
tidligere tilfælde af mutationer i de omtalte gener hos kvinderne i 
familien, kan der være op til mellem 60 og 80 procent øget risiko for at 
udvikle brystkræft og op til mellem 30 og 50 procent forøget risiko for at 
udvikle kræft i æggestokkene«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2601895.ece">Dagens mest omtalte operation 
har verdensstjernen Angelina Jolie fået foretaget.</a></p><p>
Tallene skal sammenholdes med den normale forekomst af brystkræft blandt 
danske kvinder, som er 10 procent i et livsforløb. 
</p><p>
I Odense screenes årligt cirka 500 kvinder for genmutationerne, og Jens 
Michael Hertz vurderer, at det udgør halvdelen af det samlede antal 
screeninger i Danmark.
</p><h3>
Arveligt belastede undersøges nærmere 
</h3><p>
Hvis en kvinde er i familie med arveligt kræftramte og i øvrigt opfylder en 
række kriterier, vil hun blive tilbudt en gentest. Og hvis den er positiv, 
vil hun få tilbudt et program med en årlig underlivsundersøgelse og en test 
med mammografi fra 30 års alderen. 
</p><p>
Eventuelt vil hun også få et tilbud om kirurgisk fjernelse af bryst eller 
æggestok/æggeleder. Men er kvinden ung, vil lægerne anbefale kvinden først 
at få de børn, hun gerne vil have, inden hun får fjernet sine æggestokke. 
</p><p>
»Men der skal foreligge en genetisk vurdering af familien«, fortæller Jens 
Michael Hertz. 
</p><p>
»En første test i form af en blodprøve kan vi godt være to måneder om at 
analysere, men når vi først har fundet ud af, hvilken form for mutation, der 
er til stede blandt de tusinder af små byggestene, sådan et gen består af, 
bliver det efterfølgende lettere at konstatere, om en kvinde i familien har 
den omtalte mutation, fordi mutationen vil være den samme hos de i familien, 
der har mutationen«, siger overlægen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2466261/trine-blev-screenet-for-sent-maaske-kunne-jeg-have-undgaaet-at-kraeften-spredte-sig/">Trine blev screenet for sent: 
»Måske kunne jeg have undgået, at kræften spredte sig«</a></p><p>
Han fortæller også, at det kan forekomme, at en kvinde i en sådan familie ikke 
har den omtalte arvelige mutation og derfor kan frikendes for den kraftigt 
øgede risiko for at få de to kræfttyper. 
</p><p>
»Men i så fald er hun ikke frikendt for at få kræft. Hun har så bare den 
almindelige risiko for for eksempel brystkræft på 10 procent, som resten af 
den kvindelige befolkning har. Og her er der så mange andre faktorer, der 
spiller ind som blandt andet livsførelse«, siger Jens Michael Hertz. 
</p><p class=" bl-elem">
»I de familier, hvor der ikke kan påvises en mutation, men hvor vi vurderer, 
at familiens risiko alligevel er høj, tilbyder vi det samme kontrolprogram 
som til dem, der har fået påvist genmutationerne«, siger han. 
</p>	
</div>
</div></body></html>
