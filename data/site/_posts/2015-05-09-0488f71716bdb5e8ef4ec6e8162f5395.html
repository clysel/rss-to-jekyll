---
layout:     post
title: 	    "Drømmestart på Giroen for Contador og forårets uheldige helt"
post_author:	    
post_date:	    Sat, 09 May 2015 18:38:01 +0200
post_site:	    politiken.dk 
post_link:	    http://politiken.dk/sport/cykling/ECE2662970/droemmestart-paa-giroen-for-contador-og-foraarets-uheldige-helt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter et forår præget af voldsomme uheld med brækket kraveben og brud på 
albuen i to forskellige styrt oplevede australieren Simon Gerrans i dag 
omsider en jubelstund, da han kunne lade sig hylde som den første indehaver 
af den lyserøde førertrøje i den 98. udgave af Giro d’Italia. 
</p><p>
Og samtidig havde løbets storfavorit, Tinkoff-Saxos spanske superstjerne 
Alberto Contador, lejlighed til at fryde sig over at have erobret værdifulde 
sekunder fra sine formodet nærmeste rivaler til den endelige triumf efter 
den indledende 17,6 km lange holdtidskørsel på cykelstien fra San Lorenzo al 
Mare til Sanremo. 
</p><h3>
Tinkoff-Saxo slået med syv sekunder 
</h3><div class="art-fakta article-box">
<h4 class="">
Fakta</h4>
<h5>
resultat af holdløbet</h5>
<div class="fakta-body" data-buildingblock="embedded_factboxlink">
<p>
1. Orica-GreenEdge 19.26 minutter
</p><p>
2. Tinkoff-Saxo 7 sekunder
</p><p>
3..Astana 13
</p><p>
4. Etixx-Quick Step 19
</p><p>
5. Movistar 21
</p><p>
6. IAM 25
</p><p>
7. BMC 25
</p><p>
8. FDJ 26
</p><p>
9. Sky 27
</p><p>
10. Katusha 27
</p><p>
11. Trek 29
</p><p>
12. Lotto Soudal 31
</p><p>
13. Lotto-Jumbo 36
</p><p>
14. Bardiani-CSF 37
</p><p>
15. CCC Sprandi-Polkowice 45
</p><p>
16. Ag2r-.La Mondiale 46
</p><p>
17. Giant-Alpecin 49
</p><p>
18. Southeast 52
</p><p>
19. Cannondale-Garmin 53
</p><p>
20. Nippo-Vini Fantini 57
</p><p>
21. Lampre-Merida 59
</p><p class=" bl-elem">
22. Androni-Giocattoli 1.03 minut
</p>
</div>
</div><p>
Det australske Orica-GreenEdge mandskab levede maksimalt op til egne og andres 
forventninger ved at vinde den kollektive tempodisciplin i 19.26 minutter – 
en gennemnitshastighed på 54.340 km/t – men Contador og Co blev på 
andenpladsen kun slået med syv sekunder. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2662632/vaerdifuld-hjaelper-smidt-ud-af-giroen-i-sidste-oejeblik/">Værdifuld hjælper smidt ud af 
Giroen i sidste øjeblik</a></p><p>
Således har spanieren allerede sikret sig et forspring på seks sekunder til 
italieneren Fabio Aru (Astana), 12 til colombianeren Rigoberto Uren 
(Etixx-Quick Step) og 20 til australieren Richie Porte (Team Sky) hvis 
respektiver hold blev henholdsvis nr. 3, 4 og 9 på etapen. 
</p><p>
Disse tidsforskelle er kun ubetydeligheder i den tre uger lange styrkeprøve, 
men rent psykologiskj indebærer det en enorm fordel for Contador, at han har 
fået noget nær en drømmestart på sin vildt ambitiøse stræben efter at vinde 
både Giro d’Italia og Tour de France i en og samme sæson. 
</p><h3>
Fortjent belønning efter foirårets mareridt 
</h3><p>
Som første mand over stregen hos Orica-GreenEdge føjede den snart 35-årige 
Simon Gerrans i byen, hvor han i 2012 slog til i klassikeren Milano-Sanremo, 
endnu en fornem bedrift til den imponerende rekordliste, han har oparbejdet 
i den professionelle karriere, der nu suser af sted på 11. sæson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2662373/paa-en-idyllisk-cykelsti-ved-middelhavet-findes-den-foerste-giro-vinder/">På en idyllisk cykelsti ved 
Middelhavet findes den første Giro-vinder</a></p><p>
Og belønningen er fortjent efter de mareridsagtige oplevelser, han har været 
ude for tidligere i år. 
</p><p>
I januar styrtede Gerrans hjemme i Australien under forberedelserne til at 
gentage sidste års sejr i WorldTour-løbet Tour Down Under. Med et brækket 
kraveben røg den plsn i vasken, og da han i begyndelsen af marts vendte 
tilbage i det italienske Strade Bianche, udsattes han atter for en barsk 
medfart. 
</p><p>
Nyt styrt og ny pause, efter at der konstateredes et brud på albuen, og da 
Simon Gerrans i slutningen af april håbede på at vinde Liège-Bastogne-Liège 
for andet år i træk, knustes drømmen atter mod asfalten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2662007/dansk-teenagetalent-staar-foran-afgoerende-eksamen/">Dansk teenagetalent står foran 
afgørende eksamen</a></p><p>
To gange røg australieren om kuld, og det mest positive i den forbindelse var, 
at det ikke udløste knoglebrud. 
</p><h3>
Vandt Post Danmark Rundt for fire år siden 
</h3><p>
Simon Gerrans var tilbage i Tour de Romandie, men stod af inden næstsidste 
etape, og i dag tilsmiledes han så endelig af lykken. 
</p><p>
Australieren, samlet sejrherre i Post Danmark Rundt i 2011, har blandt meget 
andet vundet etaper i både Tour de France, Giro d’Italia og Vuelta a España. 
</p><p>
For to år siden bar han den gule førertrøje i Touren i to dage, efter at 
Orica-GreenEdge havde slået til i holdløbet i Nice, og han nåede i dag til 
vejs ende med fem af sine otte holdkammerater, landsmændene Michael 
Matthews, Michael Hepburn og Simon Clarke, hollænderen Pieter Weening og 
colombianeren Esteban Chaves. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2661214/tinkov-skyder-atter-paa-riis-og-laegger-pres-paa-contador/">Tinkov skyder atter på Riis og 
lægger pres på Contador</a></p><p>
Orica GreenEdge triumferede også i holdløbet i sidste års Giro d’Italia, da 
Gerrans ikke deltog. Dengang erobrede canadieren Svein Tuft førertrøjen, men 
måtte dagen efter aflevere den til holdkammeraten Michal Matthews, og det er 
langt fra usandsynligt, at denne følger efter Gerrans på Giro-tronen. 
</p><h3>
Team Sky stod for negativ overraskelse 
</h3><p>
Tinkoff-Saxo var ved mellemtiden en anelse hurtigere end Orica-GreenEdge, men 
umiddelbart efter opstod der problemer på det russiske mandskab. 
</p><p>
De løstes dog hurtigt, og Alberto Contador kunne ikke have ønsket sig et meget 
bedre udgangspunkt for de tre ugers strabadser end det, han og 
holdkammeraterne nu sikrede sig. 
</p><p class=" bl-elem">
Dagens negative overraskelse stod Team Sky for ved kun at besætte 
syvendepladsen, og Richie Porte og Co. har dermed allerede tabt markant 
terræn i forhold til Contador. 
</p>	
</div>

</div></body></html>
