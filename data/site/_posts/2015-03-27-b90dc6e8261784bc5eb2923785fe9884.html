---
layout:     post
title: 	    "Ny lov vil føre til færre au pair-ophold"
post_author:	    
post_date:	    Fri, 27 Mar 2015 09:57:04 +0100
post_site:	    politiken.dk 
post_link:	    http://politiken.dk/indland/politik/ECE2606195/ny-lov-vil-foere-til-faerre-au-pair-ophold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00924/Au_pair_tegning_924182w.jpg" alt="Husalf. Er au pair kulturudveksling eller hushjælp? Tegning: Mikkel Sommer"/></div>
<p class="caption ">
<span class="f-img-caption">Husalf.</span> Er au pair kulturudveksling eller hushjælp? Tegning: Mikkel Sommer
</p>
</div>
<div class="art-fakta article-box">
<h4 class=""/><p>au pair-aftale </p><p>fakta </p>
<div class="fakta-body" data-buildingblock="embedded_factboxlink">
<p><b>Regeringens au pair-aftale</b> med Enhedslisten, SF og DanskFolkeparti 
betyder blandt andet:
</p><p><b>Stigning i lommepenge</b> fra 3.200 kroner til 4.000 kroner.
</p><p><b>Ret til fri </b>en fast halv dag om ugen ud over den eksisterende fridag.
</p><p><b>Værtsfamilier skal betale</b> rejseudgifter til og fra Danmark og 
betale 5.000 kroner til danskundervisning.
</p><p class=" bl-elem"><b>Karantæne til familier</b>, som ikke betaler au pairens ud- og 
hjemrejsebillet eller undlader at tegne forsikringer. I dag kan familier få karantæne, 
hvis de ikke tilbyder au pairen eget værelse, ikke betaler lommepenge eller 
lader au pairen arbejde mere end 30 timer om ugen.
</p>
</div>
</div><p>
Den ny au pair-lov, som bliver fremlagt i næste måned, vil gøre det dyrere for 
danske værtsfamilier. Lommepengene hæves fra 3.200 kroner til 4.000 kroner 
om måneden. Værtsfamilierne skal være med til at finansiere 
danskundervisningen med 5.000 kroner, og de skal betale au pairens 
flybilletter til og fra Danmark. Den øgede pris vil ifølge lovforslaget få 
10 procent færre familier til at få au pair. Det svarer til cirka 200 færre 
au pair-ophold om året. 
</p><p>
Dermed skubber regeringen ordningen i retning af at blive reserveret for de 
allerrigeste, mener Venstre, som ikke er en del af au pair-aftalen. 
</p><p>
»Man gør det til en rigmandsordning. Au pairen skal betale skat af 
lommepengestigningen, så de får ikke noget betydeligt økonomisk ud af det, 
men det kommer til at koste den danske familie mere. Hvis målet var, at det 
skulle gå ud over de familier, som faktisk kunne få rigtig meget ud af det 
her, så har regeringen nået målet. Rigmandsfamilierne skal nok stadig have 
råd, men den almindelige familie har måske ikke råd længere«, siger Fatma 
Øktem fra Venstre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2606121/naesten-umuligt-at-blive-kendt-uegnet-som-au-pair-familie/">2 ud af 4.000 familier er 
uegnet til au pair</a></p><p>
Men nedgangen i antallet af au pairer er helt i orden, mener SF, der er med i 
aftalen sammen med regeringen, Enhedslisten og Dansk Folkeparti. 
</p><p>
»Det er bestemt ikke en skam, hvis der kommer færre au pairer. Der er jo tale 
om underbetalt arbejdskraft, og nu bliver det så lidt dyrere at have den 
arbejdskraft, så vi kan skabe lidt bedre forhold for au pairerne. Jeg har 
ikke ondt af dem, der siger, at de så ikke har råd til det. De må betale en 
for, at nogen kommer og gør rent i stedet for«, siger Eigil Andersen, 
partiets arbejdsmarkedsordfører. 
</p><h3>
Lommepenge - ikke løn 
</h3><p>
SF lægger stemmer til aftalen, fordi den forbedrer forholdene for au 
pair-personerne – primært kvinder fra Filippinerne, som typisk sender 
lommepengene til hjemlandet. 
</p><p>
Ordningen anses for kulturel udveksling, ikke arbejde. Derfor kalder man det 
lommepenge i stedet for løn. Men det er noget pjat, for ordningen er reelt 
en mulighed for at skaffe billig arbejdskraft, mener SF. 
</p><p>
Fagforbundet FOA, der rådgiver au pairer i Danmark, kalder loven for et stort 
fremskridt. Ud over flere penge og mere fritid får au pairer bedre 
information om deres rettigheder og bedre mulighed for at klage over for 
eksempel overskridelse af den maksimale ugentlige arbejdstid på 30 timer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2489895/aftale-au-pairs-faar-mere-fri-og-flere-lommepenge/">Aftale: Au pairs får mere fri 
og flere lommepenge</a></p><div class="art-quote article-box">
<p class="quote"/>
<blockquote>
<p class="quote-txt">
Rigmands-familierne skal nok stadig have råd, men den almindelige danske 
familie har måske ikke råd længere
</p>
<p class="sender">
Fatma Øktem (V) 
</p>
</blockquote>
</div><p>
»Regelændringerne peger i retning af, at det her mere og mere anerkendes som 
arbejdsmarkedsforhold. Man kalder det stadig for lommepenge i stedet for 
løn. Man vil ikke officielt anerkende det som et arbejdsmarkedsforhold og 
stå ved, at det er billig arbejdskraft. Derfor kalder man det stadig for 
kulturudveksling. Det er det sikkert også for nogle, men det er primært en 
støtte for danske børnefamilier. Sådan har det været i mange år, og det vil 
det fortsætte med efter den nye lov«, siger Jakob Bang, der er 
forhandlingschef hos FOA. </p><h3>
Minister: Ideen om au pair er rigtig 
</h3><p>
Beskæftigelsesminister Henrik Dam Kristensen (S) er ikke bekymret over 
udsigten til færre au pairer til danske familier. 
</p><p>
»Det afgørende er ikke antallet. Det afgørende er, at de, der kommer her, ikke 
bliver behandlet dårligt. Når vi forventer en nedgang på 10 procent, så er 
det netop, fordi vi nu giver dem en bedre retsstilling og bedre værktøjer. 
Det betyder så, nogle familier slet ikke vil have au pair mere«, siger 
Henrik Dam Kristensen. 
</p><p><i class=" bl-elem">Man kalder det lommepenge i stedet for løn. Og kulturel udveksling i stedet 
for arbejde. Men er det ikke bare en måde at skaffe billig arbejdskraft?</i></p><p class=" bl-elem">
»Nej. Der er dårlige eksempler, men jeg kender også mange, som har au pair, 
hvor det er en stor glæde i deres hverdag, og til stor glæde for au 
pair-pigerne. Jeg kan huske tilbage til, da jeg selv var medlem af 
Europaparlamentet, hvor jeg mødte danske au pair-piger, som var super glade 
for det, og som fik meget ud af det sprogligt og på andre måder. Så ideen om 
au pair er rigtig; der skal bare være nogle ordentlige værn for dem, og det 
sikrer vi med dette lovforslag«, siger ministeren. 
</p>	
</div>
</div></body></html>
