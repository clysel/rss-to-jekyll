---
layout:     post
title: 	    "28-årig idømmes betinget fængsel for matchfixing"
post_author:	    
post_date:	    Tue, 05 May 2015 16:33:45 +0200
post_site:	    politiken.dk 
post_link:	    http://politiken.dk/sport/fodbold/ECE2656302/28-aarig-idoemmes-betinget-faengsel-for-matchfixing/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I danmarkshistoriens første sag om matchfixing blev en 28-årig mand tirsdag 
idømt et års betinget fængsel for i samarbejde med flere fodboldspillere at 
have fixet resultatet af to fodboldkampe i 1. division i 2010. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2655252/national-kampagne-skal-stoppe-matchfixing/">National kampagne skal stoppe 
matchfixing</a></p><p>
Den 28-årige frifindes dog for at have informeret en filippinsk organisation 
om en af kampene, hvilket skulle have fået organisationen til at spille 
to-tre millioner kroner på kampen. 
</p><p>
Sagens anden tiltalte, 26-årige MB, frifindes. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2648390/norske-fodboldspillere-i-faengsel-for-matchfixing/">Norske fodboldspillere i 
fængsel for matchfixing</a></p><p>
Han var tiltalt for at have spillet 10.000 kroner på udfaldet af kampen mellem 
Vejle og Hvidovre den 14. november 2010. 
</p><p>
Inden da skulle den hovedtiltalte, MT, have fortalt ham, hvordan kampen ville 
ende. 
</p><p><b class="ext-link">DANSK SPILLER:</b><a class="embeddedlink" href="http://politiken.dk/sport/ECE2625754/dansk-spiller-ingen-turnering-er-sikret-mod-matchfixing/">Ingen turnering er sikret mod 
matchfixing</a></p><p>
Den anden fodboldkamp, som sagen drejer sig om, var et opgør mellem FC 
Hjørring og Hvidovre den 24. oktober 2010. Her var det fixede resultat, at 
FC Hjørring skulle score minimum fire mål mod Hvidovre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2557802/institut-politikere-maa-sikre-sportens-fremtid/">Institut: Politikere må sikre 
sportens fremtid</a></p><p>
Hvidovre tabte kampen 2-4. Det sikrede ifølge anklagemyndigheden den 28-årige 
og fem andre sigtede en udbetaling på omkring 300.000 kroner ved at spille 
for omkring 100.000 kroner. 
</p><p>
Den 28-åriges forsvarer mener ikke, at anklageren har løftet bevisbyrden for 
det høje beløb. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2557504/kulturministeren-politikerne-maa-tage-ansvar-i-kampen-mod-idraettens-problemer/">Kulturministeren: Politikerne 
må tage ansvar i kampen mod idrættens problemer</a></p><p class=" bl-elem">
Anklagemyndigheden havde krævet MT idømt halvandet års fængsel, men han slap 
altså med et års fængsel, der blev gjort betinget. 
</p>	
</div>

</div></body></html>
