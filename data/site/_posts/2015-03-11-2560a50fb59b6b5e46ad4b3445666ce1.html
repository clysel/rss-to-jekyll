---
layout:     post
title: 	    "Se det første foto af lys som både partikel og bølge"
post_author:	    Mie Stage
post_date:	    Wed, 11 Mar 2015 13:18:00 +0000
post_site:	    ing.dk 
post_link:	    http://ing.dk/artikel/se-det-foerste-foto-af-lys-som-baade-partikel-og-boelge-174687
---
<html><body><div><section class="body"><p>Ifølge kvantemekanikken opfører lys sig både som en partikel og en bølge. At observere begge fænomener på samme tid er straks værre.</p>
			<p>Men nu er forskere fra det schweiziske universitet EPFL (École Polytechnique Fédérale de Lausanne) lykkedes med at fremtrylle et billede at begge tilstande samtidig, hvilket de har fået offentliggjort i tidsskriftet Nature Communications.</p>
			<p>Løsningen viste sig at ligge i at bruge elektroner til at vise lyset. Når lys viser sig som partikler, sker det, når UV-lys rammer en overflade af metal. Herved sendes elektroner ud, der kan måles.<br/><figure class="plugin right zoomable"><img data-original-image="http://ing.dk/sites/ing/files/lys1.jpg" src="http://ing.dk/sites/ing/files/styles/w1120_media_right/public/lys1.jpg?itok=dhHOnP9S" alt=""/><figcaption> Her ses billedet af lys, der opfører sig som både en bølge og en partikel. <cite>Foto: Foto: École Polytechnique Fédérale de Lausanne</cite></figcaption></figure><br/>
			Forskeren, for hvem det lykkedes at få billedet i kassen, hedder Fabrizio Carbone, og han satte sit eksperiment op på den måde, at han fyrede en puls af laserlys ind mod en lille nanowire af metal. Som bølgerne bevægede sig i hver sin retning og ramte hinanden, opstod en ny bølge, som ser ud som om, at den står op.</p>
			
			<p>Han gjorde derefter det, at han skød en omgang elektroner ind tæt ved nanowiren og brugte dem til at vise den stående lysbølge. Når elektronerne ramte lysets fotoner, hævede eller sænkede de nemlig farten, og ved at bruge et mikroskop til at vise, hvor forskellene i hastighed opstod, kunne de vise, hvor den stående stråle befandt sig. Og derved kunne de demonstrere, at lysstrålen altså også bestod af partikler, fotonerne, som elektronerne interagerede med.</p>
			<p>Fabrizio Carbone siger, ifølge<a href="http://phys.org/news/2015-03-particle.html"> phys.org</a>, at denne evne til at vise og kontrollere kvantemekaniske fænomener på nanometerniveau kan blive en stor hjælp i arbejdet med kvantecomputere.</p>
			<p>Se i videoen nedenfor, hvordan forskerne har gjort:</p>
			<p><section class="video plugin"/></p>
			
			<p/></section></div></body></html>
