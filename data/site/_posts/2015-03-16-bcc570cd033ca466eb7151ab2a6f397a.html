---
layout:     post
title: 	    "Tysk rigsrevision vil genforhandle Femern-tunnel"
post_author:	    Christian Østergaard
post_date:	    Mon, 16 Mar 2015 10:36:00 +0000
post_site:	    ing.dk 
post_link:	    http://ing.dk/artikel/tysk-rigsrevision-vil-genforhandle-femern-tunnel-174789
---
<html><body><div><section class="body"><p>Efter en fordyrelse på over 10 mia. kr. opfordrer den tyske rigsrevision nu transportminister Alexander Dobrindt (CSU) til at genforhandle Femern-aftalen med sin danske kollega, Magnus Heunicke (S).</p>
			<p>Det viser en endnu ikke offentliggjort rapport, som det politiske magasin Panorama 3 på den tyske tv-station <a href="http://www.ndr.de/nachrichten/schleswig-holstein/FBQ-Bundesrechnungshof-will-Neuverhandlung,fehmarnbeltquerung158.html">NDR</a> er kommet i besiddelse af.</p>
			
			<p>Rigsrevisionen kritiserer ifølge NDR, at omkostningerne ved de tyske landanlæg er steget fra 6 mia. kr. til omkring 16,4 mia. kr. i det seneste overslag. Den pris skal dække de tyske landanlæg, der skal forbinde tunnelen med den tyske infrastruktur. Det drejer sig om en udvidelse af rute 207 til biltafikken og en ny, dobbeltsporet og elektrificeret jernbane mellem Femern og Lübeck.<br/><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><strong>Fokus på Femern</strong></aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.</p>
			<p>Følg med i <a href="http://ing.dk/fokus/femern-forbindelsen">Ingeniørens Femern-fokus</a>.
			<br/>
			De 10 mia. kr. ekstra omkostninger skal betales af de tyske skatteydere, da indtægterne fra forbindelsens brugerbetaling udelukkende kommer til at dække udgifterne til danske landanlæg og selve kyst-til-kyst-forbindelsen. Begge disse dele af projektet er finansieret med statsgaranterede, danske lån på samme måde som storebælts- og øresundsforbindelserne.</p>
			
			<p>Hertil kommer, at de tyske landanlæg i forvejen er under kraftig kritik fra naboer, som frygter støj fra byggepladser og nye forbindelser langs de rekreative områder på øen Femern og langs strandene i Lübeckbugten.<br/><figure class="plugin right zoomable"><img data-original-image="http://ing.dk/sites/ing/files/femern-miljoe-kort.png" src="http://ing.dk/sites/ing/files/styles/w1120_media_right/public/femern-miljoe-kort.png?itok=AQLs-wkA" alt=""/></figure><br/>
			Ifølge statstraktaten mellem Danmark og Tyskland er det muligt at genforhandle aftalen om Femernforbindelsen, hvis den bliver væsentligt dyrere end forventet. Det er denne klausul, som rigsrevisionen nu vil have transportministeriet til at undersøge muligheden for at udnytte.</p>
			
			<p>‘Skulle forudsætningerne for projektet eller for dele af projektet udvikle sig markant anderledes end antaget og anderledes end, hvad der er kendt på tidspunktet for indgåelsen af traktaten, drøfter de kontraherende stater situationen igen. Dette gælder blandt andet for væsentlige omkostningsstigninger i forbindelse med projektet’, hedder det i <a href="http://www.femern.dk/material-folder/documents/2008-publikationer/traktat">aftalen</a>, som de to lande indgik i 2008.</p>
			<p>Rapporten skal behandles på et møde i Bundesdagens budgetkontroludvalg den 27. marts. Formanden for udvalget, den yderst Femern-kritiske Bettina Hagedorn (SPD) opfordrede allerede i sidste uge til netop en genforhandling af aftalen på grund af prishoppet på såvel den tyske som den danske del af projektet.</p>
			
			<p>»Vi kan kun overholde traktaten ved at kigge på aftalen en gang til, som den kræver. Vi skylder skatteyderne at være ærlige og sætte os ned og diskutere det igen,« sagde hun til Ingeniøren under et besøg i København torsdag.</p>
			<p>Rapporten peger ifølge NDR desuden på, at 16,4 mia. kr. ikke nødvendigvis er den endelige pris for forbindelsens tyske landanlæg, da planlægningsprocessen på den tyske side endnu ikke er længere, end at den endnu kan blive dyrere. Sammen med naturfredningsforeningen NABU anslog Bettina Hagedorn i sidste uge, at de tyske landanlæg vil løbe op i mellem 15,7 og 22,4 mia. kr.</p>
		</section></div></body></html>
