---
layout:     post
title: 	    "Eksperter: Ministerens kamp mod svine-MRSA er uambitiøs "
post_author:	    
post_date:	    Wed, 18 Mar 2015 20:38:00 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2592717/eksperter-ministerens-kamp-mod-svine-mrsa-er-uambitioes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er fødevareminister Dan Jørgensen for første gang kommet med en samlet 
plan for bekæmpelsen af svine-MRSA. 
</p><div class="art-fakta article-box">
<h4 class="">
Fakta</h4>
<h5>
Indhold i fødevareministerens handlingsplan: </h5>
<div class="fakta-body" data-buildingblock="embedded_factboxlink">
<p>
• Antibiotikaforbruget til svin skal reduceres med 15 pct. fra 2015-2018 
</p><p/><p>
• Hygiejnetiltag for alle, der arbejder i svinestalde 
</p><p/><p>
• Overvågningsprogrammer for udviklingen i husdyr-MRSA 
</p><p/><p>
• Styrket forskning i smitteveje og alternativer til antibiotika 
</p><p/><p>
• International indsats: DK presser på for fælles EU strategi for begrænsning 
af antibiotikaresistens 
</p><p/><p>
Siden 2009 er forbruget af antibiotika til svin blevet reduceret med knapt 18 
pct. Men Fødevareministeren lægger nu op til endnu en markant reduktion i 
løbet af de næste 4 år: 
</p><p class=" bl-elem"><i class=" bl-elem">Kilde: Ministeriet for Fødevarer, Landbrug og Fiskeri </i></p>
</div>
</div><p>
Heri lyder det overordnede mål, at svineproducenterne skal reducere 
antibiotikaforbruget med 15 procent inden 2018. Og så skal antibiotikatypen 
tetracyklin, som især mistænkes for at udvikle resistens, helt ud af 
staldene. </p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2592348/landmaend-skal-i-bad-oftere-i-kampen-mod-svine-mrsa/">Landmænd skal i bad oftere i 
kampen mod svine-MRSA</a></p><p>
Men det er uambitiøst og vil slet ikke komme de multiresistente bakterier til 
livs, lyder det fra flere eksperter, som Politiken har talt med. 
</p><p>
»En antibiotikareduktion på 15 procent er slet ikke nok. Hvis det skal ligne 
noget, skal vi halvere forbruget. Det, mener jeg, ikke er urealistisk over 
tre år«, siger Henrik Westh, som er professor på MRSA VidenCenter på 
Hvidovre Sygehus. 
</p><p>
Han bakkes op af professor og speciallæge i klinisk mikrobiologi på Syddansk 
Universitet Hans Jørn Kolmos, der tilmed mener, at det er nødvendigt at 
reducere antibiotikaforbruget yderligere, gerne helt op til 90 procent. 
</p><p>
»Planen er uambitiøs. Det langsigtede mål er, at vi skal helt op på 90 
procent, hvis det skal batte noget. Så det er ikke engang et skridt på 
vejen«, siger han og tilføjer: 
</p><div class="art-quote article-box">
<p class="quote"/>
<blockquote>
<p class="quote-txt">
Hvis det skulle ligne noget, skal vi halvere forbruget. Det, mener jeg, ikke 
er urealistisk over tre år
</p>
<p class="sender">
Henrik Westh, professor på MRSA VidenCenter på Hvidovre Sygehus. 
</p>
</blockquote>
</div><p>
»Planen tager heller ikke fat i de grundlæggende problemer, der ligger til 
grund for det store antibiotikaforbrug. Nemlig produktionsforholdene«. 
</p><p>
Udmeldingerne kommer, efter at fødevareminister Dan Jørgensen i dag har 
offentliggjort en fireårig handlingsplan, der skal bekæmpe de resistente 
svine-MRSA bakterier. 
</p><p>
I den kommende tid begynder de politiske forhandlinger med Folketingets 
partier om at få ført handlingsplanen ud i livet. 
</p><h3>
»Der er noget, som ikke passer«
</h3><p>
Planen lægger blandt andet op til, at den bredspektrede antibiotikatype 
tetracyklin, som i dag udgør 30 procent af svineproducenternes samlede 
antibiotikaforbrug, helt skal udfases i de danske svinestalde. 
</p><p>
Og det initiativ hilser eksperterne velkomment. 
</p><p><b class="ext-link">FAKTA</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2389740/fakta-12-ting-vi-ved-om-svine-mrsa/">Fakta: 12 ting vi ved om svine-MRSA</a></p><p>
Men de kan samtidig ikke få det til at stemme overens med ministerens mål om, 
at det overordnede forbrug på samme tid kun skal reduceres med 15 procent: 
</p><p>
»Der er noget, som ikke passer. Tetracyklinen udgør 30 procent, så hvis det 
skal udfases, stemmer det ikke overens med det overordnede mål om at fjerne 
15 procent. Det er ren matematik«, siger Henrik Westh, der derved frygter, 
at tetracyklinen bare vil blive erstattet af et andet antibiotikum. 
</p><h3>
Svineproducenter: Planen er urealistisk 
</h3><p>
Hos Danske Svineproducenter mener man derimod, at det er urealistisk helt at 
skulle fjerne brugen af tetracyklin. 
</p><p>
»Vi gør alt, hvad vi kan, for at undgå at vores dyr bliver syge. Så hvis vi 
ikke må bruge tetracyklin til at behandle vores dyr, hvad skal vi så bruge i 
stedet?« siger formand Henrik Mortensen og fortsætter: 
</p><p>
»Vi er nødt til at behandle vores dyr, når de får en infektion. Det burde være 
indlysende«, siger han og tilføjer, at ministerens plan vil betyde flere 
syge dyr, og at det i sidste ende vil gå ud over dyrevelfærden. 
</p><p><b class="ext-link">LÆS MERE</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2375652/tusindvis-er-smittet-med-svine-mrsa-uden-at-vide-det/">Tusindvis er smittet med svine-MRSA 
uden at vide det</a></p><p>
Han kalder handlingsplanen »ufaglig« og mener, at »den er grebet ud af den blå 
luft«: 
</p><div class="art-quote article-box">
<p class="quote"/>
<blockquote>
<p class="quote-txt">
At reducere antibiotikaforbruget med 15 procent er overordentligt svært. For 
ikke at sige umuligt. Det kan vi ikke
</p>
<p class="sender">
Henrik Mortensen, formand for Danske Svineproducenter 
</p>
</blockquote>
</div><p>
»At reducere antibiotikaforbruget med 15 procent er overordentligt svært. For 
ikke at sige umuligt. Det kan vi ikke«, siger formanden for Danske 
Svineproducenter, Henrik Mortensen. </p><p>
Den kritik afvises dog af Hans Jørn Kolmos fra Syddansk Universitet: 
</p><p>
»Svineproducenterne kan ikke blive ved med at bruge undskyldningen om, at de 
er hårdt pressede. Så må man se på produktionsforholdene i stedet «, siger 
han. 
</p><h3>
Handlingsplan overser vigtige problemer 
</h3><p>
Ifølge eksperterne overser handlingsplanen også to helt centrale elementer i 
bekæmpelsen af de resistente stafylokokbakterier. 
</p><p>
Det drejer sig som det første om svineproducenternes medicinske brug af zink, 
der, som Politiken kunne berette i sidste måned, er steget markant siden 
2005. 
</p><p><b class="ext-link">LÆS HER </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2568278/mrsa-trives-med-populaert-zink-laegemiddel-til-svin/">MRSA trives med populært 
zink-lægemiddel til svin</a></p><p>
Forbruget af zink-lægemidlet, også kaldet Zinkoxid, er her mere end tredoblet, 
siden Fødevarestyrelsen begyndte at registrere det i 2005. I 2014 steg 
forbruget til hidtil ukendte højder med 412,4 tons zink. 
</p><p>
Zink anvendes af svineproducenterne som næringsstof i svinefoder, men også 
medicinsk til at forebygge diarre hos smågrisene i de første 14 dage, efter 
de er blevet taget fra soen. 
</p><p>
Og zinken giver bedre levevilkår for den antibiotikaresistente bakterie 
svine-MRSA, der også er resistent over for zink. 
</p><div class="art-quote article-box">
<p class="quote"/>
<blockquote>
<p class="quote-txt">
Vi skal have etableret en screening af svinene, så vi kan få etableret 
MRSA-fri besætninger. Når der stadig handles med smittede dyr, nytter de 
andre tiltag ikke meget
</p>
<p class="sender">
Hans Jørn Kolmos, professor og speciallæge i klinisk mikrobiologi, SDU 
</p>
</blockquote>
</div><p>
»I de doser, som man giver grisene i dag, er der ikke tale om kosttilskud men 
derimod antibiotika-lignende behandling. Og så er det ikke nok at holde op 
med at bruge tetracyklin« forklarer Henrik Westh fra Hvidovre Hospital. 
</p><p>
Han bakkes op af Hans Jørn Kolmos, som mener, at zinken »er en uskik, som skal 
helt ud af staldene«: 
</p><p>
»Det bliver brugt som et antibiotikum til at slå bakterier ihjel i tarmen med 
og ikke som et kosttilskud. Det er bare at lægge et røgslør ud over det« 
lyder kritikken. 
</p><p>
Som det andet efterlyser begge eksperter i handlingsplanen en bedre 
registrering af de MRSA-smittede grise, så de levende smittede dyr ikke 
handles videre og dermed overfører smitte til de 30 procent af gårdene, der 
er MRSA frie. 
</p><p>
Det er ifølge Hans Jørn Kolmos den vigtigste årsag til epidimien. 
</p><p class=" bl-elem">
»Vi skal have etableret en screening af svinene, så vi kan få etableret 
MRSA-fri besætninger. Når der stadig handles med smittede dyr, nytter de 
andre tiltag ikke meget«, siger Hans Jørn Kolmos og peger på, at det er den 
eneste måde, man kan komme af med MRSA-smitten på. 
</p>	
</div>
</div></body></html>
