---
layout:     post
title: 	    "Minister: 1.000 MW solceller i stedet for vind kan spare 140 mio. årligt "
post_author:	    Sanne Wittrup
post_date:	    Tue, 14 Apr 2015 13:25:00 +0000
post_site:	    ing.dk 
post_link:	    http://ing.dk/artikel/minister-1000-mw-solceller-i-stedet-vind-kan-spare-140-mio-aarligt-175413
---
<html><body><div><div class="content">
						<p>... af en teknologis evne til at lade sig tilpasse i et lands elsystem, er at prøve at se hvad det ville indebære, hvis al vores egen elproduktion skulle komme fra denne ene teknologi.</p>
						<p>Som flere selvfølgelig allerede er inde på, vil vi stort set ikke selv kunne producere strøm i de to måneder af året, hvor forbruget er størst, hvis vi skulle forsøge os med solceller, så den første opgave er at finde erstatning - evt. i form af importeret strøm, gennem det meste af vinteren.</p>
						<p>Den mest velegnede (og mest benyttede) kilde, som bruges til erstatning for vindmøller, når det ikke blæser, er vandkraften i Norge og Sverige. Denne kan uden problemer erstatte vindkraften i op til flere uger ad gangen, såfremt der bare sendes mindst ligeså meget overskudsstrøm tilbage til Norge og Sverige, indenfor vinterhalvåret.</p>
						<p>I visse tørre år, vil vandkraften ikke være tilstrækkelig til at dække skandinavernes eget vinterforbrug, og hvis vi i disse år samtidig har en kold vinter, og tilstrækkelig vindfattig til at der ikke kan leveres overskud, vil der skulle suppleres med termisk elkraft, som så mest går til eksport, for at opretholde balancen i udvekslingen.</p>
						<p>Det kræver dog ikke mere end hvad vi kan selv kan producere af biobrændsel, på bæredygtig vis, efter som der kun er tale om visse år.</p>
						<p>Med solceller står det helt anderledes til. Disse vil levere 2/3 af produktionen indenfor det halvår hvor vi selv (og vore nabolande, for den sags skyld) forbruger mindst, og overskuddet vil ikke kunne lagres i de norske og svenske magasiner, da disse i langt de fleste år bare vil blive fyldt tidligere end ellers, hvorefter alt det energi der strømmer til magasinet, i form af nedbør, solcellestrøm og overskydende atomkraft, blot løber over ved dæmningen, og går til spilde, uden der kommer mere strøm på lager til vinteren, end der ellers ville være.</p>
						<p>Magasinerne kan således heller ikke erstatte vores manglende solcellestrøm om vinteren - hvilket vil sige over halvdelen af vores årlige elforbrug.</p>
						<p>Dette vil vi ikke umiddelbart kunne dække med egen produktion af biobrændsler, og slet ikke hvis vores biobrændsler skal kunne bruges til andet end elproduktion.</p>
						<p>Med 100% vindkraft, kan vi med andre ord klare forsyningen ved at udveksle med vandkraften, og sørge for at have 2-3 GW termisk elkraft samt et godt lager af biomasse i baghånden.</p>
						<p>Da den termiske elkraft er beregnet til at supplere udlandet i tørår, vil der blive tale om en selvforsyningsgrad et stykke over 100. Ønsker man kun 100%, kan man naturligvis skalere efter f.eks. 85 vind + 15% bio. Det kan så i praksis svinge mellem f.eks 75% vind + 40% bio og 90% vind + 0% bio - alt efter vind og vejr - og i gennemsnit udgøre 100% selvforsyningsgrad med 15% bio.</p>
						<p>Med 100% solceller, vil en meget stor del af sommerproduktionen gå tabt, da vi ikke har noget sted at lagre den, så i realiteten vil vi aldrig kunne dække mere end knapt halvdelen af forbruget.</p>
						<p>Den anden halvdel af forbruget vil kunne dækkes med vindmøller i udveksling med vandkraft, eller endnu bedre, en kombination, hvor biobrændsler indgår som backup.</p>
						<p>Problemet er bare at, for at kunne dække vinterforbruget på denne måde, så kræver det stort set samme kapacitet af vindmøller, som hvis solcellerne ikke var der, og vindmøllerne vil så bare ikke kunne afsætte deres strøm i hele sommerhalvåret, fordi dette forbrug er dækket af solceller i udveksling med vandkraft - generelt til elpriser tæt på 0!</p>
						<p>Vi får med andre ord ikke meget ud af at installere solcellerne, ud over at elprisen falder markant om sommeren ... og at både vindmøller og solceller derfor skal betales med noget andet end elprisen!</p>
						<p>Man kan herefter prøve, på baggrund af data fra Energinet.dk, at se hvilken fordeling af solceller og vindmøller, der passer bedst ind i det danske forbrug.</p>
						<p>Jeg har prøvet det før, og kom selv frem til at 10% sol + 90% vind fungerede ligeså godt som 0% sol + 100% vind. Alt over 10% sol krævede derimod mere udveksling med lagerkapacitet, og vel at mærke i disharmoni med den skandinaviske lagercyklus.</p>
						<p>Så selvom solceller nu skulle være blevet så billige, at de kan producere strøm til samme pris som vindmøller, så løser de ikke problemet med indpasningen i vores nordiske elsystem, og bør derfor prioriteres derefter.</p>
						<p>Det det med prisen, vil jeg dog bare tilføje; det kan godt være de kan konkurrere med vores havmølleparker, men det er ikke bare i nærheden af at kunne konkurrere med landmøller, så hvis det kun er et spørgsmål om at installere VE med lavest mulig CoE, så skal vi jo bare have flere landmøller.</p>
						<p>Grunden til at vi installerer havvindmøller i Danmark, er dog ikke kun at opnå billig forsyning af VE, men også dels at vi med den høje kapacitetsfaktor kan penetrere en større del af forbruget, indenfor samme kapacitet i nettet, og dels at vores egne havmølleparker er en meget vigtig show case for vores egen voksende industri - hvilket solceller jo altså ikke kan.</p>
						<p>Havmølle-teknologien er allerede faldet drastisk i pris, og ventes at falde yderligere i de kommende år, så den vil formentlig fortsat kunne konkurrere med solceller på CoE, men den vil samtidig gøre det lettere at indpasse mere VE i det danske elnet, og samtidig yde den luksus, at der slet ikke skal bruges plads på land på land, og ingen vil klage over at være naboer til dem.</p>
						<p>Solceller skal nok komme til deres ret - men det bliver i egne af verden, hvor deres årsproduktion dels er næsten dobbelt så høj som i Danmark, og dels passer nærmest perfekt ind i deres forbrug, hele året rundt.</p>
						<p>Det er typisk indenfor 45'nde nordlige og sydlige breddegrad.</p>
						<p>Her kommer de til at dække en ganske betydelig del af verdens elforbrug, indenfor de kommende årtier.</p>
					</div>
					</div></body></html>
