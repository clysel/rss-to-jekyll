---
layout:     post
title: 	    "Germanwings kan ikke bekræfte, at pilot på ulykkesfly blev lukket ude"
post_author:	    Ulrik Andersen
post_date:	    Thu, 26 Mar 2015 07:27:00 +0000
post_site:	    ing.dk 
post_link:	    http://ing.dk/artikel/germanwings-kan-ikke-bekraefte-pilot-paa-ulykkesfly-blev-lukket-ude-175070
---
<html><body><div><section class="body"><p>Den ene pilot stod desperat og hamrede på døren til cockpittet for at komme ind, mens flyet med 144 passagerer og 6 besætningsmedlemmer om bord drønede ned mod jorden med 700 km/h. Sådan lyder historien i <a href="http://www.nytimes.com/2015/03/26/world/europe/germanwings-airbus-crash.html?hp&amp;action=click&amp;pgtype=Homepage&amp;module=photo-spot-region&amp;region=top-news&amp;WT_nav=top-news&amp;_r=0">New York Times</a> og fra det franske nyhedsbureau AFP her til morgen.</p>
			<p>Men flyselskabet Germanwings kan ikke bekræfte forløbet, oplyser en talskvinde til ing.dk.</p>
			<p>»Vi kan hverken bekræfte eller afvise historien i New York Times. Vi arbejder på at få flere oplysninger fra efterforskerne og vil ikke spekulere i årsagen på nuværende tidspunkt.«</p>
			<p>Hun bekræfter, at flyet, en Airbus 320 med registreringskoden D-AIPX, var udstyret med en forstærket dør mellem kabinen og cockpittet, men hun kan ikke oplyse, om døren var af en type, som kunne åbnes fra kabinen i nødstilfælde.</p>
			<p>Læs mere om cockpitdøren i manualen fra Airbus<a href="http://nicmosis.as.arizona.edu:8000/ECLIPSE_WEB/TSE2015/A320_DOCUMENTS/A320_Operating_Manual_PDF_N_FCOM_RJA_TF_N_EU__20130329_DSC_25.pdf"> her.</a></p>
			
			<p>Flyproducenten Airbus vil heller ikke udtale sig om flyets indretning på nuværende tidspunkt, oplyser en pressetalsmand i en mail til ing.dk.</p>
			<p>Ingeniøren undersøger teknikken og følger op på historien i løbet af formiddagen.</p>
		</section></div></body></html>
