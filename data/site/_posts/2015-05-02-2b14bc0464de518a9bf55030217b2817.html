---
layout:     post
title: 	    "Flygtningedebat skaber krise hos norsk regeringsparti"
post_author:	    
post_date:	    Sat, 02 May 2015 08:21:30 +0200
post_site:	    politiken.dk 
post_link:	    http://politiken.dk/udland/ECE2651890/flygtningedebat-skaber-krise-hos-norsk-regeringsparti/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det store antal syriske flygtninge er på vej til at skabe krise i den norske 
regering, som består af Høyre og Fremskrittspartiet. 
</p><p>
Et flertal i Stortinget uden om regeringen vil muligvis sikre, at Norge skal 
tage imod 10.000 syriske kvoteflygtninge. 
</p><p>
Men hvis det sker, skal Fremskrittspartiet trække sig ud af regeringen, mener 
dele af partiets bagland, der vil fremsætte det som et resolutionsforslag på 
partiets landsmøde, der finder sted i Oslo denne weekend, skriver NTB. 
</p><p>
»Hvis et flertal i Stortinget tvinger regeringen til at gennemføre et sådant 
forslag, må Fremskrittspartiet tage de politiske konsekvenser af det. Det 
vil være umuligt at fortsætte i regering på dette grundlag«, står der at 
læse i resolutionsforslaget, som tre lokalafdelinger står bag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2650845/norsk-1-maj-opsang-tag-flere-flygtninge/">Norsk 1. maj-opsang: Tag flere 
flygtninge </a></p><p>
Regeringen i Norge henter sit parlamentariske flertal hos Venstre og Kristelig 
Folkeparti, og det er disse partier, der kan bringe regeringen i mindretal. 
</p><p>
»Hvis det sker, skal det have konsekvenser. Fremskrittspartiet kan ikke 
acceptere, at regeringen bidrager til, at et flertal i Stortinget bestemmer, 
at vi skal modtage yderligere 10.000 flygtninge fra Syrien«, hedder det 
endvidere i forslaget. 
</p><h3>
International solidaritet 
</h3><p>
Arbeiderpartiet, Venstre, Senterpartiet og De Grønne står allerede bag 
forslaget om at huse flere syriske flygtninge. I den kommende weekend tager 
Kristelig Folkeparti stilling på sit landsmøde. 
</p><p>
Budskabet om at åbne op for flere flygtninge prægede den tale, som lederen af 
de norske socialdemokrater, Jonas Gahr Støre, holdt 1. maj. 
</p><p>
Han opfordrede samtidig til international solidaritet og vil have Danmark og 
de andre EU-lande til at sikre en mere solidarisk fordeling af flygtninge. 
</p><p>
Arbeiderpartiets forslag om at åbne for de 10.000 ekstra kvoteflygtninge over 
to år skal i den kommende tid behandles i Stortinget. 
</p><p>
Over 40 procent af nordmændene har i lang tid bakket op om Arbeiderpartiet i 
meningsmålingerne, men i en spritny måling, som Dagens Næringsliv bringer i 
lørdagsavisen, står partiet til en tilbagegang på hele 5,7 procentpoint i 
forhold til den seneste måling. 
</p><p class=" bl-elem">
Målingen er foretaget, efter at partiet har vedtaget sin nye politik på 
flygtningeområdet. 
</p>	
</div>

</div></body></html>
