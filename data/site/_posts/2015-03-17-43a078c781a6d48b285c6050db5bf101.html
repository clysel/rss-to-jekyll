---
layout:     post
title: 	    "Langstrakt kollage om en arkitekt er en film for tålmodige fans"
post_author:	    
post_date:	    Tue, 17 Mar 2015 08:54:40 +0100
post_site:	    politiken.dk 
post_link:	    http://politiken.dk/kultur/filmogtv/ECE2587875/langstrakt-kollage-om-en-arkitekt-er-en-film-for-taalmodige-fans/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jonas Mekas er alt andet end et dusinmenneske inden for instruktørverdenen. 
Siden begyndelsen af 1960’erne har den litauiskfødte filmmand skabt mere end 
40 dokumentariske værker, hvoraf en del minder om sparsomt redigerede 
hjemmevideoer. 
</p><div class="art-fakta article-box">
<h4 class="">
Filmanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/></div>
<p>
Scenes from the Life of Raimund Abraham. 
</p><p>
Instr.: Jonas Mekas. USA, 2015, 300 min. 
</p><p class=" bl-elem">
Verdenspremiere i Cinemateket søndag 22. marts.
</p>
</div>
</div><p>
Med tiden er avantgardistiske Mekas blevet stadig mere fascinerende at følge, 
fordi han stædigt holder fast i at være alternativ og aktiv, selv om han for 
år tilbage nåede pensionsalderen. I 2007 udgav han en film om dagen på sin 
hjemmeside. Nu, hvor han er blevet 92, har han verdenspremiere i København 
på sit fem timer lange projekt ’Scenes from the Life of Raimund Abraham’. 
</p><p>
Den første 85 minutter lange del af filmen, som var tilgængelig for 
anmeldelse, er en tilsyneladende ret tilfældig og temmelig forvirrende 
præsentation af arkitekten Raimund Abraham, der blev født i Østrig i 1933, 
udvandrede til USA og døde i 2010. 
</p><p>
Mekas’ portræt sammenblander bevidst arbejds- og privatpersonen Raimund 
Abraham, der stod bag skyskraberen Austrian Cultural Forum Building i New 
York og var kendt som underviser og som tegner af visionære projekter, der 
ikke lod sig realisere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2576257/prisvindende-arkitekturfestival-vender-tilbage/">Prisvindende 
arkitekturfestival vender tilbage</a></p><p>
I Mekas’ rystede optik fremstår Abraham som et livsglad, udadvendt og 
intelligent menneske, man gerne havde nydt et mere helstøbt og inviterende 
portræt af. Men så skulle instruktøren have været en anden. 
</p><p class=" bl-elem">
’Scenes from the Life of Raimund Abraham’ er en film for meget tålmodige fans 
af enten Mekas eller Abraham. 
</p>	
</div>
</div></body></html>
