---
layout:     post
title: 	    "Tæv i luften, når Blatter besøger Uefa "
post_author:	    
post_date:	    Mon, 23 Mar 2015 13:53:01 +0100
post_site:	    politiken.dk 
post_link:	    http://politiken.dk/sport/fodbold/ECE2600204/taev-i-luften-naar-blatter-besoeger-uefa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg fører ikke nogen kampagne. Jeg har nu været 40 år i Fifa, og jeg har været 
præsident de seneste 17 år. Det er mit manifest
</p>
<p class="sender">
Sepp Blatter 
</p>
</blockquote>
</div><p>
Fifa-præsident Sepp Blatter har prøvet lidt af hvert gennem sine mange år som 
fodboldpolitiker, men han skal være godt forberedt, når han tirsdag skal 
tale til Uefa's kongres i Wien. Stemningen i Uefa har sjældent været mere 
imod forholdene i Fifa end netop nu, og det kan gå hen og blive en prøvelse 
for 79-årige Blatter, der var dybt rystet, da han senest stod over for Uefa 
før sidste års VM-slutrunde. </p><p>
»Det er den mest respektløse oplevelse, jeg har haft i hele mit liv«, sagde 
Sepp Blatter dengang i São Paulo, efter han var blevet angrebet hårdt af en 
række ledende Uefa-profiler. 
</p><p><b class="ext-link">UDFORDRER:</b><a class="embeddedlink" href="http://politiken.dk/sport/fodbold/ECE2561988/figo-har-brug-for-held-til-at-slaa-blatter/">Figo har brug for held til at slå 
Blatter</a></p><p>
Beskyldningerne om korruption i Fifa og hele balladen om placeringen af VM 
2022 i Qatar samt dens flytning til en afvikling om vinteren har skabt et 
massivt krav i Uefa om Blatters afgang som Fifa-præsident, og Uefa støtter 
da også alle Blatters tre udfordrere til det kommende præsidentvalg i 
slutningen af maj, den jordanske prins Ali bin al-Hussein, portugisiske Luis 
Figo og hollandske Michael van Praag. 
</p><p><b class="ext-link">OMSTRIDT:</b><a class="embeddedlink" href="http://politiken.dk/sport/fodbold/ECE2560520/fifa-anbefaler-en-komprimeret-vm-slutrunde-sidst-i-2022/">Fifa anbefaler en komprimeret 
VM-slutrunde sidst i 2022</a></p><p>
Men det bliver måske ikke let at få de ønskede svar ud af Sepp Blatter på 
kongressen, for schweizeren har meldt ud, at han nægter at debattere sin 
plan for en femte præsidentperiode. 
</p><p>
»Jeg fører ikke nogen kampagne. Jeg har nu været 40 år i Fifa, og jeg har 
været præsident de seneste 17 år. Det er mit manifest«, sagde Sepp Blatter 
med høj cigarføring i fredags. 
</p><p><b class="ext-link">INDGREB:</b><a class="embeddedlink" href="http://politiken.dk/sport/fodbold/ECE2573924/blatter-vil-indfoere-pointstraf-for-racisme/">Blatter vil indføre pointstraf for 
racisme</a></p><p>
Under det dramatiske møde i São Paulo benyttede Uefa lejligheden til at lade 
sine ledende medarbejdere fortælle Blatter, at han havde mistet al 
troværdighed i spidsen for en organisation, der ofte bliver forbundet med 
korruption. Netop præsidentkandidat Michael van Praag førte an i den 
lammende kritik, måske forstærket af, at hollænderen ikke har tilgivet, at 
Blatter er løbet fra et løfte afgivet på Uefa's kongres i 2011 i Paris om at 
træde tilbage i år. 
</p><p><b class="ext-link">DEBAT:</b><a class="embeddedlink" href="http://politiken.dk/sport/fodbold/ECE2561844/ligabosser-er-utilfredse-med-mulig-flytning-af-qatar-vm/">Ligabosser er utilfredse med mulig 
flytning af Qatar-VM</a></p><p>
Senere fastslog Blatter, at han var i sin gode ret til at ændre mening, og at 
han havde en meget bred opbakning til at gå efter endnu en periode som 
øverste Fifa-chef. Han regnes da også for storfavorit ved præsidentvalget. 
</p><p><b>Nej til valgmøde med udfordrere </b></p><p>
Flere Uefa-ledere har været ude at sige, at der denne gang bør vises behørig 
respekt, når Blatter skal tale til kongressen, og at man undgå en fjendtlig 
stemning a la den i São Paulo. Men holdningen til Blatter er ikke blevet 
formildet af, at Fifa-præsidenten også har afvist et Uefa-tilbud om at 
deltage i et valgmøde med sine udfordrere tirsdag i halen på den officielle 
del af Uefa-kongressen. 
</p><p class=" bl-elem">
Det 54 medlemmer store forbund genvælger i øvrigt Uefa-præsident Michel 
Platini til en tredje fireårig periode som øverste leder. 
</p>	
</div>
</div></body></html>
