---
layout:     post
title: 	    "Kendt dansk professor frikendt for svindel med forskning"
post_author:	    Jens Ramskov
post_date:	    Wed, 18 Feb 2015 11:26:14 +0000
post_site:	    ing.dk 
post_link:	    http://ing.dk/artikel/kendt-dansk-professor-frikendt-svindel-med-forskning-174205
---
<html><body><div><section class="body"><p>Milena Penkowa-sagen har haft mange sideeffekter. En af dem fandt i dag en afgørelse i Østre Landsret, hvor Bente Klarlund Pedersen havde lagt sag an mod Udvalgene vedrørende Videnskabelig Uredelighed (UVVU) for at få ophævet sin stempling som videnskabelig snyder.</p>
			<p>Bente Klarlund vandt sagen.</p>
			<p>Det var som et udløb af Milena Penkowas snyd med videnskabelige artikler, at den kendte sundhedsforsker Bente Klarlund Pedersen fra Rigshospitalet og Københavns Universitet blev indberettet til UVVU, som i to omgange erklærede, at Bente Klarlund havde handlet videnskabeligt uredeligt i sit samarbejde med Milena Penkowa.</p>
			
			<p>UVVU’s afgørelse er blevet hårdt kritiseret af andre forskere, der ikke mente, Bente Klarlund havde handlet på anden vis, end der er kutyme i forbindelse med udarbejdelse af videnskabelige artikler.</p>
			<p>Da UVVU’s afgørelse ikke kunne ankes til anden administrativ myndighed, så Bente Klarlund ikke anden udvej end at indbringe sagen for domstolene.</p>
			<p>Østre Landsret har i afsagt dom. Af <a href="http://www.domstol.dk/oestrelandsret/nyheder/domsresumeer/Pages/Pressemed_18_02_15.aspx">domsresumeet</a> fremgår det:</p>
			<p>“På baggrund af bevisførelsen kunne landsretten ikke lægge til grund, at Bente Klarlund Pedersen havde handlet videnskabeligt uredeligt.”</p>
			<p>Østre Landsret finder ikke, at de de forfalskninger og forvridninger, der er i videnskabelige artikler, hvor både Milena Penkowa og Bente Klarlund står som forfattere, beviseligt kan skyldes fortsæt eller grov uagtsomhed fra Bente Klarlund.</p>
			<p>Så selv om Bente Klarlund nok i rettens øjne nok har handlet uagtsomt, har hun altså ikke handlet groft uagtsomt - og det er en afgørende skelnen.</p>
			<p>Det fremgår ikke af domsresuméet, men Ritzau oplyser, at som følge af dommen skal UVVU betale Bente Klarlund 400.000 kroner i delvise sagsomkostninger.</p>
			<p>Som udløber af sagen har uddannelsesminister Sofie Carsten Nielsen nedsat et udvalg, der skal foretage et serviceeftersyn af UVVU.</p>
			
		</section></div></body></html>
