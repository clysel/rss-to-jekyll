---
layout:     post
title: 	    "Danmark taber til Indonesien og ryger nok i armene på KIna"
post_author:	    
post_date:	    Wed, 13 May 2015 10:51:36 +0200
post_site:	    politiken.dk 
post_link:	    http://politiken.dk/sport/ECE2667550/danmark-taber-til-indonesien-og-ryger-nok-i-armene-paa-kina/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Overraskelsen udeblev, da Danmarks badmintonlandshold onsdag spillede den 
anden gruppekamp ved Sudirman Cup, VM for blandede hold. 
</p><p>
Danmark er i Dongguan bagud med 1-3 mod Indonesien, der dermed vinder kampen 
og gruppen uanset udfaldet af den afsluttende mixeddouble. 
</p><p>
Begge hold var på forhånd sikre på at gå videre til kvartfinalerne. 
</p><p>
Danmark går videre som gruppetoer, og det betyder, at supermagten Kina kan 
blive modstanderen i kvartfinalerne. 
</p><p>
Danmark stillede op med Kim Astrup og Anders Skaarup i herredouble, så Mads 
Conrad-Petersen og Mads Pieler Kolding fik et hvil. 
</p><p>
Astrup og Skaarup leverede i første halvdel af kampen en meget flot indsats 
mod Mohammad Ahsan og Hendra Setiawan, men til sidst var de indonesiske 
eksverdensmestre alligevel for stærke. 
</p><p>
Cifrene blev 21-23, 21-16, 21-12 i indonesernes favør. 
</p><p>
Herefter var det tid til et nøgleopgør, hvis Danmark skulle have en chance for 
at vinde over Indonesien. 
</p><p>
Det lykkedes dog ikke for Line Kjærsfeldt at vinde sin damesingle mod 
Bellaetrix Manuputty, der som nummer 51 på verdensranglisten rangerer 12 
pladser under danskeren. 
</p><p>
Indoneseren sejrede med cifrene 21-15, 21-18, og dermed så det for alvor sort 
ud for de danske sejrschancer. 
</p><p>
Dog ikke i den efterfølgende herresingle, hvor verdens nummer tre, Jan Ø. 
Jørgensen, som ventet ikke havde problemer mod Firman Abdul Kholik, der er 
nummer 71 på verdensranglisten. 
</p><p>
Danskeren vandt 21-8, 21-10. 
</p><p>
»Det var rigtig rart at komme i gang her ved Sudirman Cup«. 
</p><p>
»Jeg har døjet med lidt skader og har ikke haft den perfekte forberedelse, men 
jeg er glad for, at kroppen føles godt«, siger Jan Ø. Jørgensen. 
</p><p>
Så var det op til Maria Helsbøl og Maiken Fruergaard at skabe en sensation mod 
Nitya Krishinda Maheswari og Greysia Polii, der ligger nummer syv på 
verdensranglisten. 
</p><p class=" bl-elem">
Det lykkedes ikke, for indoneserne vandt 21-16, 21-13 og sikrede den samlede 
sejr. 
</p>	
</div>

</div></body></html>
