---
layout:     post
title: 	    "Nye parkeringspladser i hovedstaden vil koste lejere dyrt"
post_author:	    
post_date:	    Sun, 22 Feb 2015 22:30:08 +0100
post_site:	    politiken.dk 
post_link:	    http://politiken.dk/forbrugogliv/boligogdesign/ECE2558415/nye-parkeringspladser-i-hovedstaden-vil-koste-lejere-dyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Betragtelige huslejestigninger venter beboerne i en stribe af hovedstadens 
almene boligselskaber. 
</p><p>
Det viser et nyt notat fra kommunens teknik- og miljøforvaltning, udarbejdet 
efter at et politisk flertal på Københavns Rådhus har erklæret, at der nu 
skal etableres 4.000 af de parkeringspladser, som kommunen gennem årene har 
givet dem dispensation til at udskyde. 
</p><div class="art-quote article-box">
<p class="quote"/>
<blockquote>
<p class="quote-txt">
Dette er det rene galimatias
</p>
<p class="sender">
</p><p class=" bl-elem">Bjarne Larsson, direktør i FSB</p> 

</blockquote>
</div><p/><p>
Omkring 1.600 af de pladser vil Københavns almene boligselskaber skulle stå 
for. Det svarer til en samlet udskrivning på mellem 500 og 800 millioner 
kroner, som for den enkelte almene bolig kan omregnes til huslejestigninger 
på op til 360 kroner om måneden, vurderer forvaltningen i notatet. 
</p><p>
En opgørelse fra en afdeling i Københavns største almene boligselskab FSB 
viser dog, at det kan blive langt dyrere: 110 handikap- og ældreboliger på 
Islands Brygge vil hver få en huslejestigning på omkring 600 kroner, hvis 
boligkompleksets 41 udskudte p-pladser skal indløses. 
</p><p>
»Dette er det rene galimatias. Dengang vi opførte byggerierne, var kommunen 
ganske enig i, hvad parkeringsbehovet var. Vi har stadig de pladser, vores 
egne beboere har behov for, så hvorfor i alverden skal de undgælde med en 
huslejestigning, for at pendlere til byen kan parkere«, siger direktør i FSB 
Bjarne Larsson. 
</p><h3>
Forrykte huslejestigninger 
</h3><p>
Typisk har en bygherre ifølge kommunens lokalplan skullet etablere 1 
parkeringsplads per 100 boligkvadratmeter. Men en lang række boligselskaber 
og private entreprenører har gennem årene fået dispensation, mens kommunen 
så at sige har sat forpligtelsen i banken – hvilket har medført, at der i 
dag er små 14.000 skyldige pladser i København. 
</p><p>
Og nu vil et flertal bestående af Socialdemokraterne og den borgerlige 
opposition på rådhuset altså indløse 4.000 af dem. 
</p><p>
»Vi kan ikke leve med, at man i nogle brokvarterer ofte ikke kan parkere inden 
for en kilometer fra, hvor man bor«, siger næstformand i Teknik og 
Miljøudvalget, Jakob Hougaard (S) om beslutningen. 
</p><p>
Skal pladserne være offentligt tilgængelige, har kommunen pligt til at betale 
halvdelen af anlægsudgiften, hvilket for 4.000 pladser udløser udgifter for 
op til 2 milliarder kroner. Resten skal blandt andre boligselskaberne 
betale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2281524/nu-ryger-p-pladser-for-at-give-plads-til-cykelstativer-i-byen/">Nu ryger p-pladser for at give 
plads til cykelstativer i byen</a></p><p>
P-pladser er dyre, da tomme arealer er en absolut mangelvare i de centrale 
boligområder i København. I praksis vil mange af pladserne derfor skulle 
graves ned som underjordiske parkeringshuse, hvor anlægsudgifterne vurderes 
at kunne løbe op i 700.000 kroner per plads. 
</p><p>
Teknik og miljøborgmester Morten Kabell (Ø) mener, at indløsningen af de mange 
pladser i den almene sektor vil modarbejde især Socialdemokraternes ambition 
om at sikre billige lejeboliger til københavnere med lave indkomster. 
</p><p>
»De vil her i stedet blive mødt af helt forrykte huslejestigninger«, siger 
han. 
</p><h3>
»De kommer ikke til at slippe«
</h3><p>
Borgmesteren afviser, at p-pladserne skulle være et rimeligt svar på det 
parkeringspres, som en opgørelse fra hans eget Center for Parkering ellers 
viser: I 6 af 17 områder har kommunen i dag solgt flere parkeringslicenser, 
end der er pladser. 
</p><p>
Kabel vil annullere alle skyldige pladser og i stedet gøre det mindre 
attraktivt at have bil i byen. 
</p><p>
Det nægter det konservative medlem af teknik- og miljøudvalget Jakob Næsager 
pure. Og han vil heller ikke give rabat til de almene boligselskaber 
generelt: 
</p><p>
»De kommer ikke til at slippe«. 
</p><p>
Næsager vil dog gerne arbejde for, at specifikt ældre- og ungdomsboliger 
pålægges mindre restriktive krav, sådan som Borgerrepræsentationen i 
forvejen planlægger at gøre gældende ved kommende nybyggerier. 
</p><p>
»I og med at kravet om at etablere pladserne ikke er fastsat endnu, kan der 
også blive en nedskrivning for dem«, siger han.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2294615/parkeringsforlig-koster-cykelpladser-i-brokvarterer/">Parkeringsforlig koster 
cykelpladser i brokvarterer</a></p><p>
Jakob Hougaard (S) tvivler dog på, at en sådan skelnen kan lade sig gøre, da 
lovgivningen forpligter kommunen på principper om ligebehandling: 
</p><p>
»Jeg forstår godt, at det kan virke urimeligt at skulle betale for p-pladser i 
et selskab, hvor næsten ingen har biler. Men i hvor stort omfang vi må 
skelne mellem de forskellige skyldnere, kan jeg ikke svare på endnu. Vi må 
se på, hvor behovet er størst, og så er det dem med forpligtelser der, der 
må bidrage«, siger han. 
</p><p class=" bl-elem">
Der er i alt 125.000 offentlige parkeringspladser i Københavns Kommune. 
</p>	
</div>
</div></body></html>
