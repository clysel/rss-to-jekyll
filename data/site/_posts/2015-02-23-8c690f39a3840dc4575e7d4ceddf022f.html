---
layout:     post
title: 	    "Første pejling klar: Minus-renten er aflyst for tusindvis af boligejere"
post_author:	    
post_date:	    Mon, 23 Feb 2015 14:40:37 +0100
post_site:	    politiken.dk 
post_link:	    http://politiken.dk/oekonomi/bolig/ECE2558896/foerste-pejling-klar-minus-renten-er-aflyst-for-tusindvis-af-boligejere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 200.000 boligejere får denne uge ny rente på deres flekslån, og efter 
at første etape nu er overstået hos landets to største 
realkreditinstitutter, Nykredit og Realkredit Danmark, er renten landet 
markant højere end forventet. 
</p><div class="art-quote article-box">
<p class="quote"/>
<blockquote>
<p class="quote-txt">
Dagen i dag tyder på en eller anden grad af normalisering. Så jeg er faktisk 
en glad mand
</p>
<p class="sender">
Sune Worm Mortensen, Nykredit 
</p>
</blockquote>
</div><p/><p>
Der var lagt op til, at mere end halvdelen af de boligejere, der denne uge får 
ny rente på deres flekslån, ville få et lån med negativ rente. Men dagens 
første refinansieringsauktioner tyder på, at det ikke kommer til at ske. 
</p><p>
F1-renten er landet på 0,15 procent hos Realkredit Danmark og 0,25 procent hos 
Nykredit. Renteforventningen var sidste uge, at renten ville lande på minus 
0,15 - 0,25 procent. 
</p><p>
»Det er en overraskelse. Men omvendt bliver jeg overrasket, hver dag jeg går 
på arbejde i øjeblikket«, siger Sune Worm Mortensen, områdedirektør i 
Nykredit. 
</p><p>
Han understreger, at de første auktioner er en god pejling på, hvordan det 
endelige resultat bliver, når ugen er omme. Derfor mener han også, at 
boligejerne allerede nu kan skyde en hvid pil efter drømmen om minusrenter 
på F1-lånet. 
</p><p>
Også i Realkredit Danmark er cheføkonom Christian Hilligsøe Heinig overrasket. 
</p><p>
»Selv om det ekstreme resultat i form af en negativ rente på F1-lånet ikke 
blev en realitet ved dagens auktion, så ændrer det ikke det overordnede 
billede for hverken boligejerne, det private forbrug eller for dansk økonomi 
som helhed. Der er stadig tale om en historisk lav F1-rente opnået på en 
rentetilpasningsauktion«, siger Christian Hilligsøe Heinig, cheføkonom i 
Realkredit Danmark. 
</p><div class="art-fakta article-box">
<h4 class="">
Plan for den igangværende auktion</h4>
<h5>
Fredag ved de cirka 200.000 boligejere, der får ny rente denne uge, hvor meget 
de skal betale. Her kan du se, hvornår dit realkreditinstitut sælger 
realkreditobligationer.</h5>
<div class="fakta-body" data-buildingblock="embedded_factboxlink">
<p>
Realkredit Danmark: 23. februar til 27. februar 
</p><p>
Nykredit/Totalkredit: 23. februar til 27. februar 
</p><p>
BRF Kredit: 23. februar til 27. februar 
</p><p class=" bl-elem">
Nordea Kredit: 24. februar til 26. februar 
</p>
</div>
</div><p/><h3>
F1-lånerne uden afdrag slipper 25 procent billigere 
</h3><p>
F1-lånerne har længe været vant til, at huslejen ikke alene har været billig - 
men at den år for år er blevet billigere og billigere. Og det er også 
tilfældet i år. For et år siden blev F1-renten hos Realkredit Danmark 
fastsat til 0,55 procent, og dermed kan de altså endnu engang se ud til at 
deres husleje reduceres markant. Helt konkret har man ved et lån på 1 
million kroner, hvor F1-renten blev fastsat for et år siden, skullet betale 
965 kroner i ydelse efter skat på et afdragsfrit lån. Men den ydelse ser 
efter den første akution fra Realkredit Danmark ud til at blive 220 kroner 
billigere efter skat, en reduktion på cirka 25 procent. 
</p><p>
For de F1-lånere, der betaler afdrag, ser beparelsen ud til at blive på 65 
kroner - altså markant mindre. 
</p><h3>
Presset på kronen er blevet mindre 
</h3><p>
Christian Hillgsøe Heinig peger på, at den oplagte forklaring på den højere 
rente skal findes i, at presset på kronen er lettet en smule - i fredags 
oplevede vi ligefrem en mindre svækkelse af kronen. 
</p><p>
Appetitten på danske realkreditobligationer har ellers været støt stigende 
siden midten af januar, hvor Schweiz forlod fastkourspolitikken, og den 
Danske Nationalbank derpå sænkede renten fire torsdage i træk. Samtidig har 
usikkerheden omkring Grækenland og den svage vækst i eurozonen sendt 
investorerne mod Nord, hvor de dyre men sikre danske realkreditobligationer 
har været eftertragtede hos investorerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2555973/presset-paa-kronen-tager-af-efter-fire-ugers-angreb/">Presset på kronen tager af 
efter fire ugers angreb</a></p><p>
Det har sendt kurserne i vejret, og dermed har der den seneste månedstid 
nærmest dagligt været udmeldinger omkring nye bundniveauer. Renten på både 
F1-lånene, F3-lånene og de helte korte lån, de såkaldte cita-lån, hvor 
renten fastsættes hvert halve år, har i lange perioder været negativ. Men nu 
er der altså noget, der tyder på, at bunden er nået, og at rentepilen igen 
peger opad. 
</p><p>
»Selv om det er for tidligt at erklære Nationalbanken for vinder af 
kroneslaget, så indikerer det, at indskudsbevisrenten i første omgang har 
fundet en bund, og det er blevet mindre sandsynligt, at Nationalbanken vil 
lancere et opkøbsprogram af obligationer. Endelig kan situationen i 
Grækenland også have givet et lille lettelsens suk hos investorerne. Selv om 
aftalen i fredags ikke giver en endelig afklaring på den græske situation, 
så har grækerne købt sig lidt tid, og det øger trods alt sandsynligheden 
for, at Grækenland kan få enderne til at mødes med de resterende eurolande 
og dermed forblive i eurozonen«, siger Christian Hilligsøe Heinig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2558671/graekenlands-regering-loefter-sloeret-for-den-kraevede-opstramning/">Grækenlands regering løfter 
sløret for den krævede opstramning</a></p><p>
Selvom der nok er en del boligejere, der lige nu sidder og føler sig en smule 
skuffede over, at den meget omtalte minusrente alligevel ikke ser ud til at 
blive til noget, så er det ikke skuffelse, der er den primære følelse hos 
Sune Worm Mortensen. 
</p><p>
»Dagen i dag tyder på en eller anden grad af normalisering. Så jeg er faktisk 
en glad mand. En minusrente på F1-lånet kan fungere som narreguld, der 
lokker folk over i en låntype, der altså er forbundet med en betydelig 
risiko, og hvor renten på et tidspunkt vil stige«, siger han. 
</p><p>
Han understreger, at de ekstremt lave renteniveauer, vi oplever i øjeblikket, 
er et sygdomstegn. Og derfor er det ifølge Sune Worm Mortensen positivt, 
hvis rentebunden er nået, hvilket de første refinansieringsauktioner tyder 
på. 
</p><h3>
Den endelige rente får vi først på fredag 
</h3><p class=" bl-elem">
Den endelige rente for flekslånerne kender vi først på fredag, hvor renten på 
de enkelte auktionsdage vægtes sammen til en samlet rente for hele 
auktionen. Sammenvægtningen sker efter de solgte mængder på hver 
auktionsdag. Hele realkreditsektoren vil i denne uge sælge F1-obligationer 
for i omegnen af 105 milliarder kroner, og samlet bliver der solgt 
obligationer for 172 milliarder kroner. Det svarer til, at cirka 200.000 
boligejere får ny rente på deres boliglån denne uge. 
</p>	
</div>
</div></body></html>
