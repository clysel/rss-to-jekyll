---
layout:     post
title: 	    "Riddere af Dannebrogordenen er mænd i otte ud af ti tilfælde"
post_author:	    
post_date:	    Thu, 16 Apr 2015 22:46:55 +0200
post_site:	    politiken.dk 
post_link:	    http://politiken.dk/kultur/ECE2631453/riddere-af-dannebrogordenen-er-maend-i-otte-ud-af-ti-tilfaelde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En markant stemme i ligestillingsdebatten – forfatteren Hanne-Vibeke Holst – 
sagde i dag ja tak til dronningens tilbud om at blive ridder af 
Dannebrogordenen. 
</p><p>
»Det første, jeg tænkte, var, om jeg overhovedet kunne tage imod det. Jeg 
spurgte min 18-årige søn, og så skreg han: »Hvad tænker du på – selvfølgelig 
skal du det!«. Han er sådan en rigtig 18-årig, kun optaget af black metal og 
den subkulturelle musikscene. Så hvis mine børn synes det, gør jeg det – og 
jeg blev selvfølgelig også stolt selv«, fortæller forfatteren. 
</p><p>
Men der er hverken mange Hanner eller Vibeke’er blandt modtagerne af 
ridderkors. Indtil i går havde dronning Margrethe dekoreret i alt 1.319 
kvinder og 7.249 mænd med ridderkorset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629394/dokumentation-se-liste-over-kulturpersoner-med-dannebrogordenen/">Dokumentation: Se liste over 
kulturpersoner med Dannebrogordenen</a></p><p>
Det betyder, at over 8 ud af 10 modtagere af Dannebrogordenen er mænd. Netop i 
dag valgte dronningen at dekorere 58 personer med en ny orden. 
</p><p>
33 af dem var særdekoreringer i anledning af 75-års fødselsdagen, hvor hun 
selv personligt udvalgte dem uden indstilling fra ministerierne. Heraf var 
28 mænd og 5 kvinder – helt i tråd med den øvrige kønsfordeling: blot 18 
procent kvinder. 
</p><h3>
Mange kvinder der fortjener en orden 
</h3><p>
»Det ville klæde Ordenskapitlet, dronningen og hendes rådgivere at blive lidt 
mere kønsbevidste, for vi har rigtig mange kvinder i Danmark, der fortjener 
en orden på linje med mænd. Derfor er jeg selvfølgelig også rigtig stolt af 
ordenen, fordi det igen kan give et signal til andre kvinder om, at I skal 
markere jer«, siger Hanne-Vibeke Holst, der bakkes op af direktøren i 
Kvinfo, Nina Groes: 
</p><div class="art-quote article-box">
<p class="quote"/>
<blockquote>
<p class="quote-txt">
Det ville klæde Ordenskapitlet, dronningen og hendesrådgivere at blive 
lidt mere kønsbevidste
</p>
<p class="sender">
</p><p class=" bl-elem">Hanne-Vibeke Holst, nyslået ridder</p> 

</blockquote>
</div><p>
»Det handler om repræsentation: Hvem der tegner vores værdier, og hvem der får 
anerkendelse for sit talent. Ved hoffet er opgaven ikke anderledes end i 
toppen af erhvervslivet og i mediebranchen, hvor man bør udfordre sig selv 
og sine blinde vinkler«.</p><p>
Dannebrogordenen blev indstiftet i 1671. Siden 1808 har ikke kun landets adel, 
men også almindelige borgere kunnet modtage ridderkorset, og i 1951 
underskrev dronning Margrethes far, Frederik IX, en bestemmelse, der også 
gjorde det muligt for danske kvinder at modtage den. 
</p><p>
Det var 100 år senere, end den første franske kvinde fik Æreslegionen, og 34 
år efter, at den britiske konge tillod kvinder at få Order of the British 
Empire. 
</p><h3>
Udviklingen sker gradvis 
</h3><p>
Ved hoffet forklarer kabinetssekretær og kammerherre Henning Fode, at den 
aktuelle kønsskævhed afspejler fordelingen på landets topposter. 
</p><p>
»Forholdet mellem mandlige og kvindelige modtagere er i dag ved at udjævne 
sig. At statistikken ser sådan ud, er ikke noget, vi kan gøre noget ved, men 
det er noget, man må gøre noget ved i samfundet generelt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629990/den-politiske-kamp-mod-kongens-ordener-er-afblaest/">Den politiske kamp mod kongens 
ordener er afblæst</a></p><p>
Kongelig ordenshistoriograf og professor i historie ved Syddansk Universitet 
Knud J.V. Jespersen uddyber: 
</p><p>
»Udviklingen sker gradvis, for man kan ikke med ét klippe rødderne til den 
lange tradition, og man kan ikke pludselig bunkeudnævne en række personer 
for at ændre en skævhed«. 
</p><p>
Der er ganske enkelt flere mandlige oberstløjtnanter, departementschefer og 
dommere, og da de automatisk får ordenen i kraft af deres stilling, vil der 
derfor være flere mandlige riddere af Dannebrogordenen, lyder forklaringen. 
</p><h3>
Kønsskævhed på kulturområdet 
</h3><p>
Men ser man på kulturlivet, hvor dronningen ifølge hoffet i højere grad selv 
udpeger de personer, der skal dekoreres, kan man ikke overføre samme 
forklaringsmodel. Også her er der en markant kønsskævhed at spore. 
</p><div class="art-fakta article-box">
<h4 class="">
fakta </h4>
<h5>
nye benådninger</h5>
<div class="fakta-body" data-buildingblock="embedded_factboxlink">
<p>
I anledning af dronningens 75-års fødselsdag benådede Margrethe i 
går <b>33 personer</b> med Dannebrogordenens forskellige klasser. 
</p><p>
I denne såkaldte særdekorering har dronningen en særligt aktiv rolle i 
udvælgelsen. 
</p><p>
Af de 33 dekorerede var de <b>28 mænd</b>, svarende til 82 procent. 
</p><p><b>Nye kulturpersoner</b>, der kan kalde sig riddere af Dannebrogordenen, 
tæller bl.a. forfatterne Hanne-Vibeke Holst og Jussi Adler-Olsen, billedkunstnerne 
John Körner og Cathrine Raben Davidsen, filminstruktør Thomas 
Vinterberg og multikunstner Martin Bigum. 
</p><p class=" bl-elem">
Desuden blev <b>formanden for DR</b> og Det Danske Kulturinstitut, Michael Christiansen, 
forfremmet til at bære storkors. Dermed kommer han i <b>den 
tredjehøjeste</b> af otte ordensklasser, på niveau med Anders Fogh Rasmussen 
og Poul Schlüter. 
</p>
</div>
</div><p>
På listen over riddere af Dannebrogordenen, som Politiken har analyseret, ser 
man blandt andet kønsskævheden, når man søger på titler som skuespiller, 
musiker, billedkunstner, billedhugger og forfatter.</p><p>
Inden for de 5 genrer er repræsentationen af kvinder lavere end mænd. På 
listen kan man finde 11 kvindelige og 25 mandlige skuespillere, 12 mandlige 
og 2 kvindelige billedkunstnere, 2 kvindelige og 11 mandlige moderne 
musikere og 4 kvindelige og 6 mandlige forfattere. 
</p><p>
Undtagelserne er kategorier som keramik, hvor der er 3 kvinder og 0 mænd, og 
scenograferne, hvor der er 3 kvinder og 1 mand på listen. 
</p><h3>
Konservativt blik på kunst og kultur 
</h3><p>
Til de tal siger kønsforsker Kenneth Reinicke fra Roskilde Universitet: 
</p><p>
»Man kan spore en inerti og træghed i forhold til kriterierne for det 
anerkendelsesværdige. Det kan tyde på, at dronningens smag er rundet af en 
konservatisme, hvor hun vurderer, at det, som mænd laver, er bedst«. 
</p><p>
At tronfølgeloven blev ændret i 1953, så 13-årige Margrethe kunne blive den 
første kvindelige monark i Danmark, har muligvis skabt en forventning om, at 
hun så også har et særligt fokus på ligestilling, mener Reinicke. Men, siger 
kønsforskeren: 
</p><p>
»Måske er det ikke så underligt, at der lige præcis hos hende indfinder sig et 
relativt lille opgør med det konservative blik på kunst og kultur, fordi hun 
kommer fra et miljø rundet af traditionelt maskuline dyder. Vi har ikke at 
gøre med en rødstrømpe fra et lesbisk kvindekollektiv, der har siddet i 
rundkreds og er blevet påvirket af sin tid på den måde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629640/antiautoritaere-kunstnere-vil-gerne-have-ridderkorset/">Antiautoritære kunstnere vil 
gerne have ridderkorset</a></p><p>
Ved hoffet siger kabinetssekretær Henning Fode: 
</p><p>
»Jeg har ikke kigget på statistikken, men jeg tror, at hvis du kigger på 
tildelingerne inden for kulturområdet i de seneste 10 år, vil du nå frem til 
væsentligt mere end 18 procent kvinder. Du kan ikke tage den store blok, for 
det er klart, at verden så anderledes ud for 20-25 år siden«. 
</p><p><i class=" bl-elem">Men tænker I over, at der skal være en form for ligevægt eller ej?</i></p><p>
»Altså, vi har jo ikke nogen specifik politik på området om, at der skal være 
40 procent kvinder inden for det område. Vi vil nok komme til at halte 
bagud, fordi det, vi foretager os, skal afspejle samfundet, og så er det 
udviklingen i samfundet, der skal gå forrest«. 
</p><h3>
Dronningens person afgørende 
</h3><p>
Sangerinden Caroline Henderson, der i 2010 modtog ridderkorset af 
Dannebrogordenen, mener imidlertid ikke, at det er på Amalienborg, at den 
store selvransagelse bør finde sted. 
</p><p>
»Man kan sige: I min branche savner vi også kvinder på topposter – 
musikbranchen er jo temmelig domineret af mænd. Vil man tage det store 
kønspolitiske slag, bør man måske ikke begynde med antallet af kvinder med 
Dannebrogordener«. 
</p><p>
Lighedsidealet er pudsigt at drøfte i forhold til kongehuset, mener 
Hanne-Vibeke Holst. Men den nyslåede ridder har ingen ideologiske 
kvababbelser ved at tage imod en orden fra hoffet – særligt fordi dronningen 
er den, hun er: 
</p><p class=" bl-elem">
»Hvis jeg havde syntes, at monarken var letkøbt eller ligegyldig, kunne det 
være, jeg havde sagt nej til at være med i den klub. Men fordi jeg nu synes, 
hun er så respektabel og har udøvet sit hverv med så stor værdighed og høj 
moralsk integritet, vil jeg gerne kvittere ved at takke for hendes 
påskønnelse af mig og mit arbejde. Jo, man kan sige, at det, at nogen er 
født til en øverste rang og nogle særlige privilegier, det er imod 
demokratiets væsen og lighedstanken. Men det bliver meget firkantet, meget 
rigidt. Danmark har været monarki i mange hundrede år, det er en del af 
vores historie og kulturhistorie, og det er det, man skal forholde sig til, 
og ikke kun det principielle ved sagen«. 
</p>	
</div>

</div></body></html>
