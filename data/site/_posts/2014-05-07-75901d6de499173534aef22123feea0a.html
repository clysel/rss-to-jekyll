---
layout:     post
title: 	    "»Yes!« sagde Polina, Irina, Ivan og Dmitrij"
post_author:	    
post_date:	    Wed, 07 May 2014 11:48:22 +0200
post_site:	    politiken.dk 
post_link:	    http://politiken.dk/fotografier/ECE2659194/yes-sagde-polina-irina-ivan-og-dmitrij/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Rusland er modviljen og fordommene mod homoseksuelle vokset i de seneste år 
under præsident Putin. Bøsser overfaldes og forulempes af 
højreekstremistiske grupper, og Vladimir Putin har fået ændret den nationale 
lovgivning, så det nu er ulovligt at oplyse børn og unge om homoseksualitet. 
Det er selvsagt heller ikke tilladt for bøsser og lesbiske at gifte sig. 
</p><p>
Derfor havde de to par, Irina Sinoveva og Polina Popova samt Dmitrij Musolin 
og Ivan Tikhonov, taget turen til København for at lade sig gifte. Og i 
rådhusets bryllupssal sagde de i går fire gange »yes!« og blev kone og kone 
- og mand og mand. 
</p><p>
Mads Nissen, der netop har hentet verdens største fotopris - World Press Photo 
of the Year - for sit stilfærdige, men i nogle dele af verden særdeles 
kontroversielle fotografi af to mænd, der elsker en nat i en lejlighed i 
Sankt Petersborg, fotograferede parene under vielsen på rådhuset. Han har 
over længere tid fulgt homoseksuelles vilkår i Rusland og vundet flere 
priser for sin billedserie 'Homofobi i Rusland'. 
</p><p>
Parrene, Polina og Irina og Ivan og Dmitrij, bor i hver sin lejlighed i det 
samme kvarter i Sankt Petersborg. Ud over at være venner har de den 
halvandet år gamle datter Ksenia sammen. Irina er moderen og Ivan faren. 
</p><p>
Læs hele reportagen fra brylluppet på Københavns Rådhus <a class=" bl-elem" href="http://politiken.dk/indland/ECE2659088/russiske-homopar-paa-dansk-vielsestur/">her.</a></p><p class=" bl-elem">
Og læs historien om Mads Nissens World Press vinder-fotografi <a class=" bl-elem" href="http://politiken.dk/kultur/medier/ECE2543707/politiken-fotograf-har-taget-verdens-bedste-billede/">her.</a></p>	
</div>
</div></body></html>
