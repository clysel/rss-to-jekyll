---
layout:     post
title: 	    "Analyse: Forhandlingerne om dagpenge er tyvstartet"
post_author:	    
post_date:	    Sat, 02 May 2015 07:35:40 +0200
post_site:	    politiken.dk 
post_link:	    http://politiken.dk/indland/politik/ECE2651863/analyse-forhandlingerne-om-dagpenge-er-tyvstartet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da statsminister Helle Thorning-Schmidt aftenen før 1. maj sendte en mail til 
Socialdemokratiets medlemmer med fem principper til et nyt dagpengesystem, 
udløste det et lettelsens suk fra fagbevægelsen og fra mange partifæller. 
</p><p>
Ikke fordi principperne er særligt klare, og de indeholder ikke en løsning på 
det betændte problem, som har hjemsøgt Socialdemokratiet siden valget i 
2011, hvor den daværende radikale leder, Margrethe Vestager, tvang Thorning 
til at acceptere den forhadte dagpengereform. 
</p><p>
Men principperne kan få Socialdemokraterne ud af defensiven og tilnærme 
partiets position til fagbevægelsens. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651168/boersting-stem-paa-roed-blok-hvis-du-vil-have-nye-dagpengeregler/">Børsting: Stem på rød blok, 
hvis du vil have nye dagpengeregler</a></p><p>
Det hjalp S-formanden til at få en god 1. maj og gør det lidt lettere for 
partiet at forsvare sig i en kommende valgkamp. Men det åbner samtidig for 
vanskelige spørgsmål til partiformanden selv og udstiller, hvor svært det 
bliver at opfylde dagpengeambitionerne efter valget. 
</p><h3>
Hvilke regler skal ændres? 
</h3><p>
Der er to nye elementer i Thornings melding. 
</p><p>
Det ene er, at genoptjeningsreglerne skal nytænkes. Hvad det konkret betyder, 
forklarede hun ikke. Netop genoptjeningen af dagpengeretten er 
fagbevægelsens helt centrale mål og et ønske fra mange lønmodtagere. 
</p><div class="art-quote article-box">
<p class="quote"/>
<blockquote>
<p class="quote-txt">
Folketingsvalget nærmer sig, og det øger kampen om at ville forbedre 
dagpengesystemet
</p>
</blockquote>
</div><p>
Med reformen fra 2010 mellem Radikale, Venstre, Konservative og Dansk 
Folkeparti blev kravet sat op, så man nu skal have 52 ugers arbejde i stedet 
for 26 uger for at optjene retten til to års dagpenge.</p><p>
Både SF og Enhedslisten vil rulle kravet tilbage til 26 uger. Det vil Radikale 
ligesom Venstre og Konservative ikke være med til, og det har 
Socialdemokraterne da heller ikke lagt op til. Thorning skriver ikke, at 
genoptjeningskravene skal lempes, og hun sagde det heller ikke i sin 1. 
maj-tale i Fælledparken. 
</p><p>
Hun nøjes uforpligtende med at skrive, at reglerne for genoptjening ikke 
fungerer godt nok og skal nytænkes. 
</p><p>
Det andet nye element er, at »lønmodtagerne skal have et incitament til at 
tage korte ansættelser«. Ifølge Thorning er det »uholdbart, hvis det ikke 
kan betale sig for dagpengemodtagere at tage et job uanset længde«. 
</p><p>
Den idé blev for nylig lanceret af formændene for fagbevægelsens to store 
hovedorganisationer – LO’s Harald Børsting og FTF’s Bente Sorgenfrey. Harald 
Børsting forklarede, at to måneders arbejde for eksempel skal kunne udløse 
fire måneders dagpengeret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651179/oestergaard-godt-thorning-husker-at-nyt-dagpengesystem-ikke-maa-koste-mere/">Østergaard: Godt Thorning 
husker, at nyt dagpengesystem ikke må koste mere</a></p><p>
Den slags jobs er i vækst, og både fagbosser og arbejdsgivere er interesserede 
i at gøre det mere attraktivt for arbejdsløse at søge kortids- og 
vikararbejde, der i mange tilfælde besættes af udenlandsk arbejdskraft. 
</p><p>
Både Harald Børsting og Bente Sorgenfrey sidder i dagpengekommissionen, og et 
godt gæt kunne være, at et forslag af den slags netop er på vej. Det greb 
Venstres formand, Lars Løkke Rasmussen, da han for to uger siden erklærede 
sig positiv over for ideen. Uden for Fælledparken 1. maj glædede han sig 
over, at Thorning nu er enig og lovede forhandlinger med det mål at skabe en 
bred dagpengeaftale, hvis han vinder valget. 
</p><p>
Det samme lover Thorning. Folketingsvalget nærmer sig, og det øger kampen om 
at ville forbedre dagpengesystemet. 
</p><h3>
Hvor skal der spares? 
</h3><p>
Den fleksible genoptjening ved korttidsarbejde løser ikke problemet med, at 
14.000 mennesker falder ud af systemet om året – og ikke de 2.000-4.000, man 
regnede med i 2010. 
</p><p>
Det har Lars Løkke Rasmussen ikke nogen løsning på, men også Thorning har 
svært ved at svare på, hvordan hun vil sikre sit mål om, at færre falder ud 
af dagpengesystemet. For et andet af hendes fem principper slår nemlig fast, 
at et nyt dagpengesystem ikke må blive dyrere. 
</p><p>
Det var et radikalt krav, da kommissionen blev nedsat. For Thorning er 
manøvrerummet således meget lille. Dels skal hun overholde kommissoriet, og 
dels kan ethvert konkret forslag åbne nye ubehagelige spørgsmål. 
Forbedringer ét sted skal finansieres af besparelser et andet, medmindre det 
lykkes at effektivisere systemet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2651226/analytikere-thorning-forsoeger-at-goere-alle-tilfredse-med-ukonkret-dagpengesnak/">Analytikere: Thorning forsøger 
at gøre alle tilfredse med ukonkret dagpengesnak</a></p><p>
Det udnytter Enhedslisten og SF. Man får ikke mange dagpengeforbedringer for 
nul kroner, sagde Enhedslistens Johanne Schmidt-Nielsen. For Dansk 
Folkepartis Kristian Thulesen Dahl er problemet, at det var ham selv, der 
tog initiativ til dagpengereformen. Til gengæld er han ikke som 
Socialdemokraterne og kommissionen bundet til Radikales krav. 
</p><p class=" bl-elem">
Socialdemokraternes top satsede længe på, at den politiske kamp om dagpengene 
var på retur. Med sin melding forsøger Thorning i stedet at vende sin 
defensiv til en offensiv. Forhandlingerne om et nyt dagpengesystem er reelt 
allerede gået i gang. 
</p>	
</div>

</div></body></html>
