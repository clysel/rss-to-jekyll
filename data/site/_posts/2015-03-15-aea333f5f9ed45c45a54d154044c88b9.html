---
layout:     post
title: 	    "Ny krimi mikser storpolitisk 80er-nostalgi og effektiv underholdning "
post_author:	    
post_date:	    Sun, 15 Mar 2015 12:21:00 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2588231/ny-krimi-mikser-storpolitisk-80er-nostalgi-og-effektiv-underholdning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Dorph og Pasternak: Tal til mig. 
</p><p class=" bl-elem">
Gyldendal, 416 sider, 300 kroner. 
</p>
</div>
</div><p>
Der er meget firsernostalgi på spil i dansk litteratur for tiden – i hvert 
fald på krimisiden. 
</p><p>
For nylig udkom Jakob Melanders ’De berusedes vej’, der med ordene fra Søren 
Ulrik Thomsens ’City Slang’ tog læseren med tilbage til punktiden, og nu 
serverer krimimakkerparret Dorph og Pasternak endnu en litterær tidsrejse. 
</p><p>
Men hvor Melanders nostalgitrip var dybt personligt forankret, er Dorph og 
Pasternak ude i et andet ærinde: Her agerer 1980’erne det storpolitisk 
spraglede bagtæppe for handlingen, der ganske vist tager sit udgangspunkt i 
et drab i København, men ender med en revolution i Rumænien. 
</p><h3>
Interne rævekager 
</h3><p>
Som i de foregående romaner ’Om et øjeblik i himlen’ (2005), ’Afgrundens rand’ 
(2007) og ’Jeg er ikke her’ (2010) spiller kriminalkommissær Anita Jensen og 
drabschef Ole Larsen de bærende roller – til at begynde med. For Larsen er 
på vej på pension og har planer om at overlade butikken til sin højt 
skattede kvindelige kollega.
</p><div class="art-quote article-box">
<p class="quote"/>
<blockquote>
<p class="quote-txt">
Krimiplottet og det historiske bagtæppe er godt balanceret i forhold til 
hinanden, og det potentielle nostalgitrip bliver holdt under streng kontrol
</p>
<p class="sender">
</p><p class=" bl-elem"/> 

</blockquote>
</div><p>
Men ledelsen har andre planer, og Anita må se sig snigløbet af kollegaen 
Henning, som hun er romantisk involveret med. Det bliver en brat ende på 
romantikken, og da hun parres med den unge hårdkogte kriminalassistent 
Jesper Henriksen, har hun alle kvindekampens verbale knive fremme – men 
Jesper viser sig at være noget ganske andet end Henning og en uvurderlig 
hjælp i opklaringen af mordet på en ung pige fra det københavnske 
festmiljø.</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE1047999/krimi-makkerpar-byder-op-til-forrygende-firserfest/">Krimi-makkerpar byder op til 
forrygende firserfest</a></p><p>
Intrigen fører dem i første omgang ind i rockermiljøet med et par 
østeuropæiske afstikkere, og cirka halvvejs inde i romanen ligner det en 
kulmination på intrigen. Men Dorph og Pasternak gør brug af en såkaldt falsk 
sortie og lader den ene spændingskurve afløse af en anden og langt større 
dramatisk akse, som fører Jesper og Anita på sporet af østeuropæiske agenter 
og interne rævekager i politiet, og for at opklare sagen må de rejse til 
Rumænien, hvor Ceausescu står for fald. 
</p><h3>
Et halvtamt slutspil 
</h3><p>
Krimiplottet og det historiske bagtæppe er godt balanceret i forhold til 
hinanden, og det potentielle nostalgitrip bliver holdt under streng kontrol 
i ’Tal til mig’, hvor der hverken går dynejakker eller skulderpuder i 
beskrivelserne. 
</p><p>
Snarere er tidsbilledet tavst til stede i form af Sorbits med frugtsmag, KTAS 
og telefonbokse, rygning overalt og en lidt mere analog tilgang til 
politiarbejdet i de go’e gamle dage. Det virker velgennemtænkt, at sproget 
er nutidigt, og der går aldrig historietime i fortællingen, som trods sine 
mange sider flyver af sted. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2520555/sydafrikansk-krimi-om-smaaboerns-kidnapninger-er-uhyre-spaendende/">Sydafrikansk krimi om 
småbørns-kidnapninger er uhyre spændende</a></p><p>
Da man når til <i>the final countdown</i>, slutspillet i Bukarest, bliver 
man dog ramt af en mild skuffelse. Var det virkelig det hele? Romanens 
opbygning med skismaet mellem den ældre generation i skikkelse af Larsen 
(der tager turen ned gennem Europa via bil og færge med højtbelagt 
smørrebrød i bagagen og Grethe Ingmann i bilradioen) og den yngre i 
skikkelse af Anita og ikke mindst actionhelten Jesper (der er hjemmetrænet 
til at modstå tortur på en måde, der peger frem mod nutidens terrortrusler), 
lægger op til lidt mere, end romanen leverer i den blodige slutspurt. Men 
vejen dertil er det hele værd. 
</p><p class=" bl-elem"><b><i class=" bl-elem">Mød forfatterne på Krimimessen i Horsens lørdag 21.marts, Rød Scene kl. 
11.20</i></b></p>	
</div>
</div></body></html>
