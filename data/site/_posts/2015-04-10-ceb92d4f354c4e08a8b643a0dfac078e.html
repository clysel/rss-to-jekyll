---
layout:     post
title: 	    "S og V afviser at hæve pensionsalderen før tid"
post_author:	    
post_date:	    Fri, 10 Apr 2015 07:03:53 +0200
post_site:	    politiken.dk 
post_link:	    http://politiken.dk/indland/politik/ECE2622442/s-og-v-afviser-at-haeve-pensionsalderen-foer-tid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Vores </p><p>udgangspunkt er at sige nej</p><p/><p class=" bl-elem"/>

<p class="sender">
</p><p>Kr. Thulesen Dahl, Dansk </p><p class=" bl-elem">Folkeparti</p> 

</blockquote>
</div><p>
For de fleste partier ville det være gift i en valgkamp. At fortælle vælgere, 
der er sidst i 50erne, at de skal gå et år senere på pension, end de har 
planlagt, er ikke just det stof, normale valgkampagner er lavet af. 
Anderledes er det hos Radikale Venstre. 
</p><p>
Den radikale leder, Morten Østergaard, kaster nu danskernes pensionsalder ind 
i den tyvstartede valgkamp og markerer sig dermed for anden gang på kort tid 
med et tungt økonomisk udspil, der går på tværs af regeringsmakkeren, 
Socialdemokraternes, strategi. 
</p><p>
I forrige uge efterlyste Østergaard en økonomisk 2025-plan med en 
skattereform, der henter penge fra boligejerne til lettelser af blandt andet 
topskatten.
</p><p><b class="ext-link">INTERVIEW: </b><a class="embeddedlink" href="http://politiken.dk/indland/politik/ECE2607982/morten-oestergaard-jeg-frygter-at-vi-luller-os-selv-i-soevn/">»Jeg frygter, at vi luller os selv i 
søvn«</a></p><p>
Nu vil Morten Østergaard fremrykke den indeksering af pensionsalderen, som de 
radikale vedtog sammen med Socialdemokraterne og de borgerlige partier 
Venstre, Konservative og Dansk Folkeparti med Velfærdsaftalen i 2006. 
</p><p>
Den blev senere videreført i Tilbagetrækningsreformen i 2011, som 
Socialdemokraterne dog ikke var med i. Heri aftalte partierne for det 
første, at pensionsalderen gradvis stiger til 67 år frem mod 2022. Det 
anfægter Morten Østergaard ikke. Herefter skal pensionsalderen i de kommende 
årtier vokse, i takt med at den forventede levetid vokser. 
</p><p>
Princippet er, at når danskerne lever længere, skal de også arbejde længere 
for at sikre den langsigtede økonomiske holdbarhed. Ifølge aftalen kan 
pensionsalderen dog højest stige med et år hvert femte år – og vel at mærke 
første gang i 2030. 
</p><p>
Derfor er det planen, at partierne bag aftalen til efteråret i år skal vedtage 
et lovforslag, der vil øge pensionsalderen til 68 år, når vi når 2030. Men 
siden 2006 ser det ud til, at danskerne i fremtiden vil leve endnu længere, 
end man forventede i 2006, og på den baggrund foreslår Morten Østergaard nu, 
at man fremrykker indekseringen, så skridtet op til 68 år tages allerede i 
2025. 
</p><h3>
Østergaard: Det følger filosofien 
</h3><p>
»Det, der var filosofien i velfærdsaftalen, var, at pensionsalderen må følge 
levetiden. Og derfor bliver det en relevant diskussion, at når 
middellevetiden stiger hurtigere, end vi forudsagde dengang, er det så ikke 
fair nok, at de generationer, der i forvejen har en længere pensionsperiode, 
end deres forældre og deres børn vil få, får hævet deres pensionsalder med 
et enkelt år fem år før, end vi ellers aftalte?«, spørger han. 
</p><p>
Morten Østergaard peger på, at de berørte aldersgrupper i forvejen er 
favoriseret, da de kan se frem til flere år på pension end både generationen 
før og efter dem. 
</p><p>
Omkring årtusindskiftet kunne en 60-årig se frem til knap 14 år på 
folkepension, mens dagens 60-årige nu kan forvente mere end 18 år. På lang 
sigt er det politikernes plan, at man i gennemsnit skal kunne forvente 14½ 
år på folkepension. 
</p><p>
Ifølge Økonomiministeriet vil en sådan fremrykning betyde en markant 
forbedring af dansk økonomis holdbarhed. I 2025 ventes gevinsten i 
arbejdsudbud at svare til mindst to dagpengereformer eller 30.000 flere i 
arbejde. Ifølge Morten Østergaards prognoser vil en fremrykning på lang sigt 
holde Danmark på den rigtige side af EU’s konvergenskrav til størrelsen af 
de offentlige underskud. Det er den såkaldte hængekøje, som økonomer og 
politikere har diskuteret i denne uge. 
</p><h3>
Venstre er ikke lun på planen 
</h3><p>
Venstres formand, Lars Løkke Rasmussen, har advaret om, at Danmark risikerer 
en maveplasker om få år, hvis man ikke fortsat laver reformer, men Venstre 
er ikke lun på Morten Østergaards plan. Der er brug for »forudsigelighed«, 
når man justerer på danskernes pensionssystem, forklarer finansordfører 
Peter Christensen (V). 
</p><p>
»Vi står ved den aftale, vi har indgået, og ønsker ikke at lave om på den. Det 
er en i europæisk sammenhæng enestående model, vi har aftalt, som netop 
forholder sig til, at vi lever længere,« siger Peter Christensen, der 
erklærer sig træt af de to regeringspartiers strittende meldinger: 
</p><p>
»Nu har Morten Østergaard inden for en uge både villet øge boligskatten og 
ændre pensionsalderen ud over det aftalte, så jeg ved simpelthen ikke 
længere, hvad der fremadrettet er regeringens økonomiske politik«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2622307/r-vil-haeve-pensionsalder-hurtigt/">R vil hæve pensionsalder 
hurtigt</a></p><p>
Socialdemokraternes finansminister, Bjarne Corydon, afviser, at det forvirrer, 
at regeringsmakkeren lufter sine egne holdninger på så centrale områder tæt 
på et valg, for der er tale om velkendte radikale grundholdninger, mener 
han. 
</p><p>
»Men på det her område, præcis som med boligskatterne, gælder der jo en bred 
politisk aftale. Den aftale siger jo meget præcis, at vi til efteråret 
første gang skal træffe beslutning om med et bestemt varsel at løfte 
pensionsalderen, i takt med at levetiden er steget. Der vil det være min 
indstilling, at vi skal følge den aftale, vi har indgået. Og skal vi noget 
andet, så kræver det jo et bredt flertal, hvor alle forligspartierne siger 
ja«, siger Corydon. 
</p><h3>
Har Socialdemokraterne vetoret? 
</h3><p>
Forslaget deler dog også den borgerlige lejr. 
</p><p>
»Hvis vi mener, at der er ting, vi skal have råd til i Danmark, og der er brug 
for reformer, så skal vi også være lydhøre og klar til at diskutere. Og jeg 
synes umiddelbart, at det at rykke det frem til 2025, det er stadig om så 
mange år og i så god tid, at vi bestemt ikke er afvisende over for det«, 
siger Konservatives formand, Søren Pape Poulsen. 
</p><p>
Der er imidlertid uenighed om, hvilke partier der præcis har vetoret i sagen. 
Velfærdsaftalen fra 2006 blev opsagt af VK-regeringen, og aftalen blev 
videreført i Tilbagetrækningsaftalen fra 2011, som Socialdemokraterne ikke 
var med i. 
</p><p>
Det kan få betydning, hvis SR-regeringen taber valget. Så vil 
Socialdemokraterne automatisk ryge ud af Tilbagetrækningsaftalen. Ifølge 
Morten Østergaards vurdering er Socialdemokraterne i så fald ikke 
forligspart. Dansk Folkepartis formand, Kristian Thulesen Dahl, mener 
omvendt, at aftalen hører hjemme i Velfærdsaftalen, og at Socialdemokraterne 
derfor fortsat vil have vetoret. 
</p><p>
Thulesen Dahl er selv afvisende over for forslaget, men ikke kategorisk. 
</p><p>
»Vores udgangspunkt er at sige nej. Hvis regeringen har et ønske om at 
indkalde forligskredsen til drøftelser, må vi jo forvente, at de gør det. Så 
skal jeg selvfølgelig nok gøre det klart, hvis vi ændrer vores position. Det 
tror jeg ikke, vi gør«, siger han og efterlyser først og fremmest en samlet 
melding fra regeringen: 
</p><p class=" bl-elem">
»I en tid, hvor regeringspartierne pukker på os andre, fordi vi ikke kan blive 
enige om alt, er det her jo et forholdsvis stort spørgsmål, som det ene 
regeringsparti lige her – i virkeligheden i en valgkamp – rejser, og hvor vi 
så naturligt må spørge: Hvad er regeringens position?«. 
</p>	
</div>

</div></body></html>
