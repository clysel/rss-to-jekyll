---
layout:     post
title: 	    "Cykelverdensmester: »Det er effektiv træning at køre på en Bullitt«"
post_author:	    
post_date:	    Mon, 27 Apr 2015 06:00:10 +0200
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2639924/cykelverdensmester-det-er-effektiv-traening-at-koere-paa-en-bullitt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Catherine Marsal</h4>
<div class="fakta-body" data-buildingblock="embedded_factboxlink">
<p>
44 år. Født i Metz i Frankrig. Begyndte at cykle som 8-årig. <b>Vinder 
af 11 VM-medaljer</b>, heraf fire af guld. Seks gange fransk mester og 
vinder af etapeløbene Giro d’Italia, Tour de L’Aude, Tour de Texas, 
Tour of Norway og Tour de EEC. 
</p><p><b>Bachelor i ernæring og sundhe&lt;d</b> med speciale i 
lifestylecoaching og fitnessmanagement. Kvindelandstræner og leder af 
et nyt, treårigt kvindeprojekt, som Danmarks Cykle Union og Team Danmark 
står bag.
</p><p class=" bl-elem"><b>Gift med </b>Stine Ringvig Marsal. Parret har <b>sønnen Viggo på 2 år. </b>Bor 
i Ørestad og har kolonihave på Amager. Familien tæller også basenji-hunden 
Eddie.
</p>
</div>
</div><p>
For tiden har jeg to cykler: en landevejsracer, som jeg kører på om sommeren, 
og en Bullitt-ladcykel, som er rigtig praktisk, når man skal transportere 
barn og hund osv. Det er effektiv træning at køre på Bullitt’en, som vejer 
omkring 25 kilo. Forleden skulle jeg frem og tilbage fra Ørestad til Brøndby 
og kørte hurtigt – så har man fået dagens motion. 
</p><p>
Jeg har stadig masser af cykeludstyr fra min tid som elitecyklist, så når jeg 
skal bruge noget, hiver jeg det bare frem fra en kasse. Det er ikke det 
sidste nye, men det fungerer stadig fint. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/ECE2506984/vi-selvbygger-og-ombygger-cykler-i-stor-stil/">Vi selvbygger og ombygger cykler 
i stor stil</a></p><p><b>Når det gælder </b>cykler og cykeltøj, betaler det sig at gå 
efter mellemprislejet. Køber man alt for billigt, er kvaliteten og 
holdbarheden sjældent i orden, men omvendt kan man betale en formue for 
mærkevarer uden at få andet end mærket for de ekstra penge. Et godt 
cykelstel behøver ikke være af karbon – stål kan være helt o.k. Men gode 
hjul er vigtige. 
</p><p>
Jeg anbefaler altid begyndere at køre med handsker, fordi de beskytter 
håndfladerne, hvis man styrter og tager fra med hænderne. Jeg kører helst 
uden handsker, fordi det giver mere føling og et bedre greb om styret og 
bremserne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE1626976/cykelrytter-jeg-drikker-virkelig-meget-varm-chokolade/">Cykelrytter: »Jeg drikker 
virkelig meget varm chokolade«</a></p><p><b>Når jeg kører </b>på min racer, medbringer jeg altid dækjern, en 
ekstra cykelslange og en pumpe, der dur. Et multiværktøj med unbrakonøgler i 
størrelse 4 og 5 kan også være nyttigt, hvis der skal justeres på cyklen. 
Telefon og dankort er også godt at have med. Og vand, selvfølgelig – gerne 
med en smule sukker i. 
</p><p>
På ture under to timer behøver man ikke at spise undervejs. Når jeg kører 
længere ture, sørger jeg for at spise små bidder af frugtstænger hver halve 
time for at forsyne kroppen med kulhydrater. Hvis jeg ikke får spist nok på 
en længere tur, kommer dankortet ind i billedet: Så må jeg ind på en 
tankstation og købe en Mars eller en Bounty for at få noget hurtig energi 
indenbords. 
</p><p>
Ismageriet på Kongelundsvej på Amager er et supersted at stoppe efter en 
cykeltur. De laver verdens bedste is. Vi bor i nærheden, og vores søn vifter 
med armene og skriger »Iiiiiiis!«, når vi nærmer os isbutikken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE1965645/long-john-og-racere-se-den-nye-generation-af-elcykler/">Long John og racere: Se den 
nye generation af elcykler</a></p><p><b>Jeg har boet </b>i Danmark i 10 år og kan godt lide den danske hygge, 
f.eks. i kolonihaven, hvor vi bor i sommerhalvåret. Danskerne er gode til at 
’falde ned’, når de kommer hjem fra job. Det er dejligt at opleve, at så 
mange har tid og lyst til at dyrke motion i hverdagen. I Frankrig har man 
typisk en lang frokostpause midt på dagen, så arbejdsdagen slutter meget 
sent. Men jeg savner den rige diversitet i landskabet, som kendetegner 
Frankrig. Når jeg cykler i Danmark, ser det ens ud overalt. 
</p><p>
De seneste år er der kommet en masse talentfulde kvindelige juniorcykelryttere 
i Danmark, men mange dropper ud af sporten, når de bliver lidt ældre. Eller 
også rejser de til udlandet for at få en cykelkarriere. Det skal der laves 
om på – i mit nye job som projektleder for Dansk Cykle Union og Team Danmark 
er målet at skabe et dansk dame-elitehold, der kan få succes ved OL i 2020 
og inspirere de yngre årgange. 
</p><p>
Grundlæggende er der ikke forskel på elitecykelsport for kvinder og for mænd. 
Dog er mændenes løbsdistancer længere end kvindernes, og mændene tjener 
markant mere. 
</p><p class=" bl-elem">
Cykelløb har fyldt rigtig meget i mit liv, men nu, hvor jeg er travl 
fuldtidsmor, snupper jeg gerne en løbetur i stedet for et par timer i 
sadlen. Løb er mere effektivt og overstået på en halv time. 
</p>	
</div>

</div></body></html>
