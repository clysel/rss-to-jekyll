---
layout:     post
title: 	    "Lotte Friis spiller birolle i sejrrigt comeback til OL-kongen"
post_author:	    
post_date:	    Fri, 17 Apr 2015 08:16:05 +0200
post_site:	    politiken.dk 
post_link:	    http://politiken.dk/sport/svomning/ECE2631763/lotte-friis-spiller-birolle-i-sejrrigt-comeback-til-ol-kongen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For andet år i træk var et stævne i Mesa i Arizona rammen om et comeback for 
verdens bedste svømmer nogen sinde. 
</p><p>
Sidste år var Michael Phelps for første gang siden OL i London tilbage i 
bassinet, og denne gang var det efter yderligere en pause på otte måneder, 
at den 18-dobbelte OL-guldvinder gjorde comeback igen. 
</p><p>
Og selv om tiden ikke var prangende, så var det bemærkelsesværdigt, at Michael 
Phelps i 100 meter butterfly formåede at besejre Ryan Lochte, der har vundet 
5 olympiske titler fordelt på de seneste tre OL-stævner. 
</p><h3>
Et godt udgangspunkt 
</h3><p>
52,38 sekunder er over to sekunder fra hans egen verdensrekord, men Michael 
Phelps er med træneren Bob Bowmans ord også blevet trænet sønder og sammen 
på det seneste. 
</p><p>
»Det er o.k. Det er et godt udgangspunkt«, sagde Michael Phelps efter sin 
første konkurrence siden august. 
</p><p><b class="ext-link">COMEBACK </b><a class="embeddedlink" href="http://politiken.dk/sport/svomning/ECE2628395/svoemmegigant-goer-comeback-efter-druk-karantaene/">Svømmegigant gør comeback efter 
druk-karantæne</a></p><p>
Michael Phelps har været gennem et halvt års karantæne efter at være blevet 
dømt for spirituskørsel, men den nu 29-årige amerikaner er nu tilbage på 
sporet i jagten på en femte OL-deltagelse om halvandet års tid i Rio. 
</p><p>
Oveni karantænen blev Michael Phelps af det amerikanske svømmeforbund også 
udelukket fra VM-holdet, der skal til Kazan i august og som Phelps egentlig 
havde kvalificeret sig til sidste år, men nu åbner det internationale 
svømmeforbund (Fina) for, at Phelps kan få lov til at stille op på et 
wildcard. 
</p><h3>
Fina kan give Phelps et wildcard 
</h3><p>
Inden stævnet i Mesa udelukkede Phelps at deltage ved VM, fordi han ikke ville 
skabe unødig ballade ved at skulle tage pladsen for en landsmand, men det er 
Fina villig til at se stort på. 
</p><p>
»Vi kan gøre, hvad vi vil. Han er nummer 1. Han behøver ikke en 
akkreditering«, siger Fina's direktør, Cornel Marculescu, i et inteview med 
nyhedsbureauet AP. 
</p><p>
Phelps vil ikke kommentere den mulighed, men fortsætter med at koncentrere sig 
om stævnet, hvor han de resterende to dage har yderligere fire starter; 400 
meter fri, som han ikke har konkurreret i siden 2009, 100 meter rygcrawl, 
200 meter butterfly og 100 meter fri. 
</p><p>
Også Lotte Friis, der træner sammen med Phelps i North Baltimore, skal i 
konkurrence fredag og lørdag, efter hun varmede op med deltagelse i 200 
meter fri, hvor blev nummer seks i 2.01,79 min. 
</p><p>
Det er tre sekunder fra det VM-krav, som Lotte Friis skal klare i både 400 og 
800 meter fri de kommende to dage. 
</p><h3>
Lotte Friis er oppe mod Katie Ledecky 
</h3><p>
Stævnet i Mesa er stjernespækket med deltagere, der repræsenterer i alt 95 OL- 
og 169 VM-medaljer, og Lotte Friis er oppe mod blandt andet sin eneste 
besejrer fra VM i Barcelona for to år siden, Katie Ledecky. 
</p><p>
Den 18-årige amerikaner, der er OL-guldvinder, firdobbelt verdensmester og 
indehaver af verdensrekorderne i 400, 800 og 1.500 meter fri, har allerede 
vundet to finaler i Mesa og er naturligvis storfavorit i de to løb, Lotte 
Friis deltager i. 
</p><p class=" bl-elem">
For Lotte Friis handler det om at kvalificere sig til VM, hvilket i 400 meter 
fri senere i dag vil kræve en tid på 4.11,14 min. Lotte Friis er indehaver 
af den danske rekord med 4.03,98 min., der rakte til en fjerdeplads ved OL i 
2012. 
</p>	
</div>

</div></body></html>
