---
layout:     post
title: 	    "Konflikten om frihedspris til Charlie Hebdo vokser"
post_author:	    
post_date:	    Mon, 04 May 2015 15:10:30 +0200
post_site:	    politiken.dk 
post_link:	    http://politiken.dk/kultur/medier/ECE2653496/konflikten-om-frihedspris-til-charlie-hebdo-vokser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De seks tomme pladser som bordformænd ved amerikansk PEN's store gallamiddag 
5. maj er hurtigt blevet fyldt ud med andre forfattere, der gerne stiller op 
og støtter, at årets Freedom of Expression Courage-pris går til Charlie 
Hebdo. 
</p><p>
Det er tegneserietegnerne Art Spiegelman og Alison Bechdel, skribent og 
dramatiker George Packer, den iranske forfatter Azar Nafisi og den 
fransk-congolesiske forfatter Alain Mabanckou, som skal overrække prisen, 
samt den britiske fantasy-forfatter Neil Gaiman. 
</p><p>
»Charlie Hebdo får PEN-prisen for mod. Modet til at arbejde efter 
bombeangrebet på kontoret i 2011, modet til at udgive bladet på trods af 
mord. Hvis vi ikke kan hylde det, kan vil lige så godt gå hjem... Jeg vil 
være stolt over at være vært ved et bord tirsdag aften«, skriver sidstnævnte 
i <a target="_blank" href="http://artsbeat.blogs.nytimes.com/2015/05/03/neil-gaiman-and-art-spiegelman-among-new-table-hosts-at-pen-gala/">en 
email til New York Times</a>. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/boger/ECE2644750/forfattere-naegter-at-hylde-charlie-hebdo/">Forfattere nægter at hylde 
Charlie Hebdo</a></p><p>
Mens flere og flere støtter kommer til, så vokser antallet af forfattere, der 
har skrevet under på protesten mod, at det franske satireblad får prisen. 
For et par dage siden var antallet 145, nu er det oppe på 204. 
</p><p>
Det skriver <a target="_blank" href="https://firstlook.org/theintercept/2015/04/30/145-pen-writers-thus-far-objected-charlie-hedbo-award-6/">netmediet 
The Intercept</a>. 
</p><h3>
PEN lader sig ikke rokke 
</h3><p>
PEN, der har til formål at forsvare forfatteres ytringsfrihed mod regeringers 
angreb, har valgt at den årlige 'Freedom of Expression Courage Award' skal 
gå til det franske satiremagasin Charlie Hebdo, der blev udsat for et 
blodigt attentat 7. januar. Og det valg er altså faldet en stor del af 
medlemmerne for brystet, så der nu er opstået en krig på ord på de sociale 
medier. 
</p><p>
De prominente forfatternavne som Peter Carey, Michael Ondaatje, Francine 
Prose, Teju Cole, Rachel Kushner og Taiye Selasi har trukket sig som 
bordformænd til festen og har altså fået følge af 198 kolleger - herunder 
Junot Díaz, Joyce Carol Oates og danske Peter H. Fogtdal - , der alle har 
sat deres navn på en protestskrivelse. Heri lyder forklaringen blandt andet, 
at Charlie Hebdo er islamofobisk, hetzer en presset befolkningsgruppe, og at 
»der er afgørende forskel på at utvetydigt støtte ytringsfrihed, som bryder 
med det acceptable og entusiastisk hylde sådanne udtryk«. 
</p><p>
Men det er fejt, mener Salman Rushdie, der om nogen har betalt prisen for at 
satirisere over Muhammed, da han efter udgivelsen af romanen 'De sataniske 
vers' fik nedkaldt en fatwa over sig og har levet under jorden i årtier. På 
Twitter glæder han sig over, at PEN ikke lader sig rokke - og samtidig 
forpasser han ikke muligheden for syrlig kritik af kollegerne: 
</p><p/><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2646420/salman-rushdie-forfattere-er-en-flok-toesedrenge/">Salman Rushdie: Forfattere er 
en flok tøsedrenge</a></p><h3>
På vegne af halshuggede kolleger 
</h3><p>
Også CNN's vært Christiane Amanpour reagerer stærkt mod forfatternes protest 
over prisen til Charlie Hebdo og forklarer i <a target="_blank" href="https://www.facebook.com/camanpour/posts/10155536572695370">et 
langt indlæg på sine Facebook-profil</a> blandt andet, at det 
aldeles misforstået at kalde Charlie Hebdo islamofobisk, da en optælling af 
523 eksemeplarer fra 2005-2015 viser, at 38 af forsiderne havde religiøse 
motiver: Syv med islam, 21 med kristendom og de sidste 10 med diverse 
religioner. 
</p><p>
Og hun bakker stærkt op mod, at PEN hylder det franske blad: 
</p><p>
»Fordi det er den moralsk korrekte ting at gøre på vegne af ALLE vores 
kolleger og venner, som er blevet halshuggede, skudt ihjel, tortureret, 
voldtaget og generelt lukket ned af de hadske følgere af al-Qaeda og ISIS«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2507191/terrorgruppen-al-qaeda-tager-skylden-for-charlie-hebdo-massakre/">Terrorgruppen al-Qaeda tager 
skylden for Charlie Hebdo-massakre</a></p><h3>
Imens i Texas 
</h3><p>
Mens det litterære parnas strides om satire og islamofobi i avisernes spalter, 
på Twitter og Facebook, rettede to mænd søndag aften et angreb mod en 
udstilling af Muhammedtegninger i Texas. Udstillingen var af den stærkt 
antiislamiske arrangør Pamela Geller blevet betegnet som en 
'ytringsfriheds-event' - og som en reaktion på, at muslimer er blevet en 
»særlig klasse«, som amerikanere ikke længere må fornærme. 
</p><p>
»Medierne har underordnet sig shariah«, sagde hun med reference til islamisk 
lov. »Under shariah må du ikke kritisere eller fornærme islam«. 
</p><p class=" bl-elem">
PEN American Center’s årlige Freedom of Expression Courage-pris uddeles 5. maj 
i New York og bliver modtaget af Charlie Hebdo-skribenten Jean-Baptiste 
Thoret, der kom for sent på arbejde 7. januar og dermed undgik at blive 
offer for attentatet. 
</p>	
</div>

</div></body></html>
