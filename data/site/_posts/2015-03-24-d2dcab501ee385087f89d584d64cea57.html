---
layout:     post
title: 	    "Nye økonomiske nøgletal kan blive afsæt til valg"
post_author:	    
post_date:	    Tue, 24 Mar 2015 10:00:13 +0100
post_site:	    politiken.dk 
post_link:	    http://politiken.dk/indland/ECE2601698/nye-oekonomiske-noegletal-kan-blive-afsaet-til-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egentlig skulle tallene først have været ude i april, men de centrale ministre 
i regeringens økonomiudvalg har besluttet at fremrykke regeringens nyeste 
konjunkturvurdering til fredag i denne uge. 
</p><p>
Konjunkturvurderingen er en del af det såkaldte konvergensprogram, som 
regeringen hvert forår skal sende til EU-kommissionen med besked om sine 
finanspolitiske planer, men i år indeholder den også nogle vigtige 
indenrigspolitiske nyheder for regeringen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2600499/danskernes-oekonomiske-selvtillid-er-paa-hoejeste-niveau-i-7-aar/">Danskernes økonomiske 
selvtillid er på højeste niveau i 7 år</a></p><p>
Ifølge Politikens oplysninger vil danskerne på fredag få at vide, at både 
økonomien og beskæftigelsen vokser hurtigere end ventet. 
</p><p>
Det er blandt andet den lave oliepris og Den Europæiske Centralbanks 
ekspansive pengepolitik, der ventes at dreje de danske nøgletal opad, men 
også de seneste års reformer vil kunne aflæses i de mere optimistiske 
prognoser. Og her kan rapporten bruges af regeringen i den kommende 
valgkamp. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2593244/nationalbankens-direktoer-gaar-til-angreb-paa-skaev-boligbeskatning/">Nationalbankens direktør går 
til angreb på skæv boligbeskatning </a></p><p>
Helle Thorning-Schmidt vil gerne fortælle sine nuværende og især mange 
tidligere vælgere, at nok har det været en hård regeringsperiode med uventet 
barske reformer og uindfriede løfter, men se, det hele har haft et formål. 
</p><p>
Dansk økonomi er i bedring. 
</p><p>
Statsministeriet samler løbende økonomiske nøgletal, der giver Helle 
Thorning-Schmidt et billede af, hvordan Danmark og danskerne har det. 
</p><h3>
Måske et valggrundlag 
</h3><p>
I denne tid læses tallene med minutiøs interesse, fordi Helle Thorning-Schmidt 
er tvunget til at skabe et afsæt til at udskrive folketingsvalg inden for de 
kommende seks måneder. 
</p><p>
Mange af tallene har på det seneste været positive, men regeringens problem 
har været, at det ikke rigtig satte sig hos vælgerne. 
</p><p>
De færreste af os studerer konjunkturvurderinger, medmindre vi bliver betalt 
for det, men de fleste har en generel følelse af, hvordan det går med vores 
økonomi. 
</p><p>
Derfor er den såkaldte forbrugertillidsindikator blandt de allervigtigste 
grafer, som regeringen holder øje med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? 
Så skulle du bare se New York, Stockholm og Oslo</a></p><p>
I går skabte det begejstring i ministerierne, da forbrugertillidsindikatoren 
steg fra 9,1 i februar til 13,9 i marts, hvilket er det højeste niveau siden 
de glade bobleår i begyndelsen af 2006 – før finanskrisen rystede verden. 
</p><p>
Nu er det ikke praksis, at vælgerne belønner en siddende regering for 
økonomisk fremgang. Alligevel tyder noget på, at statsministre skeler til 
netop forbrugertillidsindikatoren, når der skal trykkes på valgknappen. 
Eller burde gøre det. 
</p><p>
Ved valgene i 1994 og 1998 udskrev Poul Nyrup Rasmussen (S) valg med 
forbrugertillid omkring 10 og vandt. I 2001 udskrev han valg med indeks 
omkring 0 og tabte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2550707/staten-kan-score-17-milliarder-kroner-paa-valutakrigen/">Staten kan score 1,7 
milliarder kroner på valutakrigen</a></p><p>
Det viser en opgørelse, som tænketanken Cepos har lavet. Også Anders Fogh 
Rasmussen (V) havde plusmålinger, da han vandt i 2005 og 2007. Lars Løkke 
Rasmussen udskrev valg i 2011 med en negativ indikator og tabte. 
</p><p>
Om Thorning vil bruge situationen til at udskrive valg i april eller maj, 
afhænger af meningsmålingerne, der igen afhænger af meget andet end økonomi. 
</p><p>
Her er regeringen trods en vis opadgående tendens langt bagud. Økonomien kan 
dog også få indflydelse på andre måder. 
</p><h3>
Risiko for skyggeside 
</h3><p>
Regeringen har annonceret nye vækstinitiativer, men har svært ved at finde 
penge til noget, der batter. Fortællingen om økonomisk fremgang kan tage 
brodden af den forprogrammerede skuffelse. 
</p><p>
Samtidig bliver Lars Løkke Rasmussens ufravigelige valgløfte om at genindføre 
håndværkerfradraget sværere at begrunde, jo mere fokus flytter fra økonomisk 
kickstart til flaskehalse på arbejdsmarkedet. 
</p><p>
Det har den radikale formand, Morten Østergaard (R), allerede problematiseret. 
Reelt er fradraget dog for ubetydeligt til at have en afgørende 
konjunktureffekt og sandsynligvis for populært til at blive et vælgerselvmål.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2537410/nationalbanken-advarer-om-risikoen-for-boligboble/">Nationalbanken advarer om 
risikoen for boligboble</a></p><p>
Statsministeren kan vente med at udskrive valg til efter sommerferien. Måske 
vokser forbrugertilliden yderligere. Men den danske økonomi har også en 
skyggeside, der bliver tydeligere. 
</p><p>
Regeringen bevæger sig tæt på EU’s grænse for, hvor store de offentlige 
underskud må være. Store udgifter er skudt ud i fremtiden. 
</p><p>
Venstre har opregnet 10 punkter som togfonden, folkepension til flygtninge og 
et nyt ejendomsvurderingssystem, der først skal betales senere, og beskylder 
regeringen for økonomisk uansvarlighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2545338/nye-laan-giver-boligejerne-250-millioner-kroner-ekstra-at-snolde-for---hvert-aar/">Nye lån giver boligejerne 250 
millioner kroner ekstra at snolde for - hvert år </a></p><p>
Hvis Thorning vil vente med at udskrive valg, er den mest oplagte lejlighed 
fremlæggelsen af finanslovsforslaget i august. Men her vil EU’s budgetkrav 
lægge stramme bånd om økonomien. 
</p><p>
Hvis man i forsommeren taler de økonomiske resultater op, kan det blive svært 
at forklare de samme vælgere, at der ikke er råd til velfærdsforbedringer. 
</p><p class=" bl-elem">
Fremrykningen af konjunkturvurderingen er med til at åbne et vindue for 
valgudskrivelse inden sommer. Om Thorning kan og vil bruge det, er en anden 
sag. 
</p>	
</div>
</div></body></html>
