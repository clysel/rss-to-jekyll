---
layout:     post
title: 	    "Voldsomt jordskælv i Nepal koster liv"
post_author:	    
post_date:	    Sat, 25 Apr 2015 09:01:16 +0200
post_site:	    politiken.dk 
post_link:	    http://politiken.dk/udland/ECE2642695/voldsomt-jordskaelv-i-nepal-koster-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere bygninger er styrtet sammen i Nepals hovedstad Katmandu, efter at 
jordskælv, der målte 7,9 på richterskalaen, har ramt landet. Det rapporterer 
flere nyhedsbureauer. 
</p><p>
Der er enkelte meldinger om dræbte. Blandt andet et barn uden for Katmandu og 
en pige på 15 år på den indiske side af grænsen til Nepal. Et tocifret antal 
personer med skader som brækkede ben og arme er blevet bragt til det 
centrale hospital i Katmandu. Blandt de sammenstyrtede bygninger er flere 
gamle templer, oplyser Prachanda Sual, en lokal beboer, til Reuters. 
</p><p>
Han så mennesker løbe gennem gaderne i panik. Over ham svævede hærens 
redningshelikoptere, og på vejene kørte adskillige ambulancer. 
</p><h3>
Folk skal holde sig udendørs 
</h3><p>
Skælvet ramte 80 kilometer øst for byen Pokhara, og nogenlunde samme afstand 
fra Katmandu, oplyser USA's Geologiske Undersøgelsescenter. Først blev 
styrken fastsat til 7,5, men kort efter blev målingen hævet til 7,9. Skælvet 
skete i 31 kilometers dybde og var så voldsomt, at rystelserne kunne mærkes 
i nabolandet Indien, blandt andet i hovedstaden New Dehli. Skælvet kunne 
også mærkes i Pakistan. Det ramte ved middagstid lokal tid klokken 11:56. 
</p><p>
Optagelser fra New Dehli viser klirrende vinduer og bygninger, der ryster. Fra 
en delstat i Indien melder en politimand om, at telefonlinjerne er blokeret 
af folk, der ringer efter hjælp. 
</p><p>
Den nationale radio i Nepal opfordrede folk til at holde sig udendørs på grund 
af risiko for efterskælv med flere sammenstyrtninger. Folk skal forholde sig 
i ro, lød opfordringen. Katmandu ligger i en del, som er tæt befolket. 
Bygningerne er af ringe kvalitet og kan dermed let styrte sammen. 
</p><p class="art-io-other">

</p><p class=" bl-elem"/>	
</div>

</div></body></html>
