---
layout:     post
title: 	    "Heroisk kæmpende veteran sikrer sig overraskende triumf"
post_author:	    
post_date:	    Sun, 29 Mar 2015 19:49:26 +0200
post_site:	    politiken.dk 
post_link:	    http://politiken.dk/sport/cykling/ECE2609248/heroisk-kaempende-veteran-sikrer-sig-overraskende-triumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dødtræt og tilsølet af snavs efter næsten seks en halv time på landevejene i 
storm, regn og kulde, men lykkeligt smilende krydsede den 38-årige italiener 
Luca Paolini (Katusha) målstregen som en overraskende vinder af en martrende 
barsk 77. udgave af det belgiske WorldTour-løb Gent-Wevelgem.
</p><p>
Med seks af de i alt 239 kilometers strabadser tilbage satte veteranen alt på 
et bræt med et solofremstød fra den frontgruppe på seks mand, der havde 
skilt sig ud i den afsluttende fase, og inden rivalerne formåede at 
mobilisere de sidste kraftressourcer havde italieneren skaffet sig så klart 
et forspring, at han ikke lod sig hente.
</p><p>
Hollænderen Niki Terpstra (Etixx-Quick Step) besejrede i kampen om 
andenpladsen 11 sekunder sednere den walisiske vinder af fredagens E3 
Harelbeke Geraint Thomas (Sky), mens belgierne Stijn Vandenbergh 
(Etixx-Quick Step), Jens Debusschere (Lotto Soudal) og Sep Vanmarcke 
(Lotto-Jumbo) på de næste pladser var slået med henholdsvis 18, 26 og 40 
sekunder.
</p><p>
Flere forsøg på at splittet sekstetten på vej mod mål blev iværksat, men det 
var først, da Paolini satte sin ultimative offensiv ind, at afgørelse faldt.
</p><h3>
Fornemste endags sejr i 15. sæson
</h3><p>
Dermed noteredes Paolini i sin 15. sæson som professionel cykelrytter for sin 
største triumf i et endagsløb, efter at han har vundet en etape i både 
Vuelta a España, 2006, og Giro d’Italia, 2013, hvor han også bar den 
lyserøde førertrøje i fire dage.
</p><p>
Gevinsten i hjemlandets rundtur var indtil i dag også Paolinis seneste, og den 
kom i en sæson, hvor han ligeledes havde udmærket sig som sejrherre i Omloop 
Het Nieuwsblad.
</p><p>
Ellers har italieneren de seneste år først og fremmest høstet hæder som en 
yderst værdifuld hjælperytter, men i dag, da nordmanden Alexander Kristroff 
egentlig var udset som Katushas førstemand, magede udviklingen i løbet sig 
således, at det var Paolini, der blev det russiske mandskabs trumf.
</p><h3>
Belgier kæmpede længe alene i front
</h3><p>
Længe tegnede belgieren Jurgen Roelandts (Lotto-Soudal) til at skulle blive 
hovedpersonen i Gent-Wevelgem.
</p><p>
Med cirka 75 km tilbage angreb Lars Baks holdkammerat alene på nedkørslen fra 
Kemmelberg, da denne mur passeredes første gang, og han oparbejdede et 
forspring på et par minutter, som gjorde det muligt at tro på, han kunne 
føre sit dristige forehavende succesrigt til ende.
</p><p>
Bagude dannedes imidlertid en forfølgergruppe bestående af Paolini,Terpstra, 
Vandenbergh, Thomas, Debusschere og italieneren Daniel Oss (BMC).
</p><p>
Roelandts stred som en besat, men efterhånden sled ikke mindst den kraftige 
blæst så hårdt på ham, at forfølgerne, langsomt åd sig ind på ham.
</p><h3>
Peter Sagan sluttede på tiendeplads
</h3><p>
Med cirka 18 km tilbage var eventyret forb for Roeladts, og han måtte kort 
efter opgave at følge de seks, der nåede op til ham, efter at Oss var faldet 
fra.
</p><p>
Trods alt havde Roelandts tilstrækkeligt overskud til at holde hjem til en 
syvendeplads 1.52 minut efter Paolini, mens Oss blev nr. 7 med et minus på 
4.15 minutter.
</p><p>
Spurten i det stærkt decimerede hovedfelt vandtes af Alexander Kristoff foran 
Tinkoff-Saxos Peter Sagan 6.54 minutter efter vinderen.
</p><p class=" bl-elem">
Den 25-årige slovak var den eneste af det russiske mandskab otte startende, 
der fuldførte, og i alt nåede kun 39 ryttere til vejs ende - heriblandt 
ingen af de danske deltagere.
</p>	
</div>
</div></body></html>
