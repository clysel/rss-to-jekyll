---
layout:     post
title: 	    "Bettina Post: »Jeg har fået seks henvendelser fra i alt fire forskellige partier«"
post_author:	    
post_date:	    Sat, 04 Apr 2015 09:02:18 +0200
post_site:	    politiken.dk 
post_link:	    http://politiken.dk/indland/politik/ECE2616095/bettina-post-jeg-har-faaet-seks-henvendelser-fra-i-alt-fire-forskellige-partier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg synes dybest set, det er lidt langt ude
</p>
</blockquote>
</div><p>
Som formand for Dansk Socialrådgiverforening var Bettina Post kendt for ofte 
at være i infight med den borgerlige regering. Spørg bare tidligere 
beskæftigelsesminister Claus Hjort Frederiksen (V). 
</p><p>
Alligevel var det tilsyneladende ingen hindring for, at hun kunne stille op 
for et borgerligt parti til et folketingsvalg. 
</p><p>
»Jeg havde dårligt meldt ud, at jeg ikke ville genopstille som formand i 
Socialrådgiverforeningen, før jeg fik den første opringning, om ikke jeg 
ville stille op for et parti i en bestemt kreds. Det var kredsformanden, der 
ringede. Og så har jeg siden fået seks henvendelser fra i alt fire 
forskellige partier. Alt fra en opringning, om jeg ville stille op i en 
bestemt kreds, til »kan vi mødes et hemmeligt sted og have en snak«. Det er 
faktisk partier hen over midten«, forklarer Bettina Post og tilføjer: 
</p><p>
»Og ingen af dem er Enhedslisten, selv om jeg er blevet beskyldt for at være 
rødere end Enhedslisten«. 
</p><p><b class="ext-link">JAGT:</b><a class="embeddedlink" href="http://politiken.dk/indland/politik/ECE2615958/partier-forsoeger-at-kapre-kendisser/">Partier forsøger at kapre kendisser </a></p><p>
Hun er en af mange kendte debattører, der oplever, at selv om de ikke er 
medlem af et parti, bliver de alligevel opfordret til at stille op. Bettina 
Post vil ikke afsløre, hvilke partier der er tale om, men afviser dog, at 
Enhedslisten er iblandt dem. 
</p><p>
»Jeg vil ikke hænge nogen ud for at have spurgt – det må de jo gerne. Vi har 
haft fortrolige møder om det, og det er fint«. 
</p><div class="art-quote article-box">
<p class="quote"/>
<blockquote>
<p class="quote-txt">
Det kom helt bag på mig, at det foregår på den måde.
</p>
</blockquote>
</div><p/><p>
Alligevel finder hun det besynderligt med de mange henvendelser. 
</p><p>
»Det kom helt bag på mig, at det foregår på den måde. Der er eksempler på, at 
andre bliver hentet ind på den måde, og jeg tænker på, om der er sket et 
skifte fra det med at være partisoldat, der laver sit arbejde og arbejder 
sig op, til at man nu bare skal have kandidater, der kan suge stemmer til 
sig, og så kan vi altid ordne det med ideologien bagefter«. 
</p><p>
Som regel er det lokale politikere eller lokalformænd i partierne, der har 
henvendt sig med tilbud om en opstillingskreds, fordi de mener, »at de har 
haft mandat til at spørge mig«. 
</p><p>
Det måske mest overraskende tilbud kom fra selveste formanden fra et 
borgerligt parti. 
</p><p>
»Der har været en partiformand, hvor jeg sagde til vedkommende, at jeg jo slet 
ikke går ind for den ideologi, som partiet står for. Og så lød svaret, at 
»inderst inde er vi jo alle socialdemokrater, så det er ligegyldigt«. Det 
var en partiformand på højrefløjen«, fortæller hun. 
</p><p>
»Hvad skulle jeg sige? Jeg synes ikke, det parti er socialdemokratisk, og jeg 
ved heller ikke, om jeg er det, for det var jo det, vedkommende også mente – 
at jeg var socialdemokrat ligesom alle andre«. 
</p><p><b class="ext-link">KENDTE:</b><a class="embeddedlink" href="http://politiken.dk/indland/politik/ECE2616099/kendte-partier-paa-frierfoedder-soeger-tv-taekke-og-trovaerdighed/">Partier på frierfødder søger tv-tække og 
troværdighed</a></p><p>
Bettina Post har dog takket nej til alle tilbuddene. 
</p><p>
»Fordi jeg ikke er medlem af noget parti. Jeg synes dybest set, det er lidt 
langt ude. Jeg tænker, at alle dem, der er medlem af partiet, og som laver 
rugbrødsarbejdet i valgkampene og så videre, må finde det højst mærkeligt, 
hvis jeg sådan lige kom flyvende ind fra venstre – eller højre, ha ha – og 
overtog en så fremtrædende plads, at jeg kom i Folketinget med et 
fingerknips. Jeg synes, det er mærkeligt, at det er ligegyldigt, om jeg 
bekender mig til partiets politik«. 
</p><h3>
Socialministerpost kan lokke 
</h3><p>
Men en ting er folketingskandidatur, noget andet er ministerposter, som man 
ikke behøver at være folketingsmedlem for at blive udnævnt til. 
</p><p>
Da der i februar i fjor skulle findes en afløser for den afgående SF-formand 
Annette Vilhelmsen til socialministerposten, blev Bettina Post undervejes 
ringet op af TV 2, der havde hørt, at det var hende, der stod til at få 
pladsen. Det var det som bekendt ikke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2615958/partier-forsoeger-at-kapre-kendisser/">Partier forsøger at kapre 
kendisser </a></p><p>
Men lige præcis posten som socialminister, som ligger inden for Posts gamle 
felt, kunne være fristende. 
</p><p>
»Hvis det var sådan, at det var mig, de havde ringet efter i stedet for Manu 
Sareen, så ville jeg have taget det som et udtryk for, at man var ude efter 
en socialminister, der står for det, som jeg står for på det ressortområde«, 
siger hun og kommer med noget, der ligner et tilbud: 
</p><p>
»Jeg ville være en elendig trafikordfører, så det ville være en meget spinkel 
rolle, jeg kunne udføre for et parti. Derfor har jeg sagt til alle dem, der 
har spurgt, at hvis de ringer og spørger, om jeg vil være socialminister, så 
siger jeg ja. Men før det behøver de ikke«. 
</p><p class=" bl-elem">
»Det er da flatterende, at der er nogen, der spørger. Det kan jeg ikke sige 
mig fri for at være smigret over – samtidig med at det altså er lidt 
mærkeligt, at det er ligegyldigt, hvad jeg i øvrigt står for. Jeg ville egne 
mig utrolig dårligt til sådan en partidisciplin, hvor man skal sendes i byen 
med et budskab, man ikke selv tror på«, siger Bettina Post. 
</p>	
</div>

</div></body></html>
