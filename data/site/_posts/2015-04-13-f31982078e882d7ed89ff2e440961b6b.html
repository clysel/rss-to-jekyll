---
layout:     post
title: 	    "Færre regler skal skaffe købere til spøgelseshuse"
post_author:	    
post_date:	    Mon, 13 Apr 2015 10:58:09 +0200
post_site:	    politiken.dk 
post_link:	    http://politiken.dk/oekonomi/bolig/ECE2623456/faerre-regler-skal-skaffe-koebere-til-spoegelseshuse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En fritidsbolig i et naturskønt område, som til enhver tid kan omdannes til 
helårsbolig. Regeringens flexboligordning fra 2013 var ikke blot tænkt som 
et godt tilbud til byboere med landlige længsler. Den skulle også gøre 
ubeboede boliger i yderområderne salgbare på ny og bremse den økonomiske 
afmatning af provinsen. 
</p><p>
Usikkerheder om boligernes status efter salg har dog holdt køberne tilbage, 
lyder evalueringen, og derfor lægger regeringen nu sidste hånd på en række 
forslag til lempelser af ordningen, bebuder by-, bolig- og 
landdistriktsminister Carsten Hansen (S), som lover et færdigt lovforslag, 
inden foråret er omme. 
</p><p>
Flexboligejerne skal have ret til frit at skifte mellem fritids- og 
helårsstatus uden at skulle søge om lov. 
</p><div class="art-quote article-box">
<p class="quote"/>
<blockquote>
<p class="quote-txt">
Der er utvivlsomt nogle, der har været tilbageholdende på grund af problemerne 
med at få lånefinansiering som følge af usikkerheden ved salg.
</p>
<p class="sender">
Carsten Hansen (S) 
</p>
</blockquote>
</div><p>
»Vi arbejder benhårdt på at øge fleksibiliteten i ordningen, og derfor 
fremsætter vi nu lovforslaget«, siger Carsten Hansen. </p><p>
Regeringen sætter samtidig handling bag et tidligere løfte om, at 
flexboligtilladelserne i fremtiden vil følge huset og ikke som i dag ejeren. 
Der er blevet lyttet til yderområderne, som har kritiseret, at de i dag skal 
fornys ved hvert salg, lyder det fra Carsten Hansen: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2616790/sommerhusmarkedet-er-stadig-meget-langt-fra-topniveauet-i-2007/">Sommerhusmarkedet er stadig 
meget langt fra topniveauet i 2007</a></p><p>
»Der er utvivlsomt nogle, der har været tilbageholdende på grund af 
problemerne med at få lånefinansiering som følge af usikkerheden ved salg. 
Den ro skaber vi nu, så flexboligejerne får væsentlig større sikkerhed for 
deres investering, og jeg tror, at det vil øge efterspørgslen«. 
</p><p>
Et tredje forslag skal fjerne et benspænd i planloven, hvor landejendomme med 
flexboligtilladelse i dag automatisk overgår til helårspligt efter tre år. 
</p><p>
»Det går jo ikke, hvis man skal kunne sælge det som fritidsbolig. Folk, der 
køber en flexbolig, skal ikke blive overrasket af andre regler. De skal have 
fuld fleksibilitet. Jeg skal være ærlig og sige, at jeg ikke var klar over 
den regel i planloven, da vi indførte ordningen«, siger ministeren. 
</p><h3>
33.000 mulige flexboliger 
</h3><p>
På det østligste Møn, lige der hvor bakkerne løfter sig mod klinten, arbejder 
et par af de flexboligejere, som ministeren nu håber at se endnu flere af, 
på at få styr på det erhvervede håndværkertilbud. 
</p><div class="art-quote article-box">
<p class="quote"/>
<blockquote>
<p class="quote-txt">
Så har vi kort sagt et produkt, og så er jeg sikker på, at det nok skal gribe 
om sig.
</p>
<p class="sender">
Flemming F. Bentzon, Nybolig 
</p>
</blockquote>
</div><p>
Emile Carlsen og Sasja Nordbrandt købte den eftertragtede »åbenbaring at komme 
væk fra bylivet« for 350.000 kroner. Flexboligordningen har skabt en bro til 
senere at tage et endnu større skridt. </p><p>
»Vi bor stadig fast i København på grund af arbejde og uddannelse, for det er 
vi tvunget til, men vi tager herned så meget som muligt, også om vinteren, 
og planen er flytte helt på et eller andet tidspunkt. Der er ingen tvivl om, 
at jo mere frit det bliver, jo flere vil turde at kaste sig ud i sådan nogle 
projekter, som vi har gjort«, siger Emile Carlsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2375909/bondeidyl-skal-vaere-naeste-danske-turistmaal/">Bondeidyl skal være næste 
danske turistmål </a></p><p>
En af de ejendomsmæglere, der står for at formidle boligerne på Møn, hilser 
lempelserne mere end velkommen. Selv om Vordingborg har åbnet for 
flexboliger i det meste af kommunen, har mæglerne ikke systematisk kunnet 
udbyde dem som en særlig vare. 
</p><p>
»Men når det nu kommer på matriklen i stedet for på personnummeret, så kan vi 
oprette en særskilt søgekategori på flexboliger. Så har vi kort sagt et 
produkt, og så er jeg sikker på, at det nok skal gribe om sig«, siger 
bestyrelsesmedlem i Dansk Ejendomsmæglerforening, Flemming F. Bentzon fra 
Nybolig i Vordingborg. 
</p><p>
I Lolland, Guldborgsund og Vordingborg kommmuner var der ved den seneste 
opgørelse kun 81 flexboliger ud af anslået 2729 mulige. Ifølge en anden 
opgørelse foretaget af rådgivningsfirmaet Copenhagen Lanes for 
Feriehusudlejernes Brancheforening, er der i hele Danmark omkring 33.000 
boliger i yderområderne, der vil være velegnede som flexboliger. Hvis de i 
stedet for at forfalde og blive revet ned omdannes til fritidsboliger, vil 
renoveringerne ifølge Carsten Hansen kunne skabe arbejde til lokale 
håndværkere, ligesom husene kan lejes ud til turister og skabe indtægter til 
både ejerne og det offentlige. 
</p><h3>
Tvivl om effekten 
</h3><p>
Men heller ikke med de bebudede lempelser vil flexboligordningen for alvor 
kunne løfte økonomien i yderområderne, mener Guldborgsund Kommunes 
borgmester, John Brædder fra Guldborgsundlisten. 
</p><p>
»Jeg hilser selvfølgelig dette meget velkommen som et godt initiativ i en god 
sags tjeneste, men det nytter måske ikke så meget at lette på 
flexboligkravene, når det stadig er så vanskeligt at låne til en bolig i 
Provinsdanmark, som det er blevet«, siger han. 
</p><p>
Borgmesteren efterlyser blandt andet udflytning af offentlige arbejdspladser 
som et af de »dybere spadestik«, der kan styrke økonomien i yderområderne. 
</p><p>
Lempelserne vil imidlertid gøre det klart lettere af finansiere et 
flexboligkøb, understreger Carsten Hansen: 
</p><div class="art-quote article-box">
<p class="quote"/>
<blockquote>
<p class="quote-txt">
Vi er ude i marginalerne og ikke noget, der for alvor sætter skub i at vende 
efterspørgslen i yderområderne.
</p>
<p class="sender">
Christian Hilligsøe Heinig, Realkredit Danmark 
</p>
</blockquote>
</div><p>
»Med de her nye regler vil det være lettere at få realkreditlån til huset, 
fordi der kommer sikkerhed for, at det kan fortsætte som fritidsbolig«. 
</p><p>
Hos Realkredit Danmark advarer cheføkonom Christian Hilligsøe Heinig dog mod 
at forvente markant flere lån til huskøb i yderområderne. Det er stadig 
grundlæggende et spørgsmål om »omsætteligheden og værdien af boligen som 
pant«, der afgør sagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2298855/faa-et-billigt-sommerhus-i-en-helaarsbolig/">Få et billigt sommerhus i en 
helårsbolig</a></p><p>
»Vi er ude i marginalerne og ikke noget, der for alvor sætter skub i at vende 
efterspørgslen i yderområderne. Der er det mere vigtigt, at det går bedre i 
dansk økonomi, og renterne er lave. Og vi ser jo nu, at bedringen på 
boligmarkedet trods alt breder sig til yderområderne«, siger han. 
</p><p>
I håndværkertilbuddet ved Møns Klint har Emile Carlsen og Sasja Nordbrandt 
startet deres egen kampagne for at få vennerne fra København til at følge 
trop. Våbnene er blandt andet en facebookgruppe og en stribe store 
havefester. 
</p><p class=" bl-elem">
»Der er jo desperat brug for, at der kommer til at ske noget mere hernede«, 
siger Emile Carlsen. 
</p>	
</div>

</div></body></html>
