---
layout:     post
title: 	    "Otte anholdt under Pegida-demonstration i København"
post_author:	    
post_date:	    Mon, 27 Apr 2015 22:17:29 +0200
post_site:	    politiken.dk 
post_link:	    http://politiken.dk/indland/ECE2645827/otte-anholdt-under-pegida-demonstration-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Otte personer er blevet anholdt af Københavns Politi under en demonstration 
arrangeret af den islamkritiske bevægelse Pegida, som begyndte i dag klokken 
17. 
</p><p>
De otte personer blev anholdt af forskellige årsager og på forskellige 
tidspunkter fra klokken 17.30 til 19.00, oplyser Københavns Politi. 
</p><p>
Først var der meldinger om syv anholdte, men der er altså tale om otte. 
</p><p>
Politiet har valgt at sigte to af dem for vold mod polititjenestemand i 
funktion. 
</p><p>
Den ene skulle have spyttet på en politibetjent, mens den anden angiveligt 
slog en betjent i nakken. Det oplyser politikommissær Youssef Lharraki fra 
den centrale efterforskning i Københavns Politi. 
</p><h3>
Slagsmål i tog 
</h3><p>
Derudover sigtes fem personer for brud på jernbaneloven. To personer fra 
bevægelsen Pegida og tre autonome var ifølge politikommissæren kommet op at 
slås i et tog, hvorefter de blev anholdt. 
</p><p>
Den sidste anholdte ud af de otte sigtes for forstyrrelse af lov og orden. 
Nærmere kan Lharraki ikke komme det. 
</p><p>
Han har ikke nærmere oplysninger om de anholdtes køn eller alder, eller hvad 
der førte til anholdelserne. 
</p><p>
Ifølge politiet holder den islamkritiske bevægelse Pegida demonstration i 
København hver mandag. 
</p><p>
Patriotiske Europæere mod Islamiseringen af Vesten, Pegida, har siden 
stiftelsen i Tyskland 20. oktober 2014 arrangeret protester hver mandag i 
Dresden mod islam og muslimsk indvandring i Tyskland. 
</p><p><b class="ext-link">REPORTAGE FRA TYSKLAND</b><a class="embeddedlink" href="http://politiken.dk/magasinet/feature/ECE2627571/paa-jagt-efter-et-nazispoegelse/">På jagt efter et 
nazispøgelse</a></p><p class=" bl-elem">
Siden har mennesker i flere lande, herunder Danmark, Storbritannien, Norge og 
Østrig, forsøgt at kopiere Pegida med demonstrationer. 
</p>	
</div>

</div></body></html>
