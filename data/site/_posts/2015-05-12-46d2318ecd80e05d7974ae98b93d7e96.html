---
layout:     post
title: 	    "Århundredets boksekamp slår tv-rekorder"
post_author:	    
post_date:	    Tue, 12 May 2015 22:14:54 +0200
post_site:	    politiken.dk 
post_link:	    http://politiken.dk/sport/ECE2667066/aarhundredets-boksekamp-slaar-tv-rekorder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var døbt som 'århundredets boksekamp', da amerikaneren Floyd Mayweather 
mødte filippineren Manny Pacquiao i bokseringen tidligt om morgenen dansk 
tid søndag 3. maj. Og det blev da også til århundredets indtjening på 
tv-fronten. 
</p><p><b class="ext-link">Læs også </b><a class="embeddedlink" href="http://politiken.dk/sport/boksning/ECE2652576/suveraen-mayweather-vinder-boksebraget-mod-pacquiao/">Suveræn Mayweather vinder 
boksebraget mod Pacquiao </a></p><p>
Alene i USA blev kampen købt for 400 millioner dollar, hvilket svarer til 2,66 
milliarder kroner. Det er næsten en tredobling af den hidtidige rekord på 
150 millioner dollar, som blev sat, da Canelo Alvarez boksede mod samme 
Mayweather i 2013 
</p><p>
Det oplyser kampudbyderne Showtime og HBO tirsdag ifølge Reuters. 
</p><h3>
Kampen skulle tilkøbes 
</h3><p>
Det er dog bokserne, der tager langt størstedelen af kagen. De to udbydere 
deler kun 7,5 procent af provenuet. 
</p><p>
Med indtægter fra billetsalg og internationale tv-rettigheder forventes det 
samlede provenu at løbe op i 500 millioner dollar, cirka 3,32 milliarder 
kroner. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2656635/pacquiao-sagsoeges-for-at-skjule-skade/">Pacquiao sagsøges for at 
skjule skade</a></p><p>
Boksekampen skulle i USA såvel som i Danmark købes gennem pay-per-view, 
hvilket betyder, at kampen ikke kunne ses på normale kanaler i en tv-pakke, 
men skulle tilkøbes som en ekstra service. 
</p><p>
Prisen for kampen i HD-kvalitet kostede 99 dollar i USA, cirka 657 kroner. I 
Danmark kostede kampen 499 kroner. 
</p><h3>
Kraftig rekordforbedring 
</h3><p>
De mange tv-seere fik maksimal kamptid for pengene. Kampen gik alle 12 omgange 
ud, og Floyd Mayweather vandt kampen mod Manny Pacquiao på point. 
</p><p><b class="ext-link">Læs også</b><a class="embeddedlink" href="http://politiken.dk/sport/boksning/ECE2652610/mayweather-fejrer-sejren-med-at-annoncere-boksestop/">Mayweather fejrer sejren med 
at annoncere boksestop</a></p><p>
4,4 millioner amerikanere havde valgt at købe sig adgang til kampen i den ene 
eller anden kvalitet. Det er også en kraftig forøgelse af den tidligere 
rekord fra 2007. 
</p><p class=" bl-elem">
Dengang havde 2,48 millioner amerikanere købt sig ret til at se Oscar De La 
Hoya, der tabte mod Mayweather. 
</p>	
</div>

</div></body></html>
