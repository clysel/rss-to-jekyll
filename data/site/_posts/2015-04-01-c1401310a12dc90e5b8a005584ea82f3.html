---
layout:     post
title: 	    "Rekordlav nedbørsmængde får Californien til at erklære krig mod vandmangel"
post_author:	    
post_date:	    Wed, 01 Apr 2015 23:31:29 +0200
post_site:	    politiken.dk 
post_link:	    http://politiken.dk/udland/ECE2614561/rekordlav-nedboersmaengde-faar-californien-til-at-erklaere-krig-mod-vandmangel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Californien er de kølige bade lange og græsset grønnere. 
</p><p>
Men vand har de ikke meget af i det tørre sydvest i USA. Det hentes i søer og 
floder, der får vandet fra den sne, der falder over blandt andet Sierra 
Nevada-bjergkæden. 
</p><p>
I mange år har eksperter advaret mod det alt for store vandforbrug i 
delstaten. Nu er situationen så alvorlig, at guvernør Edmund Brown har 
dekreteret en omfattende indsats for at spare på forsyningerne. 
</p><h3>
Vandkrise falder sammen med langstrakt hedebølge 
</h3><p>
Det er et resultat af det ringeste snefald i de 65 år, man har registreret. 
Der er blot faldet 5-9 procent af den væde, der plejer at være på dette 
tidspunkt af året. 
</p><p>
Det er vel at mærke efter en fire år lang tørkeperiode i staten, der har fået 
vandspejlet på vigtige reservoirer til at falde og grundvandet til at blive 
overudnyttet. Og det kan betyde, at der stort set ikke kommer nyt vand ned 
til floder, søer og grundvand i løbet af sommeren. 
</p><p>
Samtidig har store områder i delstaten haft temperaturer væsentligt over 
normalen i længere tid. 
</p><div class="art-fakta article-box">
<h4 class="">
SÅDAN VIL CALIFORNIEN SIKRE, AT DER FORTSAT ER VAND I HANERNE</h4>
<div class="fakta-body" data-buildingblock="embedded_factboxlink">
<p>
Den store delstat vil med en række særlove hindre, at kostbare vandressourcer 
går til spilde. Det skal bl.a. ske gennem følgende indsatser og særlove: 
</p><ul><li>Der skal indføres restriktioner på kunstvanding </li><li>Der må ikke vandes under og 48 timer efter målelig nedbør. </li><li>Vandværker skal hver måned meddele, hvor meget vand, der er anvendt. </li><li>Store offentlige grønne områder skal omlægges til tørketolerante planter. </li><li>Der indføres en statslig pulje, der skal få borgerne til at udskifte 
hvidevarer o.l. med mere vand- og energivenlige modeller. </li><li class=" bl-elem">VVS-standarder for toiletter og haner moderniseres. </li></ul><p>
Målet er at mindske vandforbruget med 25 procent. 
</p><p><i class=" bl-elem">Kilde: Californiens miljøstyrelse samt <a href="http://gov.ca.gov/docs/4.1.15_Executive_Order.pdf" target="_blank">dekretet 
fra guvernørkontoret i Sacramento</a>.
</i></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00925/California_Drought_925707w.jpg" alt="" border="0"/><span class="caption"><span class="f-img-caption">Ponton-kaj 
</span>i Folsomsøen ligger på tør søbund. Arkivfoto: AP/Rich Pedroncelli.</span></span></p>
</div>
</div><p/><p>
»Det er i særklasse bekymrende i betragtning af, at snedækket på et normalt år 
giver omkring 30 procent af det, Californien skal bruge i løbet af sommeren 
og efteråret. Vi kommer til at få meget lidt vand ned«, siger Doug Carlson 
fra Californiens vandforsyningsstyrelse til San Francisco Chronicle. 
</p><p>
Han illustrerer problemet med sneforholdene ved Phillips Station i bjergene 
øst for Sacramento, hvor der på dette tidspunkt af året plejer at ligge i 
gennemsnit 1,7 meter sne. 
</p><p>
»Vi regner ikke med at finde noget deroppe i dag. Det er ret skræmmende«. 
</p><p>
Guvernør Brown har set på forholdene. Og han er af samme opfattelse som Doug 
Carlson: »I dag står vi på græs, hvor der burde være sne. Denne historiske 
tørke kræver hidtidigt usete indgreb«, konkluderer han og påbyder en 
omfattende indsats for at spare på vandet. 
</p><p>
Han har også sat penge af til at effektivisere vandforsyningsnettet og sikre, 
at landbrugssektoren får bedre styr på sit vandforbrug. 
</p><h3>
Sænket vandstand i vigtige vandreservoirer 
</h3><p>
Ifølge San Francisco-avisen er nogle af de vigtige søer, der bruges til 
forsyning af landbrugsområder, nede på 32 og 16 procent af den normale 
vandstand. 
</p><p>
I større reservoirer som Shasta-søen og Oroville-søen er det noget bedre: Her 
er beholdningen på henholdsvis 74 og 67 procent af normalen. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00925/California_Drought_925706y.jpg" alt="" border="0"/><span class="caption"><span class="f-img-caption">VANDMANGEL. 
</span>Vandspejlet i Oroville-søen er gået ned på grund af tørke. Arkivfoto fra slutningen af oktober. Fotograf: AP/Rich Pedroncelli</span></span></p>	
</div>

</div></body></html>
