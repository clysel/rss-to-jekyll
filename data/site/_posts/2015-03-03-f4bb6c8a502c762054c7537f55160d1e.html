---
layout:     post
title: 	    "I saunaens hede taler finske mænd om kærlighed, tyskere, løg og viagra"
post_author:	    
post_date:	    Tue, 03 Mar 2015 08:16:48 +0100
post_site:	    politiken.dk 
post_link:	    http://politiken.dk/kultur/ECE2570219/i-saunaens-hede-taler-finske-maend-om-kaerlighed-tyskere-loeg-og-viagra/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I mere end et år gik sauna-filmen 'Miesten Vuoro' med den engelske titel 
'Steam of life' i de finske biografer og slog dermed alle rekorder for en 
dokumentarfilm. 
</p><div class="art-quote article-box">
<p class="quote"/>
<blockquote>
<p class="quote-txt">
Reio tager til Sverige for at købe smør og Viagra
</p>
<p class="sender">
Gammel mand i sauna i den nordfinske by Kemi 
</p>
</blockquote>
</div><p>
Filmen består af scener, hvor en eller to nøgne finske mænd sidder og sveder i 
saunaer over hele det vidstrakte land og fortæller smertefulde historier fra 
deres liv. Dét var noget, som finnerne kunne bruge. </p><p>
Da Politiken for nylig besøgte Helsinki for at researche på en større feature 
om saunakultur, mødtes vi med filmens ene instruktør Joonas Berghäll i den 
offentlige sauna Arla, et simpelt, slidt og fugtskjoldet sted i 
arbejderkvarteret Kallio. 
</p><p><b class="ext-link">LÆS FEATURE:</b><a class="embeddedlink" href="http://politiken.dk/magasinet/feature/ECE2567799/flugten-fra-det-knastoerre-saunahelvede/">Flugten fra det knastørre 
saunahelvede </a></p><p>
Instruktøren købte to appelsinvand og et ris af birkegrene. Vi vaskede os og 
gik ind i heden, hvor Joonas Berghäll fortalte en række anekdoter om 
fællesskabet i en sauna. 
</p><p>
Her er hans bedste guldkorn: 
</p><h3>
Gnisten bliver tændt 
</h3><p>
»Da jeg boede i Tampere kom jeg meget i en offentlig sauna, der hed Rajaportti 
– det betyder 'Grænseporten'. En dag sad jeg derinde, da to unge mænd, to 
bedste venner kom ind og satte sig. Da de havde siddet lidt og fået varmen, 
åbnede den ene munden, og det første, han sagde, var: 
</p><p>
»<i>Jeg har mødt kvinden i mit liv</i>«. 
</p><p>
»Det var de allerførste ord, han sagde til sin ven«. 
</p><p>
»Lidt efter kom to andre mænd – måske omkring 50 år – ind i saunaen. De satte 
sig ned, og efter lidt tid åbnede den ene munden og sagde: 
</p><p>
»<i>Maja og jeg, vi har besluttet os for, at vi skal skilles</i>«. 
</p><p>
»Det var hans første ord til sin ven«. 
</p><p>
»Og jeg sad bare og måbede«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/ibyen/guider/ECE2566207/saunaeksperten-guider-5-besoegsvaerdige-saunaer-i-koebenhavn/">Saunaeksperten guider: 5 
besøgsværdige saunaer i København</a></p><p>
»Da jeg havde taget tøj på, var det første, jeg gjorde at ringe til min 
partner Mika (Hotakainen, filmens anden instruktør, red.)«. 
</p><p>
»Jeg har det«, sagde jeg. 
</p><p>
»Jeg ved hvad for en film, vi skal lave«. 
</p><h3 class="tvheader">Se traileren til 'Steam of Life'</h3>
<div class="tvplayer">
<p class="tvplayer-container" data-tvarticle-id="2566839">
</p>
<p class="art-imgdesc clip-source">
Kilde: Films Transit International Inc.
</p>
</div><p/><h3>
Tre kan ikke være ærlige 
</h3><p>
»Du er nøgen og bliver nødt til at være ærlig i en sauna. Det er det særlige. 
Det er den finske mands kirke«. 
</p><p>
»Da vi skød 'Steam of life', filmende vi første scene, og den blev virkelig 
god. Så filmede vi en ny scene i en ny sauna – og den var også virkelig god. 
Og så filmede vi en tredje i en tredje sauna, og det virkede slet ikke. Jeg 
husker, at vi kørte derfra – det var i Nordfinland – og jeg spurgte ud i 
luften: 
</p><p>
»Hvad helvede var der galt der?«. 
</p><p>
»Det var falsk. Det var ikke ægte, det var falsk«, konstaterede Mika 
(Hotakainen, red.), som kørte bilen. 
</p><p>
Og så slog det mig: Der var tre mænd i saunaen. 
</p><p>
I første scene havde der været to, i anden scene havde der været én. Nu var 
der tre, og uden at de sagde det, handlede det pludselig om, hvem der var 
stærkest. Jeg forstod, at mænd er ærlige, når de sidder med deres bedste 
ven. Er der flere samlet beholder man sin brynje på«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/02_arlan_sauna_917590y.jpg" alt="" border="0"/><span class="caption"><span class="f-img-caption">Sauna. 
</span>Arla Sauna i Helsinki er en af de få offentlige saunaer, der er tilbagei byen. Langt de fleste har i dag adgang til ern privat sauna. Foto: Kai Kuusisto</span></span></p><p/><h3>
Tyskernes glæde ved løg 
</h3><p>
»Engang var jeg i en sauna i Kemi i Nordfinland, og en gammel mand kom ind. 
Han må have været mindst 80 år gammel. Han satte sig ved saunaspanden og 
begyndte at hælde vand på stenene efter et helt særligt mønster, hvor han 
hele tiden hældte lidt på, ventede 10 sekunder og hældte på igen i en 
glidende bevægelse. Han fortsatte i flere minutter, og pludselig kiggede han 
op og så mig direkte i øjnene. Han sagde«: 
</p><p>
»<i>Tyskere, de kan godt lide løg og kaniner</i>«. 
</p><p>
»Så var han igen stille, kiggede ned på spanden igen og fortsatte med sit 
system«. 
</p><p>
»Lidt efter kom endnu en gammel mand ind i saunaen. Der var helt stille 
bortset fra lyden af vand, der blev til damp. Efter noget tid kiggede manden 
ved spanden op igen. Han så mig direkte i øjnene og sagde om den nyankomne«: 
</p><p>
»<i>Det her er Reio. Han er min ven</i>«. 
</p><p>
Så kiggede han ned igen på sin spand og fortsatte med at hælde vand på. Imens 
kørte min hjerne på højtryk, jeg forsøgte at sætte tingene sammen. Hvorfor 
talte han om tyskere? Jo, han var gammel, så han var sandsynligvis 
krigsveteran - og vi var nordpå, hvor tyskerne var under krigen. Måske 
huskede han, at tyskerne stjal løg og skød kaniner for at få mad? Måske var 
han selv et barn, og solgte kaniner og løg til tyskerne for at overleve? 
</p><p>
Imens hældte manden mere vand på efter sit særlige system. Hverken han eller 
hans ven, Reio, sagde noget. Lige indtil den gamle kiggede op igen. Han så 
mig direkte i øjnene og sagde. 
</p><p>
»<i>Reio tager til Sverige for at købe smør og Viagra</i>«. 
</p><p class=" bl-elem">
Han kiggede ned igen. På det tidspunkt var der blevet så varmt i saunaen, at 
jeg var nødt til at gå ud. <br/>
Det var en helt perfekt scene. Jeg ville ønske, at vi kunne have filmet den«. 
</p>	
</div>
</div></body></html>
