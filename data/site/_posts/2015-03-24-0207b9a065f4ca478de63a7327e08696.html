---
layout:     post
title: 	    "Fanø satser på øens børn og unge i håbet om at undgå affolkning"
post_author:	    
post_date:	    Tue, 24 Mar 2015 11:01:27 +0100
post_site:	    politiken.dk 
post_link:	    http://politiken.dk/kultur/ECE2601720/fanoe-satser-paa-oeens-boern-og-unge-i-haabet-om-at-undgaa-affolkning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Fanøs kulturstrategi </p><p>fakta </p>
<div class="fakta-body" data-buildingblock="embedded_factboxlink">
<p><b>Mange kommuner i provinsen </b></p><p>forsøger at modvirke en tendens til fraflytning, og på fredag udkommer en ny bog, ’Oprør fra Udkanten. </p><p>Mulighedernes land 2.0’, med fokus på problem og løsninger.</p><p><b>Fanø Kommune </b>har ca 3.200 </p><p>indbyggere. Øen har haft en </p><p>nettotilflytning i 2012 og 2013 og status quo i 2014. I øens daginstitutioner stiger børnetallet, mens det falder i resten af landet.</p><p>Kommunen giver øens børn og unge undervisning i <b>Fanøs egenart.</b></p><p>Visionen er formuleret i Fanøs </p><p>kultur- og fritidspolitik frem til 2018: </p><p>»Det er vigtigt, at Fanøs børn og </p><p>unge bliver præsenteret for og gjort <b>bevidst omkring øens natur- og kulturarv</b>. Det kan give <b>identitet og følelsen af at høre til </b>– og kan også være med til at sikre, at de <b>unge </b></p><p class=" bl-elem"><b>senere bosætter sig </b>i kommunen«.</p>
</div>
</div><p>
Jeg står lige med hånden oppe i en høne«, siger hun i telefonen fra et af 
nabohusene her i Nordby på Fanø. 
</p><p>
Det forklarer jeg så fotografen: 
</p><p>
»Vi kan ikke møde hende lige nu. Hun står med hånden oppe i en høne«. 
</p><p>
Vi er i et hjørne af Danmark, hvor der stadig er nogen, der tilbereder 
hønsekødsuppen forfra. <i>Helt</i> forfra. Men det går ikke ud på 
at leve i fortiden, understreger forfatter, historieformidler og fannik 
Stinne Berg, da vi møder hende senere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2539293/danskernes-flugt-fra-udkantsdanmark-er-taget-til/">Danskernes flugt fra 
Udkantsdanmark er taget til</a></p><p>
»Det går ud på at <i>kende </i>fortiden. Hvis vi vil være en 
del af den store verdenshistorie, er vi nødt til at huske, hvem vi selv er«. 
</p><p>
Den tankegang gennemsyrer et kulturelt tiltag, som Fanø med afsæt i øens 
rådhus og en erklæret kulturstrategi har sat i værk for at fastholde øens 
egenart. 
</p><h3>
Vandkanter, bananer og agurker 
</h3><p>
Hvor andre kommuner i provinsens hjørner banker kulturhuse op for at trække 
skatteborgere til eller fyrer op under fantasifulde folkesagn for at få den 
glade endagsturist til at blive lidt længere, går man egne veje på 
vadehavsøen i sydvest. 
</p><p>
»Vi satser på vores børn«, forklarer Fanø-borgmester Erik Nørreby (V) senere 
på dagen. 
</p><p>
»Mange flytter herfra, når de skal have en uddannelse, men hvis vi giver dem 
en ballast med herfra, kunne det være, at nogle af dem kom tilbage. Eller at 
de blev rigtig gode ambassadører for øen«. 
</p><p>
Fanøs vej i et skævvredet Danmark med udkanter, vandkanter, bananer, agurker, 
og hvad strukturproblemet ellers har fået af navne, tager på denne forårsdag 
form af en skoleklasse på vej ud af skolens rammer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2540960/udkantskommuner-dropper-unge-og-satser-paa-seniorer/">Udkantskommuner dropper unge 
og satser på seniorer</a></p><p>
Tummel og fnis fra de berømmede småstræder i Nordby fortæller, at 3. a nærmer 
sig Fanø Museum, og forrest går ham, der mange andre steder i landet ville 
hedde ’naturvejlederen’. 
</p><p>
Men med Fanøs kultursatsning er Marco Brodde også blevet kulturvejleder. Og 
når der på skolens undervisningsplan står ’erhvervsliv i 1700-tallet’, har 
han som kulturvejleder oversat til lokale forhold og står klar med et 
undervisningsprogram om Fanøs variant af historisk erhvervsliv: søfart. 
</p><h3>
Danmarks næststørste havn 
</h3><p>
Ikke at det står lysende klart, når man kommer med færgen fra Esbjerg til den 
lille havn i Nordby i dag. Men øen har haft landets næststørste havn. 
</p><p>
Flåder af lokale søfolk er stævnet ud i den store verden fra den lille ø i det 
nordlige Vadehav, og 1800-tallet var øens maritime guldalder, fortæller 
Marco Brodde, inden han lukker børnene ind i det lavloftede museum, hvor 
buketter af malurt hænger ned fra dørkarmene for at minde nutidens høje 
mennesker om, at de skal dukke sig, hvis ikke de vil ramle ind i 
fortids-fannikens gennemsnitshøjde. 
</p><p>
I ’den fine stue’ i det tidligere beboelseshus skitserer kulturvejlederen 
rammer og regler for dagens lege og opgaver. Først skal børnene forstå, 
hvordan en lille vestjysk ø har kunnet indtage så fremtrædende en position 
på datidens søkort. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2539428/fremtidsforsker-paa-mols-naturen-kan-redde-udkantsdanmark/">Fremtidsforsker på Mols: 
Naturen kan redde Udkantsdanmark</a></p><p>
»Hvad skal der til for at anlægge en havn – som her ved Nordby?«, åbner Marco 
Brodde, inden børnene får en stak kort med små tekster og løber af sted i 
små grupper for at prioritere, hvad der er vigtigt, hvis man vil have en 
havn. 
</p><p>
»En god havn er et sted, hvor pigerne er smukke«, lyder det første kort hos en 
lille flok drenge, som er søgt ud i forårssolen, og selv om de godt kan se 
visse fordele, fastslår Anton, at kortet skal i bunken med ’ikke så 
vigtigt’. 
</p><p>
»En god havn er et sted med tilpas vand, så skibet ikke går på grund«, læser 
Magnus og ryster på hovedet: 
</p><p>
»Ja! Selvfølgelig!«. 
</p><h3>
Vigtig viden 
</h3><p>
Drengene diskuterer sig videre gennem bunken: Må der være fugleflokke i 
indsejlingen, bør der være en kirke, skal der være isfrit året rundt, skal 
der være sol? 
</p><p>
Det da vil være fint med en masse sol, konkluderer de i første omgang, men 
kommer så i tanke om, at høj sol ofte følges med vindstille. Den går ikke 
med gamle sejlskibe, ræsonnerer de, mens Marco Brodde står i baggrunden og 
følger spillet: 
</p><p>
»Der er ingen facitliste, men det der er da godt tænkt«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2541040/enhedslisten-vil-redde-landdistrikerne-med-en-samfundsbank/">Enhedslisten vil redde 
landdistrikerne med en samfundsbank</a></p><p>
Børnene er igennem flere opgaver om Fanøs kultur og historie, og efter at have 
løbet rundt i museumshaven i en leg om øens byggemetoder fra klinet ler over 
bindingsværk til mursten læner 9-årige Amalie Højberg Jessen sig op ad et af 
øens små lave træstakitter og puster ud. Hun er med på, at Fanøs børn lærer 
om Fanø: 
</p><p>
»Hvis man ikke ved, hvad de lavede i gamle dage på Fanø, bliver man jo lidt 
ligeglad med det hele«, siger pigen, der selv har boet på Fanø, fra hun var 
4 år. 
</p><p>
»Men alligevel er der jo meget, jeg ikke ved om øen. Når vi nu får det at 
vide, kan det jo være, at vi bliver bedre til at få ideer til, hvordan vi 
kan gøre det bedre på øen, når vi bliver ældre«. 
</p><h3>
Bawels-tok og sekstanter 
</h3><p>
For Marco Brodde handler det om at gøre lokalhistorien nærværende. 
</p><p>
»Hvis ikke øboerne kender deres baggrund, ender det med, at det, vi giver 
videre, er en tom skal af en turistfortælling«, siger han. 
</p><p>
»Men det må aldrig bare blive hjemstavnsundervisning og død lokalpatriotisme 
eller ren nationalromantik for børn. Det skal sættes i sammenhæng med det 
liv, vi lever i dag«. 
</p><p>
På et af de små borde på Fanø Museum ligger børnebogen ’Hvad dragkisten 
gemmer’ om 1880’ernes Fanø. I bogen taler forfædrene lokal dialekt, og 
ordforklaringen bagest oversætter <i>bawels-tok</i> til sludrehoved, <i>Fone</i> 
til Fanø og giver en ide om, hvad sekstanten kan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2539350/kl-der-skal-vaere-lige-muligheder-i-land-og-by/">KL: Der skal være lige 
muligheder i land og by</a></p><p>
Det er Stinne Berg, der har skrevet bogen, fordi hun som tidligere lærer på 
Fanø mente, at der manglede undervisningsmateriale om Fanøs kulturarv. 
</p><p>
I telefonen og med hænderne i den nyslagtede høne lover Stinne Berg at møde os 
på ’Svensken’, når hun alligevel skal ud at bade. Svensken er en gammel 
badebro i Nordby, som ifølge overleveringen er bygget op af skeletter af 
strandede svenske søfolk, kan hun afsløre, da vi møder hende med cykelkurv 
og badehåndklæde ved det anekdotiske sted. 
</p><p>
»Også den slags historier skal fortælles. Ellers uddør de. Fanø har haft en 
storhedstid med havn og søfart, og mændene var væk måneder og år ad gangen, 
så her styrede kvinderne det hele. Det skal vi værne om og fortælle videre«, 
siger hun. 
</p><h3>
Bakskuld og øjenbryn 
</h3><p>
For ikke-fanniker er sønderhoningen – folkedansen – sammen med den irsk 
inspirerede folkemusik formentlig Fanøs mest kendte kulturarv. 
</p><p>
Vi ser hverken dansere eller harmonikaer på græsstierne, der udgør det lille 
samfunds vejnet mellem Provstindens Hus, Dyrlægens Hus og Frk. Madsens Hus. 
</p><p>
Men vi ser karaktertræk, der fortæller om Fanøs frisiske forbindelse: De 
stråtækte huse har ’øjenbryn’, som de grøn-hvid-sorte bånd over vinduerne 
kaldes. 
</p><p>
Og da vi møder borgmesteren, kommunaldirektøren og en af Fanøs 
kunstnertilflyttere fra København på Sønderho Kro, er der helstegt kulturarv 
på tallerknerne: bakskuld eller saltet, røget, udblødt ising, som borgmester 
Erik Nørreby forklarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2549301/en-tilflytters-fortaelling-fra-omraade-0/">En tilflytters fortælling fra 
område 0</a></p><p>
Kommunens insisteren på kulturarv er til fordel for både Fanø og resten af 
Danmark, mener borgmesteren. 
</p><p>
»Selv om Danmark er et lille land, har hver egn sine særtræk, og hvis ikke vi 
bevarer dem, udviskes kulturforskellene i løbet af en generation eller to. 
Det ville blive ret kedeligt«, siger Erik Nørreby, som citerer filosoffen 
George Santayana: Den, som ikke lærer af historien, er dømt til at gentage 
den. 
</p><p>
Øens turisme og indtægtskilde ville tage skade uden historien: 
</p><p>
»Turisterne kan hurtigt se og høre, om det, vi viser dem, er autentisk, eller 
noget, vi har indstuderet«. 
</p><h3>
Kræfter og penge vil tjene sig hjem 
</h3><p>
Men fannikkernes initiativ er ikke sat i Vadehavet for at tiltrække turister. 
Satsningen gælder øens børn og unge: Hvis <i>de </i>er 
bevidst om, hvad øen står for kulturelt, får de en forståelse af, 
hvad de kommer af, og så kan det være, at de vender tilbage, når de har fået 
en uddannelse, forklarer borgmesteren. 
</p><p>
Borgmesteren kan ikke sætte et beløb på, hvad det samlet koster at åbne 
museer, hyre kulturvejleder, have talentlinjer i folkemusik på musikskolen, 
lege Vadehavet ind i børnehavebørns forståelse og lære skolebørn om 
Fanø-kvindernes samfundsposition. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2578893/folk-paa-landet-vil-taet-paa-naturen---men-har-svaert-ved-at-komme-hen-til-den/">Folk på landet vil tæt på 
naturen - men har svært ved at komme hen til den</a></p><p>
Ideerne er opstået hen ad vejen. Men kræfter og penge vil tjene sig hjem, både 
målt i kulturel værdi og i tilflytning og skattekroner, mener han. 
</p><p>
En af de senest tilkomne er med ved bordet i Sønderho, den københavnske 
kunstner og børnebogsforfatter Jan Egesborg. Han flyttede hertil med sin 
familie, fordi de havde hørt om »en ø med stærk identitet og rum til 
kunstnere«. 
</p><p class=" bl-elem">
»Og vi er blevet, fordi vi har oplevet, at den fortælling, øen har om sig 
selv, er autentisk og ikke en, der er opstillet for turisters og 
tilflytteres skyld«, siger Jan Egesborg. 
</p>	
</div>
</div></body></html>
