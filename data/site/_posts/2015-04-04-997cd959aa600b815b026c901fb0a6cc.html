---
layout:     post
title: 	    "Dit Facebook-liv bliver - endnu - mindre privat"
post_author:	    
post_date:	    Sat, 04 Apr 2015 19:19:20 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2613992/dit-facebook-liv-bliver---endnu---mindre-privat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fem Facebook-affærer</h4>
<div class="fakta-body" data-buildingblock="embedded_factboxlink">
<p>
Facebook har flere gange været udsat for hård kritik. Her er fem af 
tilfældene: 
</p><p><b>2008/2011</b>: Facebook er flere gange blevet udsat for statsundersøgelser, 
herunder af den canadiske regering samt den irske regering på vegne af EU. 
</p><p><b>2009</b>: En undersøgelse fra Storbritannien viste, at hver femte 
skilsmisse havde haft noget at gøre med Facebook. 
</p><p><b>2010</b>: Electronic Frontier Foundation (EFF) afslørede, at det var 
relativt let at få fingre i de private informationer, folk havde lagt op på 
Facebook, selv om de skulle have været skjult. 
</p><p><b>2012</b>: Et privat Facebook-billede af Mark Zuckerbergs søster Randi røg 
ud på Twitter. Da Randi Zuckerberg brokkede sig, viste det sig, at selv ikke 
hun kunne forstå, hvordan Facebooks privatlivsindstillinger virkede. 
</p><p class=" bl-elem"><b>2014</b>: Facebook-forskere afslørede resultaterne af et eksperiment, hvor 
de havde manipuleret med fremkomsten af positive og negative meddelelser i 
folks Facebook-feeds for at se, hvordan det udmøntede sig i brugernes adfærd 
og mentale tilstand. 
</p>
</div>
</div><p>
Man kommer ikke uden om, at Facebooks primære indtægter er afhængige af, at de 
kan spore din adfærd og akkumulere bunkevis af dine personlige data. 
</p><p>
Facebook har tidligere været ude i stormvejr på grund af deres indgreb i 
Facebook-brugernes privatliv. 
</p><p>
Nu kunne noget tyde på, at de er på vej ud i stormvejr igen, for nogle af de 
initiativer, der kom frem på F8-konferencen i San Francisco i sidste uge, er 
temmelig kontroversielle. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/digitalt/internet/ECE2611812/facebook-sporer-selv-brugere-uden-facebook-konto/">Facebook sporer selv brugere 
uden facebook-konto</a></p><p>
For eksempel fortalte folk fra Facebook om en ny kunstig intelligenssoftware, 
som firmaet tester lige nu. 
</p><p>
Normalt samler Facebook data ind om dig ved at læse de skrevne opdateringer og 
kommentarer, som du lægger op på det sociale netværk. Med den nye kunstige 
intelligens-software kan Facebook også fortolke dine billeder og videoer, 
sådan at disse også bliver til data, der siger noget om dig. 
</p><p>
Det kom også frem under konferencen, at Facebook lige nu tester en app til 
Android, som erstatter selve telefon-appen. 
</p><p>
Fordelen skulle være, at man ville kunne se facebookprofilen for den, der 
ringer op, og dermed lade være med at tage telefonen, hvis det er nogen, man 
ikke kender. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2425688/ny-teknologi-goer-facebook-i-stand-til-at-genkende-dit-ansigt---og-fbi-misundelige/">Ny teknologi gør Facebook i 
stand til at genkende dit ansigt - og FBI misundelige</a></p><p>
Appen vil også automatisk kunne blokere for telefonnumre, som andre i ens 
Facebook-netværk har blokeret. Det er for eksempel en smart måde at undgå 
telefonsælgere på. 
</p><p>
Problemet er naturligvis, at Facebook dermed får adgang til at se alle de 
opkald, man foretager eller modtager, hvor længe de varer, hvem der er bag 
telefonnumrene, og hvor i verden opkalderen og modtageren befinder sig. Det 
er flere informationer, end efterretningstjenesterne har forsøgt at indsamle 
i nyere tid. 
</p><p class=" bl-elem">
Så selv om Facebook-fremtiden bliver spændende, skal man nok være forsigtig 
med, hvad man siger ja tak til. 
</p>	
</div>

</div></body></html>
