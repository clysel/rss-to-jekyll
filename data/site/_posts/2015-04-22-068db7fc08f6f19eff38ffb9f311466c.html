---
layout:     post
title: 	    "Ny søgemetode hos Google frasorterer utidssvarende netbutikker"
post_author:	    
post_date:	    Wed, 22 Apr 2015 11:47:52 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2636712/ny-soegemetode-hos-google-frasorterer-utidssvarende-netbutikker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når smartphone-brugerne fra i denne uge søger på produkter og priser på deres 
mobil, vil de kun få vist en del af de søgeresultater, som de fik vist i 
sidste uge. 
</p><p>
Det vil sige, at en del af de danske netbutikker ikke længere bliver vist på 
Googles side med søgeresultater. Eller de bliver vist så langt nede, at 
færre opdager dem. 
</p><p>
Det er resultatet af en ændring, som Google er ved at foretage i sine 
søgealgoritmer. Fremover vil mobilbrugere nemlig kun få vist hjemmesider i 
deres søgninger, som er optimerede til mobilens lille skærm. Og det er en 
del af de danske netbutikker ikke. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/ECE2505443/fremtidens-forbruger-kan-styre-sin-verden-med-en-app/">Fremtidens forbruger kan styre 
sin verden med en app</a></p><p>
Og der er sværvægtere blandt de netbutikker, som ikke længere vil blive vist. 
Eksempler er Proshop, Humac og Eurotoys. Alle store netbutikker, som hidtil 
må have bygget en del af deres omsætning på resultatet af søgninger på 
mobil. 
</p><p>
Christine Sørensen, som er Googles kommunikationschef i Danmark, fortæller, at 
ændringerne ikke træder i kraft i Danmark på én gang, fordi alle hjemmesider 
skal indekseres, og det vil tage en god uges tid. 
</p><p>
»Det er lavet for at brugerne skal få en bedre oplevelse. For der er jo ingen, 
der synes, det er fedt med små bogstaver på mobiltelefonen«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2333868/snart-holder-din-android-telefon-meget-laengere-paa-batteriet/">Snart holder din 
Android-telefon meget længere på batteriet</a></p><p>
Det har ikke været muligt at få en kommentar fra Dustin og Proshop, men ingen 
af de to netbutikker klarer Googles krav til en mobilvenlig hjemmeside. Man 
kan selv tjekke netbutikkernes mobilvenlighed ved at indtaste adressen på 
analyseværktøjet <a class=" bl-elem" href="https://www.google.com/webmasters/tools/mobile-friendly/" target="_blank">https://www.google.com/webmasters/tools/mobile-friendly/ 
</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/0_proshop_ikke_opti_929899k.jpg" alt="" border="0"/><span class="caption"><span class="f-img-caption">Mobiluvenlig. 
</span>Proshops hjemmeside er ingen fornøjelse på en mobiltelefon.</span></span></p><p>
Umiddelbart kommer Fona heller ikke godt ud af et tjek i Googles 
analyseapparat, men det er der en forklaring på, fortæller it-chef hos Fona, 
Jens Fauring. Det skyldes, at Fona er i gang med at gøre hjemmesiden 
mobilvenlig. Og det er ikke sikkert, at Googles analyseværktøj opdager, at 
virksomheden har en mobilversion af hjemmesiden, som begynder med m for 
mobil. 
</p><p>
»Vi er begyndt at optimere vores hjemmeside, men vi er ikke færdige. Vi tager 
det ikke fra forsiden men nedefra, og det betyder, at for eksempel vores 
produktvisninger og tjenesten Find en Fonabutik nu er mobilvenlige«, 
fortæller Jens Lauring, der ikke ønsker at give et bud på, hvornår hele 
Fona.dk findes i en mobilvenlig udgave. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2630378/google-viser-dig-ikke-de-bedste-soegeresultater/">Google viser dig ikke de 
bedste søgeresultater</a></p><p>
Selv om Fona kommer dårligt ud af analyseapparatet viser et tjek med en 
mobiltelefon altså, at Fona har en udmærket mobiloptimeret produktvisning. 
</p><p>
Baggrunden for Googles ændring af søgealgoritmen er, at et stort flertal af 
danske internetbrugere googler via deres mobiltelefon, og dermed skal de 
ifølge Google også have de bedste og mest velegnede søgeresultater. 
</p><p class=" bl-elem">
Ændringerne i søgealgoritmerne har løbende været rullet ud til brugerne i de 
seneste halvanden måned, og nu er danske mobilbrugere altså også underlagt 
det nye søgeregime. 
</p>	
</div>

</div></body></html>
