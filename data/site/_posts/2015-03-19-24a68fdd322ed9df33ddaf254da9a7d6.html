---
layout:     post
title: 	    "Ryanair flyver højt på sine egne betingelser i Irland"
post_author:	    
post_date:	    Thu, 19 Mar 2015 07:32:15 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2592618/ryanair-flyver-hoejt-paa-sine-egne-betingelser-i-irland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Året er 1998, dagen 7. marts og klokken 13, da en flok medarbejdere i 
selvlysende gule veste går ud på en mission, der skal komme til at skrive 
irsk erhvervshistorie. 
</p><p>
De er fagforeningsmedlemmer fra SIPTU, der blandt andet organiserer 
bagagehåndteringsmedarbejdere, og deres strejke lammer lufthavnen i Dublin. 
</p><p>
Det i en sådan grad, at lufthavnen i den irske hovedstad for første gang 
nogensinde er nødt til at lukke ned. Stort set alle fly til og fra den irske 
hovedstad er aflyst, og situation er så alvorlig, at den irske 
premierminister, Bertie Ahern, føler, at han er nødt til at mane til ro. 
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/arbejdsmarked/ECE2593867/ryanair-demonstranter-paa-plads-igen-torsdag/">Ryanair-demonstranter på plads igen 
torsdag</a></p><p>
Hundredvis af passagerer strander i lufthavnen, hvor de frustrerede venter på 
information. 
</p><p>
Der er lagt op til det store slag. 
</p><p>
Det her er de irske fagforeningers opgør med Ryanair og især selskabets nye 
administrerende direktør, Michael O’Leary, hvis holdning til enhver form for 
faglig organisation er direkte fjendtlig. 
</p><p>
Strejken kommer oven på flere ugers konflikt med korte punktstrejker og 
lockout affødt dels af ønsket om bedre arbejdsforhold, dels af Ryanairs 
blanke afvisning af at anerkende fagforeningerne som forhandlingspartnere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2565508/ryanair-buhet-ud-flere-hundrede-demonstranter-foran-arbejdsretten/">Ryanair buhet ud: Flere 
hundrede demonstranter foran Arbejdsretten</a></p><p>
Nu er det den ultimative styrkeprøve. 
</p><p>
Allerede samme aften bliver det annonceret, at den irske regering vil nedsætte 
en kommission, der skal undersøge sagen. Bertie Ahern opfordrer kraftigt 
til, at Ryanair sætter sig ved bordet sammen med SIPTU som en ligeværdig 
partner i forhandlinger om arbejdsforhold for medarbejderne. Det kommer 
aldrig til at ske. Derimod bliver strejken afblæst. 
</p><p>
Allerede samme uge triumferer Ryanairs chef, Michael O’Leary, i irske 
søndagsaviser over sin sejr. 
</p><p>
»Jeg er ret overbevist om, at der ikke er nogen af de medarbejdere, der har 
lyst til at strejke igen«, siger han. 
</p><h3>
Dublin satte tonen 
</h3><p>
17 år senere er der ingen tvivl om, hvem der vandt slaget. 
</p><p>
I en akademisk rapport fra 2006 om Ryanairs forhold til fagforeningen 
konkluderer arbejdsmarkedseksperterne Michelle O’Sullivan og Patrick 
Gunnigle, at slaget om lufthavnen i Dublin kom til at sætte tonen for 
Ryanairs senere arbejdsmarkedsrelationer. 
</p><p>
»Ryanair gav sig ikke, og det sendte en meget kraftig besked til andre 
fagforeninger om, at de traditionelle metoder, som de hidtil havde brugt i 
arbejdsmarkedskonflikter, ikke virkede i forhold til Ryanair«, konkluderer 
de i deres rapport. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/ECE2527751/ryanair-er-flybranchens-svar-paa-buraeg/">Ryanair er flybranchens svar på 
buræg</a></p><p>
Efterfølgende har selskabet med Michael O’Leary i spidsen holdt fast i en 
kurs, der ikke levner nogen respekt eller samarbejdsvilje over for 
fagforeninger i nogen af de lande Ryanair opererer i. 
</p><p>
»Tankegangen er, at hvis man først giver efter for én gruppe, så åbner man 
for, at andre grupper kan begynde at stille krav, og det har Ryanair ikke 
interesse i«, konkluderer de to irske eksperter. 
</p><h3>
Hul i lovgivningen 
</h3><p>
Problemerne er blandt andet opstået, fordi der er et hul i irsk 
arbejdsgiverlovgivning, der ganske vist pålægger Ryanair at forhandle med 
fagforeninger i visse situationer, men ikke at anerkende dem. 
</p><p>
Rapporten har også forklaringen på, hvordan Ryanairs modvilje mod 
fagforeninger tilsyneladende er blevet så fasttømret. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke personligt. Det handler bare om at fylde rumper på flysæderne 
</p>
<p class="sender">
Michael O'Leary, adm. direktør for Ryanair 
</p>
</blockquote>
</div><p>
»Det handler delvis om Michael O’Learys egen personlige holdning, og så 
handler det om, at det er virksomhedens faste politik. Ryanair er ikke det 
eneste selskab i Irland, der har en meget lav grad af 
fagforeningsorganisering blandt de ansatte. Men det er måske det eneste 
selskab, hvor det decideret er en del af forretningsplanen«, mener Michelle 
O’Sullivan og Patrick Gunnigle.</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2593797/alessandra-kender-ryanair-indefra/">Alessandra kender Ryanair 
indefra</a></p><p>
At det er rigtigt nok, at Ryanair ikke er nogen ven af fagforeningerne, 
medgiver analytiker og tidligere klummeskribent ved The Irish Examiner Matt 
Cooper, der fortæller om engang, hvor et medlem af den irske fagbevægelse 
lige ud spurgte Michael O’Leary om, hvorfor han var sådan en idiot? 
</p><p>
»Det er ikke personligt. Det handler bare om at fylde rumper på flysæderne«, 
skulle han have svaret. 
</p><h3>
Ryanair som forbindelsesled 
</h3><p>
Matt Cooper mener, at Irland til tider glemmer at se på, hvad Ryanair har 
opnået. 
</p><p>
»Ja, Michael O’Leary og Ryanair har mange fjender. Både i fagbevægelsen og i 
politiske kreds og mange andre steder. Først og fremmest fordi han ikke 
spiller efter de uskrevne regler. Faktisk har han nægtet at spille spillet. 
Men se lige på, hvad han har opnået«, påpeger Matt Cooper. 
</p><p>
At Michael O’Leary er parat til at gå imod strømmen, har han bevist flere 
gange, når det gælder forretningsbeslutninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2591599/i-dag-kl-1505-lander-fagbevaegelsens-stoerste-udfordring---og-chance/">I dag kl. 15.05 lander 
fagbevægelsens største udfordring - og chance</a></p><p>
En af de mest drastiske, der senere er kommet til at danne skole for andre 
luftfartsselskaber, er hans beslutning om at få det maksimale ud af 
arbejdskraften ved at effektivisere og få personalet til at udføre flere 
opgaver. 
</p><p>
Tal fra 2003 viser, at mens et selskab som eksempelvis British Airways har 758 
passagerer for hver enkelt ansat i selskabet, er det tilsvarende tal for 
Ryanair 10.050 passagerer per medarbejder. 
</p><p>
Michael O’Leary, der i dag er en af Irlands rigeste mænd, har også 
introduceret ekstreme sparetiltag. De går blandt andet ud på, at personalet 
selv betaler for uniform, og at administrativt personale medbringer deres 
egne kuglepenne på arbejde og afstår fra at oplade deres mobiltelefoner i 
arbejdstiden – og dermed risikere at belaste Ryanairs elregning. 
</p><h3>
Økonomisk vækst 
</h3><p>
Hos børsmæglerfirmaet Goodbody har lufthavnsanalytiker Jack Diskin ros 
tilovers for Ryanair. 
</p><p>
»I de 30 år, Ryanair har opereret, har de haft enorm virkning på det irske 
samfund på mange planer. Ikke bare når det gælder arbejdspladser og 
indtjening til Irland, men også når man ser på, hvordan transporten til og 
fra Irland er blevet ændret i den samme periode«, siger han. 
</p><p>
Jack Diskin pointerer også, at Ryanair ikke bare genererer arbejdspladser for 
selskabet selv, men skaber sekundære arbejdspladser og indtjening i 
eksempelvis Irlands lufthavne og stort set alle andre steder, hvor selskabet 
vælger at etablere sig med et center. 
</p><p>
»Den øgede passagertrafik, selskabet skaber, kan måles direkte på øget 
omsætning på eksempelvis det toldfrie salg og andre services forbundet med 
det høje aktivitetsniveau, Ryanair skaber«, siger Jack Diskin. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2591606/forstaa-luftslaget-er-ryanairs-base-i-koebenhavn-en-arbejdsplads-i-danmark/">Forstå luftslaget: Er Ryanairs 
base i København en arbejdsplads i Danmark?</a></p><p>
Irland var på mange måde en del af Udkants-EU, før Ryanair for alvor kom på 
banen. Irere, der eksempelvis ville til Storbritannien, kunne enten tage en 
langstrakt færgetur eller se frem til at betale i dyre domme for at komme 
med enten British Airways eller Air Lingus til London og derfra videre. 
</p><div class="art-quote article-box">
<p class="quote"/>
<blockquote>
<p class="quote-txt">
Andre flyselskaber spekulerer hele tiden på, hvordan de kan sætte 
billetpriserne i vejret. Vi tænker hele tiden på, hvad vi kan gøre for at 
afskaffe dem helt
</p>
<p class="sender">
Michael O'Leary, adm. direktør for Ryanair 
</p>
</blockquote>
</div><p>
I dag opererer Europas største flyselskab lige uden for døren med forbindelser 
til ikke bare hele Europa, men nu også med planer om at etablere 
transatlantiske ruter i de kommende år.</p><p>
Som Eoin O’Malley konkluderer i sin bog ’Contemporary Ireland’ om det moderne 
Irland, er det svært at overvurdere Ryanairs betydning, når det gælder som 
forbindelsesled mellem Irland og resten af verden. 
</p><p>
»Irland er blevet langt mere tilgængeligt med et Europas største 
flyselskaber«, skriver han. 
</p><h3>
Vokseværk 
</h3><p>
De seneste tal fra Ryanairs egen hjemmeside viser, at selskabet i 2013 
fragtede over 81 millioner passagerer rundt til 128 forskellige 
destinationer i Europa og Marokko. 
</p><p>
Planen er nu, at ambitionerne skal skrues op til at være endnu mere 
verdensomspændende, og at Ryanir på længere sigt vil tilbyde 
langdistanceflyvninger til USA efter samme model som Ryanairs skrabede 
økonomiske model, hvor billetpriserne er lave, men gebyrerne ofte er høje. 
</p><p><b class="ext-link">LÆS MERE </b><a class="embeddedlink">Ryanair tabte et slag i Frankrig - 
men flyver videre og udvider butikken</a></p><p>
Som Michael O’Leary selv har forklaret Ryanairs filosofi, handler det om at 
tænke på, hvad kunderne kan og vil betale for. 
</p><p class=" bl-elem">
»Andre flyselskaber spekulerer hele tiden på, hvordan de kan sætte 
billetpriserne i vejret. Vi tænker hele tiden på, hvad vi kan gøre for at 
afskaffe dem helt«. 
</p>	
</div>
</div></body></html>
