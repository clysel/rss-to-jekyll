---
layout:     post
title: 	    "Eksperter: Alle morfinpræparater skal overvåges"
post_author:	    
post_date:	    Wed, 11 Mar 2015 21:04:46 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2583564/eksperter-alle-morfinpraeparater-skal-overvaages/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Farlig medicin</h4>
<div class="fakta-body" data-buildingblock="embedded_factboxlink">
<p><b>Sundhedsstyrelsen holder øje </b>med lægers og tandlægers ordinationer 
af stærke smertestillende morfinpræparater samt anden medicin med udtalt 
misbrugspotentiale, f.eks. den vanedannede nerve- og sovemedicin 
benzodiazepin. 
</p><p><b>Apotekerne indberetter</b> udlevering af disse udvalgte lægemidler til et centralt 
register. 
</p><p class=" bl-elem"/>
</div>
</div><p>
I al stilhed er forbruget af det svagt smertestillende morfinpræparat Tramadol 
stort set fordoblet. 
</p><p>
I 2000 fik 162.000 danskere en recept fra den praktiserende læge på det svage 
opioid. I 2013 var det vokset til 295.000, viser tal fra Statens Serum 
Institut. 
</p><p><b class="ext-link">LÆS NYHED</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2582163/eksperter-slaar-alarm-forbruget-af-morfin-er-ude-af-kontrol/">Eksperter slår alarm: Forbruget af 
morfin er ude af kontrol</a></p><p>
I dag holder Sundhedsstyrelsen øje med alle de recepter, som danske læger 
udskriver på stærke morfinpræparater. 
</p><p>
Det sker dog ifølge Politikens oplysninger ikke for de svage opioder. Og det 
undrer førende smertelæger: 
</p><p>
»De her lægemidler går under radaren hos myndighederne og bliver bare 
udskrevet til patienterne, fordi de opfattes som svage og dermed mindre 
farlige«, siger specialeansvarlig overlæge Gitte Handberg, Smertecenter Syd, 
Odense Universitetshospital, der er formand for det lægevidenskabelige 
selskab Dansk Smerteforum. 
</p><p>
»Men uanset hvad er det et opioid. Og mange patienter starter her, inden de 
ender på de rigtige stærke morfinpræparater med risiko for afhængighed«, 
siger hun. 
</p><h3>
Giver ingen faglig mening 
</h3><p>
Overlægen undrer sig over, hvorfor myndighederne følger de stærke 
morfinpræparater tæt, men ikke eksempelvis tramadol og de øvrige svage 
smertemidler: 
</p><p>
»Det giver ingen faglig mening. De er alle potentielt afhængighedsskabende, 
også tramadol, og myndighederne burde være meget bedre til at overvåge de 
her lægemidler via det, der blev kaldt kopieringspligten. Det har også en 
forkert signalværdi til den praktiserende læge, når de svage opioider ikke 
er overvåget. Så er de nok ikke så risikable, må den praktiserende læge og 
dermed patienten antage. Det er helt forkert og et forkert pædagogisk signal 
fra myndighederne«, siger Gitte Handberg. 
</p><p><b class="ext-link">GRAFIK</b><a class="embeddedlink" href="http://politiken.dk/forbrugogliv/940px_forbrug/ECE2582164/grafik-se-hvor-mange-danskere-der-tager-staerke-morfinpraeparater/">Se hvor mange danskere, der tager stærke 
morfinpræparater</a></p><p>
Overlægen fortæller, at mange af de kronisk smerteforpinte patienter, hvor 
smerterne ikke skyldes kræft, ofte starter med en årelang 
tramadol-behandling hos den praktiserende læge. Lægen skruer langsomt op for 
dosis, indtil maksimumgrænsen nås. 
</p><p>
»Men 400 mg tramadol, som mange kroniske smertepatienter altså får dagligt i 
årevis, svarer til 80 mg morfin. Og på det niveau ligger mange af de 
patienter, som vi overtager fra almen praksis, når behandlingen er kommet ud 
af kontrol«, siger Gitte Handberg. 
</p><h3>
Mindre misbrugspotentiale 
</h3><p>
Overlæge og professor i smerter Per Sjøgren, Palliativ Forskningsenhed på 
Rigshospitalet, er ligeledes forundret: 
</p><p>
»Rent farmakologisk er begge dele et opioid med samme virkning. Derfor mener 
jeg, at myndighederne også bør holde et systematisk øje med de svage 
opioider (morfinpræparater, red.)«, siger han. 
</p><p>
Sundhedsstyrelsen oplyser i en skriftlig kommentar til Politiken: »svagere 
smertestillende opioider som f.eks. tramadol er ikke omfattet, da deres 
misbrugspotentiale er betydeligt mindre«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2581475/susanne-har-taget-morfinpiller-i-ni-aar-jeg-fylder-min-krop-med-gift/">Susanne har taget morfinpiller 
i ni år: »Jeg fylder min krop med gift«</a></p><p>
Styrelsen pointerer dog, at det er muligt, hvis styrelsen ønsker det, at 
indhente oplysninger fra apotekerne om lægers ordinationsmønster på de svage 
opioider. 
</p><p>
Sundhedsstyrelsens tilsyn holder samtidig øje med læger, der har et 
uforklarligt stort ordinationsmønster på de stærke morfinpræparater over 
lang tid til mange patienter – eller sig selv – så de kan identificeres. Til 
gengæld fanger myndighedernes net ifølge Politikens oplysninger ikke læger, 
der i flæng udskriver morfinpræparater til rigtig mange patienter, men i 
kortere tid. 
</p><h3>
Minister kræver redegørelse 
</h3><p>
Politiken skrev onsdag, at forbruget af morfinpræparater ordineret af egen 
læge er steget med 43 procent siden år 2000. Det fik onsdag sundhedsminister 
Nick Hækkerup (S) aktiveret. Han har nu bedt Sundhedsstyrelsen om en nærmere 
redegørelse for, »hvorfor der er sket denne store stigning«. 
</p><p><b class="ext-link">SUNDHEDSMINISTER</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2582441/sundhedsministeren-morfinforbruget-skal-undersoeges-til-bunds/">Morfinforbruget skal undersøges 
til bunds</a></p><p>
»Det er jo den enkelte læge med receptblokken, der vælger, om det er morfin, 
et morfinlignende præparat eller noget andet mildere smertestillende, der er 
brug for. Men derfor kan vi godt fra centralt hold se på, hvordan man kan 
lave en behandlingsplan, der sikrer, at der ikke bruges morfinpræparater – 
medmindre det er strengt nødvendigt. Og en plan for, hvordan man trapper 
folk ud. Så forbruget falder og ikke bare fortsætter«. 
</p><p class=" bl-elem">
Det har ikke været muligt at få yderligere kommentarer fra Sundhedsstyrelsen. 
</p>	
</div>
</div></body></html>
