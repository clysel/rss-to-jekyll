---
layout:     post
title: 	    "På rejse med verdens største majestæt"
post_author:	    
post_date:	    Thu, 16 Apr 2015 16:27:48 +0200
post_site:	    politiken.dk 
post_link:	    http://politiken.dk/magasinet/fortaelling/ECE2630158/paa-rejse-med-verdens-stoerste-majestaet/
---
<html><body><div><div class="art-body"><p>
»Jeg er overhovedet ikke interesseret i at vide, hvor mange knob skibet skal 
sejle«, forklarer Michael, »telegrafen – det er altså de to håndtag, der får 
motoren til at køre rundt - står på omdrejninger, så kommandoen sættes i 
omdrejninger ...«. 
</p><p>
Han kan se på mit tomme blik, at der er brug for en manual for dummies, og 
begynder mere pædagogisk: 
</p><p>
»Hvis du har en propel … Ja, der er altså det samme som en skrue med gevind. 
Du kan have et gevind med en stigning på en tomme per omgang, og for hver 
omdrejning bevæger skibet sig x antal meter. Så kan du selv regne ud, hvor 
mange omdrejninger der skal til, for at skibet bevæger sig i en bestemt 
hastighed, ikke? Derfor regner man omdrejninger og knob som værende det 
samme, da de er ligefrem proportionale«. <br/><br/><br/>
Gregers og maskinchefen er på vej op i skorstens-casingen, eller på 
landkrabbedansk: skorstensbygningen.. 
</p><div class="art-fakta article-box">
<header>
<h4 class="fallback">fakta</h4>
</header>
<div class="fakta-body" data-buildingblock="embedded_factboxlink">
<p>
Majestic Mærsk er <b>400</b> meter langt, <b>59</b> meter bredt på midten 
og rager <b>75</b> meter op fra køl til antennespids. 
</p><p>
Skibet kan transportere <b>18.270</b> containere. Det styres med et lille 
joystick. 
</p><p class=" bl-elem">
Den samlede besætning er på under <b>20</b> mand.
</p>
</div>
</div><p/><p/><p>
»Kom nu, du kan godt«, opmuntrer Michael. 
</p><p>
Men ved synet af det uendelige antal trappetrin opad, daler jeg ned på kanten 
af et dæksel og får vejret, mens den utrættelige duo allerede er på vej 
videre og nu kravler dybt ned i lastrummene, som efter Hongkong er tomme og 
ligner en dyster katedral med billedbibelske knipper af indfaldent lys. 
</p><p>
Gregers er ikke til at stoppe, og da han endelig kommer op igen, stråler hans 
øjne om kap med solen, mens Michael lover at sætte sig et roligere sted en 
dag og forklare mig, hvordan maskinen fungerer. 
</p><p>
Svend kommer ind i kontrolrummet. 
</p><p>
»Maskinmestre og styrmænd har altid været en delt befolkningsgruppe, og det er 
da ikke blevet bedre her. Vi er splittet op, fordi maskine og bro ligger så 
langt fra hinanden. Ingen af os gider ikke bruge tre-fire minutter hver vej 
af vores pause på at gå frem og tilbage, så kaffepausen klokken ti og 
klokken 15 bliver holdt her i maskinen. Derfor får vi ikke set folkene fra 
broen så meget«. 
</p><p/><p/><h2 class="bread-text-header ">
Det Østkinesiske Hav 
</h2><h3>
3. døgn 
</h3><p>
I løbet af natten har der været fem alarmer i maskinen, bl.a. er der målt for 
meget salt i ferskvandstanken, og temperaturen kan ikke reguleres i 
vagtkamrene, de såkaldte fængselsceller. 
</p><p>
Omkring solopgang duver Majestic på dønningerne af det rosenfarvede Østkinesiske 
Hav, der er glat som olie. Fra Monkey Island kan vi se ned på ryggen af en 
masse havfugle; men som ved en almægtig gudehånds fingerknips ændrer lyset 
og havet sig. Tågen kommer drivende, temperaturen er faldet til otte grader, 
og pludselig kan vi ikke se tre rækker containere frem. 
</p><p>
Vi ligger højt før næste rykind af last i Pusan og Kwangyang i Korea og 
Ningbo, Shanghai og Yantian i Kina. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00928/GH_Majestic_Politik_928729" data-id="928729" data-imgtype="jpg"/><p/><hr class="img-placeholder" data-classname="inline-img" data-src="http://multimedia.pol.dk/archive/00928/GH_Majestic_Politik_928737" data-id="928737" data-imgtype="jpg" data-caption="Foto: Gregers Heering"/><p/><p><br/><br/>Der hviler en fridagsstemning over D-dækket på denne flydende ø af stål. 
Popmusik strømer fra kamrene ud i fællesgangen. Filippinere med bare fødder 
i plastsandaler og kulørte bandanaer om hovedet spæner op og ned ad 
trapperne med deres vasketøj i store hvide plastkurve. 
</p><p>
En støvsuger brummer i det fjerne. Tony ordner fællesarealerne. De filippinske 
matroser, malere og svejsere, som er hyret via vikarbureauer i Manila, skal 
holde fri om søndagen; men mange ville hellere arbejde hver eneste dag og få 
betaling for overtid, for alle er her at for at tjene mest muligt. 
</p><p>
Lige efter morgenmaden, hvor der er spejlæg, bacon og pølser på buffeten, »så 
ved vi, det er søndag«, forsvinder Gregers igen ned i maskinens neonoplyste, 
brummende kontrolrum, iført sin mørkeblå kedeldragt og sikkerhedsskoene og 
med kameraerne over skulderen. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00928/GH_Majestic_Politik_928773" data-id="928773" data-imgtype="jpg" data-caption="Foto: Gregers Heering"/><p>
Hernede kommer ingen hviledagen i hu - endsige holder den hellig. I stedet 
planlægger Michael og Svend dagens opgaver sammen med maskinmestrene Radu 
Bogdan Iordache fra Rumænien og Omkar Shekhar Manohar fra Indien, de danske 
juniormestre Kristian Vejby Larsen og Lars Michael Lerskov Andersen. 
</p><p>
Den filippinske elektriker, Ariel Jr. Pacheco Cabral, er også på vagt, for han 
tjekker to gange i døgnet temperaturen på hver eneste kølecontainer, og ved 
maksimal belægning kan der være 600 om bord. 
</p><p>
Men lige nu er hovedagendaen skibets separator – en slags centrifuge, der 
groft sagt fjerner skidtet fra det tunge brændstof, bunkeren. Der er vrøvl 
med en ventil i rørsystemet.<br/><br/><br/>
Vi er otte timer foran tiden i Danmark. 
</p><p>
Lasse, som har skiftet til afslappede joggingbukser og grøn T-shirt, har 
vagten på broen fra otte til 12 og igen fra 20-24 ugens syv døgn. Inden sin 
morgenvagt har han løbet 28 km på løbebåndet i motionsrummet. 
</p><p>
Der venter to døgn til søs, før vi når Sydkorea. 
</p><p>
Skroget knager og brager i bølgerne. Majestic går 16 knob op mod vinden, der 
har rejst sig sammen med tågen og blæser 30 knob, men føles som det 
dobbelte. Vind og sø kommer ind fra styrbord og presser os en smule mod 
bagbord, så kursen justeres med to hak på den lille joystick. 
</p><p>
En tankbåd fra China Shipping sejler forbi, næsten alarmerende tæt på. 
</p><p/></div></div></body></html>
