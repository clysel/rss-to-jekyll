---
layout:     post
title: 	    "Minister: Andelspriser vil eksplodere, hvis prisloft fjernes"
post_author:	    
post_date:	    Wed, 06 May 2015 07:57:56 +0200
post_site:	    politiken.dk 
post_link:	    http://politiken.dk/indland/politik/ECE2656691/minister-andelspriser-vil-eksplodere-hvis-prisloft-fjernes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hverken politibetjente, sosu-assistenter eller pædagogmedhjælpere vil få råd 
til at bo i de større byer, hvis et forslag fra Venstre og Konservative om 
at fjerne maksimalprisen på andelsboliger bliver gennemført. 
</p><p>
Sådan lyder advarslen fra boligminister Carsten Hansen (S) i Berlingske, efter 
at hans ministerium i en ny analyse har regnet sig frem til, at 
andelsboligerne vil stige med 10.200 kroner pr. kvadratmeter på landsplan, 
svarende til 66 procent. 
</p><p>
I København vil stigningen blive på 75 procent. 
</p><p>
»Dette forslag vil fravriste en masse mennesker drømmen om at komme til at bo 
i en af vores større byer«, siger Carsten Hansen til Berlingske. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2570702/alternative-vurderinger-skal-give-hoejere-priser-paa-andelsboliger/">Alternative vurderinger skal 
give højere priser på andelsboliger </a></p><p>
Avisen har forelagt ministeriets beregninger for boligøkonom Curt Liliengren 
fra Boligøkonomisk Videncenter. Han er ifølge Berlingske sikker på, at 
forslaget vil medføre betydelige prisstigninger, dog næppe så store, som 
ministeriet er nået frem til. 
</p><h3>
Andelsforeninger vil ikke sælge til markedpris 
</h3><p>
Venstre påpeger, at beregningerne fra ministeriet er baseret på, at alle 
andelsforeninger vil benytte sig af muligheden for at lade andelshaverne 
sælge til markedspris. Men det kommer ifølge partiets boligordfører Louise 
Schack Elholm næppe til at ske. 
</p><p>
»Jeg ved, at nogle andelsboligforeninger har en helt klar overbevisning om, at 
man ikke ønsker at gå væk fra maksimalprisen. Og i det tilfælde kan man jo 
bare beholde den«, siger hun til Berlingske. 
</p><p><b class="ext-link">BREVKASSE</b><a class="embeddedlink" href="http://politiken.dk/oekonomi/privatoekonomi/ECE2555535/fordele-og-ulemper-ejerbolig-eller-andelsbolig---hvad-skal-jeg-vaelge/">Fordele og ulemper: Ejerbolig eller 
andelsbolig - hvad skal jeg vælge?</a></p><p>
Hun påpeger desuden, at beregningerne ikke tager højde for, at mange 
andelslejligheder formentlig sælges med penge under bordet i de tilfælde, 
hvor maksimalprisen er lavere end markedsprisen. 
</p><p>
Andelsboligforeningernes Fællesrepræsentation er modstander af forslaget. 
Direktør Jan Hansen er ifølge Berlingske sikker på, at foreningerne vil 
bruge muligheden for at sælge til markedspris. Han mener, at det vil true 
andelsboligens eksistens. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2524148/laan-til-andelsboligen-har-aldrig-vaeret-billigere/">Lån til andelsboligen har 
aldrig været billigere</a></p>	
</div>

</div></body></html>
