---
layout:     post
title: 	    "Minister: Fodbold er business - men også kultur"
post_author:	    
post_date:	    Wed, 13 May 2015 09:25:44 +0200
post_site:	    politiken.dk 
post_link:	    http://politiken.dk/sport/ECE2667354/minister-fodbold-er-business---men-ogsaa-kultur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sådan siger erhvervs- og vækstminister Henrik Sass Larsen i den 
socialdemokratisk ledede regering. 
</p><p>
Hans og regeringens nye idrætsudspil, der skal føre til en vækstfond for den 
professionelle holdsport i fodbold, håndbold og ishockey – en fond, der i 
første omgang skal rumme 100 mio. kr., men som senere skal tilføres 300 mio. 
kr. – skal medvirke til at gøre klubberne stærkere og økonomisk mere 
ansvarlige. 
</p><p>
»Der er ikke tale om sponsorater, men om investeringer, der skal skabe vækst 
og stabilitet. Fonden vil støtte konservativ budgetlægning – det vil være 
vores krav til de klubber, vi vil investere i. I den forbindelse er det 
næppe realistisk at budgettere med at være i Champions League fire år i 
træk«, mener Henrik Sass Larsen. 
</p><p>
Han peger på, at alle professionelle klubber oplever, at det er vanskeligt at 
skaffe ansvarlig kapital til investeringer – og at det er meget vanskeligt 
for klubberne at få lån. 
</p><p><b class="ext-link">LÆS OGSÅ</b><a class="embeddedlink">Professionel sport skal have 
statsstøtte</a></p><p>
»I første omgang har fonden 100 millioner kroner, og det er selvfølgelig ikke 
meget, men det er en start«, siger Sass Larsen, der har været ’træt’ af at 
se rigmænd vandre ind og ud af dansk fodbold – og som i nogle tilfælde har 
efterladt klubberne på herrens mark. 
</p><p>
»Og det har ikke været klædeligt. Vi skal være opmærksomme på, at fodbold er 
business – men også at det er kultur«. 
</p><p>
Fondens investeringer vil blive fulgt op af en række krav, bl.a. at klubbernes 
bestyrelser sammensættes af folk, der har økonomisk indsigt – og som ikke 
bare er ’flinke kammerater’. 
</p><p>
»Den slags krav er klubberne vant til fra investorernes side, så de skal være 
velkomne«, siger direktøren i Divisionsforeningen i fodbold, Claus Thomsen: 
</p><p class=" bl-elem">
»Det er ikke fjollet at investere i fodboldklubber. Frem til finanskrisen 
havde klubberne vækstrater, der var fire gange større end andre 
virksomheders. Vi er gode til at skabe vækst, ikke kun for klubberne selv, 
men også for vore sponsorer. Det har vi bevist gennem en periode på over 20 
år. Derfor synes jeg også, det er utrolig glædeligt med dette kapitaludspil 
fra regeringen«. 
</p>	
</div>

</div></body></html>
