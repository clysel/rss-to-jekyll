---
layout:     post
title: 	    "Forsker: 3F-strejke varsler ny tid for fagforeningerne"
post_author:	    
post_date:	    Fri, 06 Mar 2015 11:16:48 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2576272/forsker-3f-strejke-varsler-ny-tid-for-fagforeningerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
3F's varslede sympatistrejke med den norske fagforening Parat mod flyselskabet 
Norwegian indikerer en ny tid af internationale arbejdsmarkedskonflikter. 
</p><p>
Det forudser arbejdsmarkedsforsker Jørgen Stamhus, der er lektor på Aalborg 
Universitet. 
</p><p>
»Det er begyndelsen på et andet billede af, hvordan arbejdsmarkedet og 
konflikter kommer til at se ud i fremtiden«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2575910/3f-varsler-sympatikonflikt-med-norwegians-piloter/">3F varsler sympatikonflikt med 
Norwegians piloter</a></p><p>
»Hvis arbejdstagere skal imødegå presset fra, at arbejdsgiver kan fyre og hyre 
på tværs af landegrænser, så er de nød til at organisere en international 
modreaktion«, siger Jørgen Stamhus. 
</p><p>
Han mener, at fordi arbejdsgivere i højere grad kan hente deres arbejdskraft 
på tværs af landegrænser, står de nationale fagforeninger svækket. 
</p><div class="art-quote article-box">
<p class="quote"/>
<blockquote>
<p class="quote-txt">
Fordelene ved kollektive forhandlinger er ved at svinde ind. Fagforeningen har 
i nogle af de her brancher mistet monopolet på arbejdskraft
</p>
<p class="sender">
Jørgen Stamhus, arbejdsmarkedsforsker 
</p>
</blockquote>
</div><p/><p>
»Fordelene ved kollektive forhandlinger er ved at svinde ind. Fagforeningen 
har i nogle af de her brancher mistet monopolet på arbejdskraft. Det er en 
svækkelse af mulighederne ved et forhandlingsbord«. 
</p><h3>
Må organisere sig internationalt 
</h3><p>
Han udlægger situationen således, at hvis fagforeningerne skal modstå diverse 
virksomhedskonstruktioner med datterselskaber på tværs af grænserne, må de i 
højere grad organiserer sig internationalt. 
</p><p>
Ifølge Jørgen Stamhus er den konflikt, som 3F nu har kastet sig ind i, den 
første af sin internationale art, og den bliver derfor også en lakmusprøve 
på fagforeningernes kræfter i internationale konflikter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2575832/internationalt-forbund-til-piloter-boykot-norwegian/">Internationalt forbund til 
piloter: Boykot Norwegian</a></p><p>
Ifølge arbejdsmarkedsforskeren øger 3F's varslede sympatistrejke i dette 
tilfælde presset på Norwegian. Men det ændrer ikke ved årsagen til 
konflikten, siger han. 
</p><p>
»Hvis Norwegian ikke får sine omkostninger ned, så flyver Ryanair ind og tager 
over i stedet for«. 
</p><p class=" bl-elem">
Dermed forudser Jørgen Stamhus, at det kan blive en hul sejr for de 
strejkende, hvis de får deres vilje, men deres job forsvinder over til 
Ryanair. 
</p>	
</div>
</div></body></html>
