---
layout:     post
title: 	    "Ny Golf leverer både el- og benzindrift"
post_author:	    Bjørn Godske
post_date:	    Tue, 14 Apr 2015 10:45:43 +0000
post_site:	    ing.dk 
post_link:	    http://ing.dk/artikel/ny-golf-leverer-baade-el-og-benzindrift-175404
---
<html><body><div><section class="body">
			<p>I dag lancerer den tyske bilproducent VW en ny version af mellemklassebilen Golf i Danmark. Det er der sådan set ikke noget nyt i. Golf-modellen har eksisteret siden 1974 og sælges for tiden i den syvende version.</p>
			<p>Sidste år kom en ren elversion, e-Golf, og i dag er det så den danske lancering af kombinationen af el og benzin - også kaldet en plugin-hybrid. Det betyder, at bilen kan oplade en batteripakke via et almindeligt elstik. Og når der så ikke er mere energi tilbage i batteriet, kan benzinmotoren tage over.</p>
			<p>På batteri alene kan Golf GTE køre cirka 50 kilometer og det er nok til langt de fleste ture - plug-in-hybrider fjerne altså angsten for at løbe tør for strøm.</p>
			<p>Den opbygning er allerede blevet præsenteret af flere andre bilproducenter. Opel sendte den europæiske version af GM Volt på gaden i 2011, og Volvo har også en model V60 som pluginhybrid.</p>
			
			<p>Men to ting gør VWs bud på en plugin-hybrid interessant: For det første er Golf den tredje mest solgte bil i verden nogensinde. Der er altså ikke tale om en eksklusiv model, som få mennesker kender. Den ligner en Golf, og den skulle også køre som en sådan.</p>
			<p><figure class="plugin right zoomable"><img data-original-image="http://ing.dk/sites/ing/files/golf_gte_2.jpg" src="http://ing.dk/sites/ing/files/styles/w1120_media_right/public/golf_gte_2.jpg?itok=apOo1XeV" alt=""/><figcaption> Det ligner en Golf bort set fra oplysningen om "Zero emission" på skærmen. <cite>Foto: VW</cite></figcaption></figure></p>
			<p>Og så er der prisen.</p>
			<p>Fradraget i registreringsafgiften på 4.000 kroner for hver kilometer en benzinbil kører ud over de første 16 km/l betyder, at Golf GTE med et officielt forbrug på 66,7 km/l får et fradrag på cirka 200.000 kroner og den endelige pris ender på 426.000 kroner.</p>
			
			<p>Det er stadig mange penge for en relativ lille bil. Men til sammenligning kostede en Opel Ampera i 2011 godt 600.000 kroner og en Volvo V60 koster cirka en million kroner.</p>
			<p>Alligevel satser de fleste af Europas store bilproducenter massivt på lige netop plugin-hybrid-teknologien. For eksempel regner Mercedes med at lancere 10 modeller</p>
			<p>de næste fire år, og BMW følger trop. I forbindelse med sidste måned store bilshow i Geneve, kunne FDM's biltekniske redaktør Søren W. Rasmussen, begejstret berette om en lind strøm af plugin-hybrid-biler:</p>
			<p>»Det er simpelthen så smart, at man ikke helt forstår det, før man har prøvet det. Og har man først prøvet det, virker alle andre løsninger oldnordiske,« skrev han i Motor.</p>
			
			<p>For de 426.000 kroner får man en bil, som med en elmotor på 102 hk kan køre cirka 50 km på det 8,7 kWh store batteri. Når batteriet er tomt kan en firecylindret 1,4 liter turboladet benzinmotor på 204 hk tage over. De to motorer kan også samarbejde om at optimere brændstofforbruget, så man for eksempel altid sætter i gang på ren el, mens benzinmotoren holder bilen kørende på motorvej.</p>
			<p>Læs mange flere specifikationer <a href="http://viewer.zmags.com/publication/79a031e7#/79a031e7/1">her.</a></p>
		</section>
		  </div></body></html>
