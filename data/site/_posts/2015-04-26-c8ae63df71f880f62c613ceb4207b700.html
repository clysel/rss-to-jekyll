---
layout:     post
title: 	    "Prisen på luksustasker er gået amok de seneste 10 år"
post_author:	    
post_date:	    Sun, 26 Apr 2015 15:52:12 +0200
post_site:	    politiken.dk 
post_link:	    http://politiken.dk/kultur/mode/ECE2643576/prisen-paa-luksustasker-er-gaaet-amok-de-seneste-10-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta </h4>
<h5>
Logotræthed </h5>
<div class="fakta-body" data-buildingblock="embedded_factboxlink">
<p><b>Markedet for luksustasker</b> kan være svært at gennemskue, hvis man ikke 
kender detaljerne.
</p><p><b>En del mærker</b> bruger ikke logoer, mens andre er begyndt at skrue 
ned for de mest glimtende og genkendelige detaljer.
</p><p>
Samtidig har moden bevæget sig i en retning, hvor <b>logoer fylder mindre</b> 
end i de flashy 00’erne.
</p><p>
Det har fået <b>bl.a. Louis Vuitton</b> til at skrue ned for mængden af 
’LV’-logoer på taskerne.
</p><p>
Logoerne fra de store luksusmærker er desuden udsat for omfattende kopiering, 
og <b>forfalskninger</b> fylder meget på det sorte marked, hvilket er med 
til at slide på de originale 
</p><p class=" bl-elem"><b>varemærkers status.</b></p>
</div>
</div><p>
Der er ikke priser på de udstillede varer i de store vinduer i 
mærkevarebutikkerne på hjørnet af Amagertorv og Købmagergade, men man kan 
roligt gå ud fra, at priserne er store. Nogle vil sikkert mene, at de er 
både ’store og stygge’, som det hed i den gamle sang om naboen 
Storkespringvandet. 
</p><p>
Det centralkøbenhavnske hjørne har udviklet sig til et regulært luksusstrøg, 
efter at først Louis Vuitton og senest Valentino, Salvatore Ferragamo og 
Saint Laurent Paris har åbnet skinnende og minimalistisk iscenesatte 
forretninger på en kort strækning svarende til en halv fodboldbane. 
</p><p>
Alle mærker er kendt for at lave tøj, men det er tilbehør – modebranchen 
kalder den slags for accessories – der optager det meste af pladsen i 
forretningerne. Primært lædervarer og i udpræget grad tasker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2625585/britisk-mode-kendis-modeller-skal-vaere-tynde/">Britisk mode-kendis: »Modeller 
skal være tynde«</a></p><p>
Hvad de koster, forbliver dog en hemmelighed, indtil man henvender sig til en 
ekspedient. Prislapper er ikke en del af luksussegmentet, hvor filosofien 
synes at være, at har man brug for at spørge om prisen, så har man nok ikke 
råd til at købe. 
</p><p>
Det er heller ikke her, man skal lede efter tilbudsvarer. Luksustasker koster, 
hvad de koster, og undersøger man prisen over tid, har den kun én retning: 
Opad. 
</p><h3>
Voldsomme stigninger 
</h3><p>
En frisk analyse lavet af investeringsbanken Exane BNP Paribas viser, at 
salget af accessories er eksploderet de seneste 10 år. Tilbehør tegner sig i 
dag for 30 procent af indtægterne i modebranchen mod 13 procent i 2003. Det 
er tasker, der driver udviklingen. 
</p><p>
For kunderne er håndtasker attraktive som statussymboler, og for producenterne 
er tasker ekstra tiltalende efter flere års prisstigninger. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/kul_LouisVuittontas_931093w.jpg" alt="" border="0"/><span class="caption"><span class="f-img-caption">Bagwalk. 
</span>Foto: Christophe Ena / AP</span></span></p><p>
Det begyndte at gå stejlt op i 00’erne, og f.eks. Chanel har siden 2005 hvert 
år lagt ca. 15 procent på priserne. Magasinet Racked har vurderet 
udviklingen for de klassiske Chanel-tasker i lammeskind med quiltet klap på 
forsiden. Konklusionen er klar: Fra 1955 til 2005 steg prisen langsomt til 
ca. 10.000 kroner. Så gik det amok, og fra 2005 til 2015 har der været en 
stigning til 32.500 kroner. 
</p><p>
Alting bliver dyrere, men en tredobling af prisen adskiller sig markant fra 
Danmarks Statistiks opgørelser af prisudviklingen i samfundet. Den viser en 
generel stigning i Forbrugerindekset i perioden på blot 18 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2600457/en-raekke-modedesignere-omfavner-cykel-moden/">En række modedesignere 
omfavner cykel-moden</a></p><p>
Chanel vil ikke give en detaljeret forklaring på prisen, men udtaler til 
Racked, at »som alle andre luksusmærker justerer vi løbende priserne, så de 
matcher vores produktionsudgifter, prisen på råvarer og valutakurser«. 
</p><h3>
Herlighedsværdi 
</h3><p>
Der er også en anden historie om prisdannelsen for tasker, og den handler ikke 
om udgifter til læder og løn, men om image og status. 
</p><p>
»Hvis et mærke skal fastholde sin eksklusive position, bliver prisen på 
taskerne nødt til at stige«, siger Thomai Serdari, der forsker i luksusmode 
på New York University i en kommentar til tallene. 
</p><p>
Der er med andre ord en herlighedsværdi forbundet med at købe luksusvarer, og 
den værdi skal forsvares. Man køber ikke bare en taske, men en Chanel-taske. 
Eller en Louis Vuitton, en Hermès osv.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2589337/beroemt-trendraadgiver-har-faaet-nok-modebranchen-er-uden-kontakt-til-omverdenen/">Berømt trendrådgiver har fået 
nok: Modebranchen er uden kontakt til omverdenen</a></p><p>
I 00’erne oplevede producenterne en øget interesse for disse statussymboler. 
På nye markeder som det kinesiske og det russiske blev det populært at 
flashe logoer, og andre steder i verden lå dyre håndtasker højt på 
ønskelisten hos folk med modemæssige ambitioner. 
</p><p>
Men luksusvarer må ikke være et bredt fænomen. Hvis mange kan komme i nærheden 
af en taske, en rejsedestination eller en bil, mister tingen sin 
eksklusivitet. Det er luksusproducenternes paradoks – jo mere de sælger og 
udbreder deres produkter, jo større er sandsynligheden for, at de taber 
status. 
</p><p>
Da selv ikke den økonomiske krise stoppede almindelige pengepunge fra at 
drømme om et liv i dyre tasker, var der kun en ting at gøre: skrue 
prisknappen i vejret. 
</p><p>
Den udvikling fortsætter, og senest er der ifølge branchemagasinet Business of 
Fashion igen sket et prishop på det, man kalder ’entry level’-produkter, 
begyndertasker. Væk med tasker til under 3.000 kroner, middelpriserne rykker 
op omkring 10.000 kroner, og mange nye taskeserier lanceres i 20.000-kroners 
klassen. 
</p><h3>
Dollarkursen spøger 
</h3><p>
Det lader til at være glade dage i taskebranchen, og fortsætter man med at glo 
på vinduer i den dyre ende af Strøget i København, er der nok at se på. 
Taskerne har prominent plads fra Bottega Veneta, Burberry og Gucci til 
Michael Kors og Hermès. Heller ikke de bruger prisskilte, men efter de 
seneste stigninger er det nok heller ikke et marked med mange spontankøb. 
</p><p>
Medmindre man altså er amerikaner på shoppetur. Kursen på euro er faldet i 
forhold til dollar, og det betyder, at det er blevet markant billigere for 
amerikanere at købe f.eks. tøj og tasker i Europa. 
</p><p>
Wall Street Journal kunne forleden præsentere en stribe velhavende amerikanere 
på indkøb i Paris, og de gik direkte efter taskerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2617337/modesalon-paa-vesterbro-er-en-af-koebenhavns-bedst-bevarede-hemmeligheder/">Modesalon på Vesterbro er en 
af Københavns bedst bevarede hemmeligheder</a></p><p>
»Prisen i Paris er bedre – dramatisk bedre«, siger en kvinde fra Los Angeles, 
der havde regnet med at spendere 35.000 kroner på shopping, men endte med at 
bruge 60.000 på luksusvarer. 
</p><p>
»Jeg kunne bare ikke sige nej til så gode priser«. 
</p><p>
Prisforskellen er i nogle tilfælde helt op til 30 procent, og det får 
naturligvis luksusvareproducenterne til at følge kursudviklingen nøje. 
</p><p class=" bl-elem">
Chanel har som de første netop taget konsekvensen og udjævnet forskellen. Og 
nej, man har ikke sænket resten af verden ned til euro-niveau. Man har i 
vanlig stil hævet priserne i Europa. 
</p>	
</div>

</div></body></html>
