---
layout:     post
title: 	    "Rune Lykkeberg: Europa er i kamp med sig selv"
post_author:	    
post_date:	    Sat, 25 Apr 2015 11:44:14 +0200
post_site:	    politiken.dk 
post_link:	    http://politiken.dk/debat/profiler/runelykkeberg/ECE2642746/rune-lykkeberg-europa-er-i-kamp-med-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Europa er oppe at slås med sig selv. Det gør ondt i hele Europa at se mange 
hundrede mennesker, vi kunne have reddet, drukne i Middelhavet. Det er ikke 
nyt, og vi vidste det godt, men i denne uge blev det ubehageligt nærværende: 
For at beskytte vores egne samfund mod indvandring og flygtninge opgiver vi 
at redde deres liv ude på havet. 
</p><p>
Vi er bange for, at flere og flere afrikanere kommer ind i Europa, hvis 
sejlturen ikke er så farlig og rædselsfuld som muligt. Men når vi regner 
afrikanske flygtninges liv for så lidt, at vi ikke vil redde dem, svigter vi 
de principper, vi ellers er så stolte af. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2623675/den-stoerste-trussel-mod-europa-er-vores-egen-apati/">Den største trussel mod Europa 
er vores egen apati</a></p><p>
De mennesker, som lever på den rigtige side i Europa, er beskyttet af 
menneskerettigheder. Det enkelte menneskeliv i Europa regnes for helligt og 
ukrænkeligt, men dem, der lever på den anden side, i Afrika, er ikke 
beskyttet af rettigheder og stærke stater. Deres liv bliver cifre i en 
statistik over døde på havet. 
</p><p>
Man kan gøre som de europæiske ledere torsdag aften i Bruxelles: udpege 
menneskesmuglerne som fjenden og erklære krig mod dem. Men problemet 
forsvinder ikke, fordi vi skyder menneskesmuglerne og tilintetgør deres 
skibe. Som europæiske kapitalister ved vi godt, at så længe der er en 
efterspørgsel på turen til Europa, vil der være nogen, som leverer den. Og 
forskellen i livsudsigterne for det afrikanske liv og det europæiske liv 
bliver sat på spidsen, når de er villige til at risikere deres liv for 
noget, vi andre tager for givet. Et liv i Europa. 
</p><div class="art-quote article-box">
<p class="quote"/>
<blockquote>
<p class="quote-txt">
Der er et politisk ønske om, at der skal være så langt som muligt fra Afrika 
til Europa, så eventuelle flygtninge skulle gerne opleve det som en 
uoverkommelig distance
</p>
</blockquote>
</div><p>
Det handler ikke kun om ulighed mellem Europa og Afrika, men om mobilitet og 
viden: De, der lever i fejlslagne stater, har set billeder af et mere 
sikkert liv andre steder, og de er vokset op i en verden, hvor man bevæger 
sig for at søge lykken et andet sted eller undslippe ulykken derhjemme. 
</p><p>
Problemet er bare, at deres drøm om at komme til Europa er mange europæiske 
borgeres mareridt. Det store flertal af europæere vil ikke åbne grænserne 
for flygtninge og indvandring fra Afrika, og ingen europæiske ledere 
foreslår at tage imod dramatisk flere nye borgere fra syd. Der er et 
politisk ønske om, at der skal være så langt som muligt fra Afrika til 
Europa, så eventuelle flygtninge skulle gerne opleve det som en 
uoverkommelig distance. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2641120/noedhjaelpsorganisationer-dumper-eus-redningskrans-vores-boern-bliver-flove-over-os/">Nødhjælpsorganisationer dumper 
EU's redningskrans: Vores børn bliver flove over os</a></p><p>
Den europæiske løsning torsdag viser, at problemet forekommer nærmest 
uløseligt. Lederne blev enige om at tredoble indsatsen for, at de trods alt 
ikke drukner tæt på Europas kyster, men fraskrev sig ansvaret for at 
patruljere længere ude og sikre drukningstruede i åbent farvand. De ville 
til gengæld gerne styrke grænsekontrollen i Afrika for at sikre, at det skal 
blive sværere for flygtninge at rejse til Europa. Vi gør, hvad vi kan, for 
at holde dem væk, og hvis de alligevel kommer så tæt på, at deres ulykke 
bliver synlig, redder vi deres liv. 
</p><p>
Det kan man kalde kynisk, for det er det, og man kan kalde det hyklerisk, og 
det er det, fordi det afslører, at vores principper i praksis kun gælder for 
os selv. Men det afspejler også et virkeligt dilemma, som gør det vanskeligt 
at leve op til vores principper og blive andet end kynisk resigneret. 
</p><div class="art-quote article-box">
<p class="quote"/>
<blockquote>
<p class="quote-txt">
Men hvis europæerne omvendt vil leve op til de principper, vi er så stolte af, 
vil det forandre de europæiske samfund til noget, europæerne ikke vil have
</p>
</blockquote>
</div><p>
De fleste europæere ønsker at bevare Europa, mere eller mindre som vi kender 
det. For mange menneske er Europa allerede alt for forandret. Og hvis Europa 
skal blive ved med at være det Europa, vi kender, skal vi svigte de 
europæiske ideer. Så bygger vi et fort rundt om Europa, flytter grænsen til 
Nordafrika og erklærer krig mod dem, der vil flytte mennesker over grænsen. 
Men hvis europæerne omvendt vil leve op til de principper, vi er så stolte 
af, vil det forandre de europæiske samfund til noget, europæerne ikke vil 
have. </p><p>
Det kan man se som et moralsk sammenbrud og Europas undergang. Det er bare kun 
en rigtig analyse, hvis man antager, at der tidligere var overensstemmelse 
mellem vores idealer og vores realiteter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/jakobnielsen/ECE2642519/i-disneyland-kaentrer-baaden-ikke/">I Disneyland kæntrer båden ikke</a></p><p>
Men den europæiske universalisme har altid lovet mere, end den kunne holde. Vi 
har hyldet de universelle principper, samtidig med at vi har haft slaver i 
kolonier, arbejdsløse uden rettigheder og nægtet kvinder stemmeret. Der har 
altid været afstand mellem vores principper og vores virkelighed, og den 
afstand har drevet vores samfund fremad. 
</p><p class=" bl-elem">
De udstødte og underkendte har brugt principper til at kræve deres ret. Men 
denne gang er det sværere, fordi opretholdelsen af vores velstand og 
privilegier bygger på, at det ikke er for alle. Nogle skal holdes ude. Det 
er derfor, Europa er oppe at slås med sig selv. 
</p>	
</div>

</div></body></html>
