---
layout:     post
title: 	    "Kun 10 børnebøger har fået seks hjerter i Politiken"
post_author:	    
post_date:	    Fri, 10 Apr 2015 09:31:02 +0200
post_site:	    politiken.dk 
post_link:	    http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For tiende gang, siden Politiken indførte hjerter på bogstoffet i 2009, får en 
børnebog fuldt hus med seks hjerter. 
</p><p>
Det sker med 'Bjørnen, som ikke havde været der før' af Oren Lavie - tegnet af 
tyske Wolf Erlbruch, som er allermest kendt for at have lagt streg til 
'Muldvarpen, der ville vide, hvem der havde lavet en lort på den hoved' fra 
1997. 
</p><p><b class="ext-link">LÆS ANMELDELSE </b><a class="embeddedlink" href="http://politiken.dk/kultur/boger/skonlitteratur_boger/ECE2622251/seks-hjerter-til-filosofisk-anlagt-bjoern-med-mesterlige-illustrationer/">Seks hjerter til filosofisk 
anlagt bjørn med mesterlige illustrationer</a></p><p>
Her er resten af de allerbedste børnebøger fra de seneste år: 
</p><h3>
1. Eventyrbogen (2014) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00896/Madsen_JPG_896627v.jpg" alt="" border="0"/></span></p><p>
’Eventyrbogen’ er en sjældent helstøbt udgivelse. Peter ’Valhalla’ Madsen 
giver alt, hvad han har i sig, af sprælske perspektiver, ømhedog dirrende 
spænding. Det er mesterligt. Og så er billedsproget varieret og lægger sig 
lækkert omkring de 25 gamle eventyr. De er både velkendte og ikke så kendte. 
’Lillekort’ er ikke almen viden, men den, der nu har set Peter Madsens ækle, 
grønglinsende havtrold med de fem hoveder, glemmer aldrig historien. 
</p><p>
Der er kælet for tilhøreren-kiggeren-læseren med fint layout og et handy 
format. Billederne er anbragt med omtanke. Et eventyr som ’Prinsessen på 
glasbjerget’ får ny mening. Det er lige til at spise! Hvis ikke Peter Madsen 
havde lavet så meget godt, og sikkert vil fortsætte med det, kunne man sige, 
at her var hans livs mesterstykke. 
</p><h3>
2. Hurra og velkommen! Nye firkanter (2014) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00896/100_9_1_JPG_896628v.jpg" alt="" border="0"/></span>
I mere end tyve år har Louis Jensen udgivet bøger med firkantede historier for 
børn. Bøger, hvor teksten står i en konkret firkant i sidens gyldne snit. Og 
han lovede fra begyndelsen at skrive 1001 eventyr af samme slags. 
</p><p>
Med ' Hurra &amp; velkommen! Nye firkanter' er Louis Jensen og tegner Lillian 
Brøgger (der er med for niende gang) nået til numrene 801 til 900 plus et 
bonuseventyr. 
</p><p>
Steffen Larsen skrev i sin anmeldelse: »Hun forandrer sig. Det gør forfatteren 
ikke. Det er et forunderligt makkerpar, som har skabt verdenslitteratur a la 
Andersen med billeder til. Nu mangler de sidste hundrede historier plus den 
ene, der skal komme i en bog for sig. Det er stort. Sådan er eventyret 
aldrig fortalt før«. 
</p><h3>
3. <b>’Halli! Hallo! Så er der nye firkantede historier’ (2012) </b></h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p>
Igen er det Louis Jensen og Lillian Brøgger, der får topkarakter for deres små 
eventyr. 
</p><p>
»Det er vidunderlig læsning. Man bliver høj og bred og dyb og frit svævende 
ved at stifte bekendtskab med disse hjerte-snapshots, der selv undrer sig 
undervejs og aldrig bliver indladende«, skrev Steffen Larsen. 
</p><p><b class="ext-link">LÆS ANMELDELSEN </b><a class="embeddedlink" href="http://politiken.dk/kultur/boger/skonlitteratur_boger/ECE1739814/hundrede-vidunderlige-historier-er-seks-hjerter-vaerd/">Hundrede vidunderlige 
historier er seks hjerter værd</a></p><h3>
4. Rejsen til Gud (2011) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00539/lox_Gud1_23-04-2011_539694m.jpg" alt="" border="0"/></span>
Og for tredje gang er det Louis Jensen - denne gang med tegneren Otto 
Dickmeiss. Steffen Larsen skrev blandt andet om bogen: 
</p><p>
»'Rejsen til Gud' fortælles fra et luftlag, hvor historier for mindre børn 
normalt ikke færdes. Men den er med i en tendens til at skrive direkte, 
alvorligt og kort om de store ting. Det gør bl.a. Kim Fupz og Morten Dürr. 
Men Louis Jensen har helt sin egen stemme. Uden brug af store ord. Sproget 
svøber sig venligt om det lille selskab, der finder vej ved hjælp af 
hjertets GPS. Og det må være Otto Dickmeiss! Hvem ellers tegner så blidt 
drømmende og åndfuldt uden dog at skjule noget. Han er både farlig, sær og 
politisk«. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/boger/skonlitteratur_boger/ECE1269415/to-tynde-svaervaegtere-finder-gud-og-bollerne-i-karryen/">To tynde sværvægtere finder 
Gud og bollerne i karryen</a></p><p/><h3>
5. Silkesød (2011) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00541/lox_silke_07-05-201_541537m.jpg" alt="" border="0"/></span>
Gro Dahle og Svein Nyhus udgav i 2011 denne roste bog. 
</p><p>
Anmelder Dorte Hygum skrev om bogen »Alle har mødt nogen som Silke, hvis de 
har holdt øjne og ører åbne. Men sjældent er stillepigen med de rene negle 
og de næsten gennemsigtige væremåder blevet fortalt så rent, dybt og 
håbefuldt som her. ’Silkesød’ er en bog, som måske vil blive stående længe«. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/boger/skonlitteratur_boger/ECE1276056/formidabel-boernebog-er-et-lille-mirakel/">Formidabel børnebog er et 
lille mirakel</a></p><p/><h3>
6. Fupz og Bregnhøis største hits (2012) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p>
Anmelder Steffen Larsen skrev om denne opsamling af forfatter Kim Fupz Aakeson 
og tegner Rasmus Bregnhøis fælles værker: »Hvis nogen swinger til de skæve 
rytmer rundt om fantasiens lejrbål, er det disse to herrer. Det sprutter og 
varmer. Forfatteren fortæller de mest underlige og hjertegribende historier 
om grimme børn og ensomme tanter. Han er en finurlig moralist bag de skæve 
tanker. I ' Damen, der elskede sin dreng' konkluderer han, at »der er god 
grund til at fodre duer«. Tegneren lægger en bund af store hoveder og 
mættede farver. Tykke og tynde streger veksler. Han nærmest angriber ordene. 
Her er samlet otte af deres Greatest hits fra 2003 til nu. Det er mageløst. 
Det er guld i sursød sovs«. 
</p><h3>
7. Udkantsfortællinger (2010) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00493/lox_ud1_493813m.jpg" alt="" border="0"/></span>
I 2011 fik Shaun Tan Alma-prisen, der er børnebogens nobelpris, for hele sit 
værk. Forfatteren kommer fra Australien, og hans to vigtigste bøger, 
'Udkantsfortællinger' og den store grafiske udvandrerroman 'Ankomsten', har 
begge fået seks hjerter af anmelder Steffen Larsen, beskriver ham som 
billedkunstner og forfatter på samme tid. 
</p><p>
»’Udkantsfortællinger’ er kommet hele den lange vej fra Australien. Det er en 
vidunderlig bog fra den anden verden – forstædernes. Den fortæller i korte 
historier og store billeder om alt det vidunderlige og tankevækkende, som 
fantasien kan rumme. Bogen er fuld af korte historier og store billeder i 
hidtil uset omfavnelse«. 
</p><p><b class="ext-link">LÆS HELE ANMELDELSEN</b><a class="embeddedlink" href="http://politiken.dk/kultur/boger/skonlitteratur_boger/ECE1099558/fantasien-faar-vinger-hos-bestle-og-tan/">Fantasien får vinger 
hos Bestle og Tan</a></p><h3>
8. Ankomsten (2011) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p>
Om den store grafiske børneroman 'Ankomsten' hed det i anmeldelsen: »Shaun Tan 
har sakset indtryk fra gamle stumfilm, sort-hvide fotos, bedagede blade og 
sin egen indre emigrant. Teknikken er raffineret i sin enkelhed. Blyant på 
papir. Alt foregår i svævende, ophøjet ro. Lige indtil de monsterstore 
mennesker med flammekasterne forsøger at svitse vor emigrant. De brænder den 
baroklignende by og erstatter den med stram kubisme.(...) 'Ankomsten' er et 
forunderligt, besættende billedværk. Så fuld af forundring og stille vemod. 
Man glemmer den aldrig. Shaun Tan er noget af det bedste, der er hændt i 
mange år. Han er alvorlig, klog og skide dygtig!«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1751236/her-er-tre-gode-nye-boerneboeger/">Her er tre gode nye børnebøger</a></p><h3>
9. Bogen om børnene i Bulderby (2009) 
</h3><h3><span class="img-contimg-fl-left"><img class="image inlineLightBox" src="http://politiken.dk/kultur/ECE2619974/kun-10-boerneboeger-har-faaet-seks-hjerter-i-politiken/" alt="" border="0"/></span></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00395/lox_bulderby_14-11-_395747m.jpg" alt="" border="0"/></span>
Ingen børnebogs-hitliste uden Astrid Lindgren. Om denne restaurerede version 
af bogen om Anna, Lisa, Ole og de andre kammerater i den trehusede bulderby, 
skrev anmelder Steffen Larsen: 
</p><p>
»Kina Bodenhoff har med sikker sproglig sans opdateret historierne. De er 
blevet nutidige og mundrette. Fortælletonen er rettet ind. (...) Det er de 
små ændringer, der gør den store virkning. »Vi er ude at kælke« bliver blot 
til »Vi kælker«. »Uslinge« bliver til »banditter«. Og Lasse vil nu være en 
»filikumdik-eluktrik-ingeniør«. I Ellen Kirks oversættelse fra 1967 vil han 
være en »snurrerundt-trillibunt-ingeniør«. For første gang er de oprindelige 
illustrationer af Ilon Wikland med i bogen. Det er på tide!«. 
</p><p class=" bl-elem"><b class="ext-link">LÆS ANMELDELSE</b><a class="embeddedlink" href="http://politiken.dk/kultur/boger/skonlitteratur_boger/ECE840572/restaurering-af-bulderby-er-en-succes/">Restaurering af Bulderby er en 
succes </a></p>	
</div>

</div></body></html>
