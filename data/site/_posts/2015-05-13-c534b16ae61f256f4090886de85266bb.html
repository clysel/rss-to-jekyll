---
layout:     post
title: 	    "IDA: Ny lov om klausuler er et selvmål af dimensioner"
post_author:	    71978
post_date:	    Wed, 13 May 2015 08:27:19 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/ida-ny-lov-om-klausuler-er-et-selvmaal-af-dimensioner-3112
---
<html><body><div><section class="body">
			<p>Inden Folketinget som ventet stemmer ja til en ny lov om ansættelsesklausuler, bør medlemmerne vende blikket mod USA. Her findes nemlig et lærestykke i, hvorfor alle former for klausuler på arbejdspladsen bør forbydes, mener Morten Thiessen, formand for Ansattes Råd i IDA:</p>
			<p>»Det forbud, man har mod klausuler i Californien, er en af de klare forudsætninger for, at det er Silicon Valley, der driver vækst og innovation, og ikke Massachusetts, som ellers er USA forskningsmæssige Mekka,« siger han.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre? Find nye karriereveje på Jobfinder.</a></p>
			<blockquote>
			  <p>Klausuler fungerer som håndjern på viden.<br/>
			  <cite>Morten Thiessen, formand Ansattes Råd, IDA.</cite></p>
			</blockquote>
			<p>Udmeldingen kommer i anledning af, at Folketinget netop har førstebehandlet en ny samlet lov om ansættelsesklausuler, som er et led i udmøntningen af Vækstpakken 2014.</p>
			<p>Et bredt politisk flertal med alle folketingets partier - undtagen Liberal Alliance - står bag.</p>
			<p><aside class="plugin right box">
			  Ansættelsesklausuler kort</aside></p>
			<p><em>Konkurrenceklausul</em> betegner en aftale mellem lønmodtager og arbejdsgiver om, at lønmodtageren af konkurrencehensyn ikke må drive virksomhed eller tage ansættelse i en virksomhed af en vis art efter sin fratræden.</p>
			<p><em>Kundeklausul</em> betegner en aftale mellem lønmodtager og arbejdsgiver om, at lønmodtageren efter sin fratræden ikke må sige ja til et job eller på anden måde have erhvervsmæssig kontakt med sin tidligere arbejdsgivers kunder eller andre forretningsforbindelse.</p>
			<p><em>Kombineret ansættelsesklausul</em> beskriver en aftale, hvor lønmodtageren er forpligtet af både en konkurrence- og en kundeklausul samtidig.</p>
			<p><em>Jobklausuler</em> betegner en aftale, som en arbejdsgiver indgår med andre virksomheder eller en lønmodtager for at hindre eller begrænse en lønmodtagers mulighed for at blive ansat i en anden virksomhed. Denne type klausul bliver forbudt ifølge den nye lov.</p>
			<p>
			</p>
			<p>Ifølge Ingeniørforeningens lønstatistik har hvert sjette privatansatte IDA-medlem en ansættelseskontrakt med en eller flere klausuler.</p>
			<p>Blandt topcheferne med ingeniørbaggrund har 44 procent en eller flere klausuler, mens det gælder for 30 procent af funktionsdirektørerne og 19 procent af afdelingslederne.</p>
			
			<p>Lovforslaget ligner til forveksling det udspil, som regeringen kom med for præcis et år siden.</p>
			<p>Således bliver alle regler om ansættelsesklausuler nu samlet i én lov.</p>
			<p>Fremover bliver de såkaldte jobklausuler helt forbudt, ansættelsesklausuler kan først indgås efter seks måneders ansættelse, mens ingen klausuler må gælde i mere end et år, efter at medarbejderen har forladt virksomheden.</p>
			<p>Men selv om hensigten med lovforslaget ifølge Beskæftigelsesministeriet er at begrænse brugen af ansættelsesklausuler, imponerer det ikke Morten Thiessen. Han kalder det for en kvart løsning:</p>
			<p>»Det kan undre, at den kommende lovgivning ikke går linen ud og én gang for alle forbyder klausuler,« lyder det fra AR-formanden.</p>
			
			<p>Han kalder forslaget en ’ommer’:</p>
			<p>»Danmark har brug for et totalt forbud mod klausuler, hvis vi skal sikre mobilitet og videnspredning på arbejdsmarkedet. Klausuler fungerer som håndjern på viden, og de virker kontraktproduktive i forhold til den frie bevægelighed og dermed konkurrenceevnen,« siger han, og henviser til tidligere beregninger fra Produktivitetskommissionen:</p>
			<p>»De har dokumenteret, at ansættelsesklausuler er en vækstdræber. De hæmmer mobilitet og lægger en dæmper på innovation, og når vi som nation primært skal leve af vores viden, er klausuler et konkurrencemæssigt selvmål af dimensioner,« mener han.</p>
			<p>Loven forventes vedtaget den 1. juli i år.</p>
		</section>
		  </div></body></html>
