---
layout:     post
title: 	    "K efter sammenbrud: Mette Frederiksen svigter jøderne og politiet"
post_author:	    
post_date:	    Thu, 12 Mar 2015 13:21:33 +0100
post_site:	    politiken.dk 
post_link:	    http://politiken.dk/indland/politik/ECE2583780/k-efter-sammenbrud-mette-frederiksen-svigter-joederne-og-politiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I går fandt det første, lille sammenbrud i terrorforhandlingerne sted. 
</p><p>
Det skete, da justitsminister Mette Frederiksen (S) efter tre timer rejste sig 
fra forhandlingsbordet og meddelte, at hun havde opgivet at handle sig frem 
til en aftale om terrorpakken med Venstre, Konservative, Dansk Folkeparti og 
SF, der står bag politiforliget. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2583538/frederiksen-dropper-terrorforhandlinger-beder-folketinget-om-penge-til-terrorplan/">Frederiksen dropper 
terrorforhandlinger: Beder Folketinget om penge til terrorplan</a></p><p>
»Jeg synes, at Mette Frederiksen svigter jøderne og politiet lige nu, fordi 
hun ikke sætter sig ved forhandlingsbordet«, siger de konservatives 
retsordfører Mai Mercado dagen derpå. 
</p><p>
»Hun vil hellere gemme pengene til valgkampen og bruge dem der, i stedet for 
at prioritere en sikkerhedsindsats«. 
</p><h3>
Tvungen afstemning om aktstykke 
</h3><p>
Justitsministeren går derfor direkte til Folketingets Finansudvalg, hvor de 
enkelte partier er tvunget til at stemme enten for eller imod det såkaldte 
aktstykke, der skal sikre politiet ekstra midler, som hun nu beder om at få 
stemt igennem. 
</p><p>
»Jeg kan ikke forestille mig, at de borgerlige partier i Danmark vil stemme 
imod et aktstykke, der skal sikre, at vi har et stærkt terrorberedskab i 
Danmark«, sagde Mette Frederiksen efter mødet til TV2 News. 
</p><div class="art-quote article-box">
<p class="quote"/>
<blockquote>
<p class="quote-txt">
Det mest ærgerlige er, at det jødiske samfund og politiet betaler prisen for, 
at ministeren ikke magter at føre en ordentlig forhandling
</p>
<p class="sender">
Mai Mercado (K) 
</p>
</blockquote>
</div><p/><p><b class="ext-link">FAKTA</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Her er regeringens plan mod terror</a></p><p>
Regeringen har siden sidste uge forhandlet med Venstre, Konservative, Dansk 
Folkeparti og SF, hvor det især er finansieringen, man har været uenige om. 
</p><p>
De borgerlige har kritiseret regeringen for ikke at sige, hvor pengene skal 
komme fra. Omvendt har regeringen beskyldt de borgerlige for ikke at tage 
imod aftalen, når nu man er enig om indholdet af det øgede beredskab. 
</p><h3>
K: Flere penge til politiet 
</h3><p>
De konservatives retsordfører kan endnu ikke sige, om de vil stemme for eller 
imod Mette Frederiksens aktstykke, da de endnu ikke har set indholdet.
</p><div class="art-quote article-box">
<p class="quote"/>
<blockquote>
<p class="quote-txt">
Det er udtryk for, at hun forsøger at bosse sig igennem Folketinget med 
trusler om, at vi andre ikke våger at stemme hende imod
</p>
<p class="sender">
Peter Skaarup (DF) 
</p>
</blockquote>
</div><p>
»Hun kunne have fremlagt det i går på mødet, men det valgte hun ikke at gøre. 
Hele forløbet om forhandlingerne har været amatøragtigt håndteret«, siger 
Mai Mercado. </p><p>
»Det mest ærgerlige er, at det jødiske samfund og politiet betaler prisen for, 
at ministeren ikke magter at føre en ordentlig forhandling«. 
</p><p>
De konservative kræver, at politiet får tilført flere midler her og nu end 
det, regeringen har lagt op til. Det skal blandt andet finansieres ved, at 
fjerne de grønne check, som man ifølge Mai Mercado kan hente en 
milliardbesparelse på i 2016. 
</p><h3>
En sur og fornærmet minister 
</h3><p>
Også Dansk Folkepartis retsordfører Peter Skaarup sad med i gårsdagens møde. 
Han kritiserer også justitsminister Mette Frederiksens håndtering af 
forhandlingerne og kalder det »dårlig forhandlingsstil«. 
</p><p><i class=" bl-elem">Hvorfor tror du, at mødet endte som det gjorde?</i></p><p>
»Justitsministeren var nok lidt sur og fornærmet over, at det ikke kunne blive 
lige præcis det udspil, som de kom med. Men det er altså vilkårene i en 
mindretalsregering«, siger han. 
</p><p><i class=" bl-elem">Mette Frederiksen udfordrer jer nu ved at sige, at hun ikke kan forestille 
sig, at I stemmer imod et aktstykke, der kan sikre et stærkt 
terrorberedskab. Gør I det, altså stemmer for? </i></p><p>
»Det er udtryk for, at hun forsøger at bosse sig igennem Folketinget med 
trusler om, at vi andre ikke våger at stemme hende imod. Det kan man sagtens 
forsøge sig med fra regerings side. Men det er dårlig stil om et meget 
vigtigt emne, der burde være bredt flertal omkring«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554967/analyse-terrorpakke-giver-ingen-garanti-mod-en-ny-omar/">Terrorpakke giver ingen 
garanti mod en ny Omar</a></p><p><i class=" bl-elem">Stemmer I for eller ej?</i></p><p>
»Nu skal vi først se aktstykket. Men jeg kan ikke forestille mig, at vi er 
modstandere af flere penge til politiet. Spørgsmålet er, om det er nok. Og 
om det er klogt, at en del af de midler, som regeringen vil sætte af, 
angiveligt skal komme fra politiet og justitsministeriets eget område«. 
</p><p>
»I så fald er det bare nogle penge, som politiet taber, som bliver brugt på 
noget andet. Det kommer der ikke mere af på bundlinjen for politiet«, siger 
Peter Skaarup. 
</p><h3>
Mette F: Politiet skal ikke selv betale 
</h3><p>
Mette Frederiksen har tidligere afvist, at de initiativer, regeringen har lagt 
frem for at styrke politiets terrorbekæmpelse, skal finansieres af politiet 
selv. 
</p><p>
Hun siger, at regeringen i første omgang vil finansiere udgifterne for 2015 på 
det omtalte aktstykke i Folketingets Finansudvalg. Det skal dække 
her-og-nu-udgifterne til politiets overarbejde i forbindelse med 
terrorangrebet. 
</p><p>
Resten af pengene til at finansiere antiterror-tiltagene i årene 2016 frem, 
vil være nye penge, som bliver fundet på regeringens finanslovforslag, der 
normalt fremlægges den sidste uge i august. 
</p><p class=" bl-elem">
Hvor de friske penge skal tages fra, ved regeringen ikke. Men det vil fremgå 
af finanslovforslaget, siger Mette Frederiksen til DR. 
</p>	
</div>
</div></body></html>
