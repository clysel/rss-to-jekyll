---
layout:     post
title: 	    "Nu kan du købe melorme og græshopper i supermarkedet"
post_author:	    
post_date:	    Wed, 11 Mar 2015 13:24:15 +0100
post_site:	    politiken.dk 
post_link:	    http://politiken.dk/mad/ECE2582759/nu-kan-du-koebe-melorme-og-graeshopper-i-supermarkedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det koster insekterne</h4>
<div class="fakta-body" data-buildingblock="embedded_factboxlink">
<p>
Græshoppere 159,00,- 
</p><p>
Voks møl larver 99,00,- 
</p><p>
Melorme 59,00,- 
</p><p>
Buffalo orme 59,00,- 
</p><p>
Der er 150 gram i alle pakker. 
</p><p/><p class=" bl-elem">
Den 20. marts fra kl 16-19 er det muligt, at smage insekter i Irma Axelborg. 
</p>
</div>
</div><p>
Kundernes blikke bliver fastholdt noget længere end normalt ved frostboksene i 
Irma Axelborg. De frosne rejer og de firkantede thaibokse har nemlig fået 
nogle nye og noget anderledes sidemakkere. Frosne græshoppere, 
voksmøllarver, melorme og buffaloorme er siden mandag blevet solgt til 
butikkens kunder, og det er noget, som afføder nysgerrige blikke. 
</p><p>
»Der er mange, der tager billeder af frysedisken. Andre spørger, om det er til 
at fange fisk med, men jeg forsikrer folk om, at det er til madlavningen 
derhjemme«, siger Mathias Christoffersen, souschef i Irma Axelborg. 
</p><p>
Insekternes indtog i supermarkedet skal være med til at sætte fokus på, at 
insekter er en proteinrig og bæredygtig fødevarer. Og måske en fuldgod 
erstatning for svinekoteletten eller hakkebøffen. 
</p><p>
»Vi holder et smagningsarrangementer d. 20. marts mellem 16 og 19, hvor vi 
tilbereder insekterne i vores køkken her i butikken. Det kan være med til at 
overbevise folk og få dem til at tilberede dem derhjemme«, siger Mathias 
Christoffersen. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00919/11000673_1020534768_919880y.jpg" alt="" border="0"/><span class="caption"><span class="f-img-caption">Frost. 
</span>Insekterne er på frost, og de er meget proteinholdige. Man kan tilberede dem på en varm pande og stege dem i olie eller smør. Så er de klar til at blive drysset ud over en salat. Foto: Mathias Christensen</span></span></h3><p><b class="ext-link">SUNDE INSEKTER</b><a class="embeddedlink" href="http://politiken.dk/rejser/temarejser/ECE2497937/aed-en-larve-paa-ferien---det-er-sundt/">Æd en larve på ferien - det er 
sundt</a></p><h3>
Andre supermarkeder følger efter 
</h3><p>
Irma Axelborg er det eneste supermarked i Danmark ind til nu, der forhandler 
insekter, men et opkald til supermarkedet Salling Super i Aarhus løfter 
sløret for, at det også har planer om at tilbyde forskellige frosne insekter 
til aarhusianerne inden for den nærmeste fremtid. 
</p><p>
Det er den danske fødevareimportør Kalu A/S, der importerer insekterne fra 
Belgien og sælger dem videre til detailhandlen. Indkøbschef René Lüders 
kender til flere supermarkeder, der viser interesse for insekterne. 
Heriblandt Salling Super i Aalborg og Aarhus. 
</p><p>
»Irma Axelborg er de første til at sælge insekterne. Vi køber dem fra Belgien, 
hvor de bliver pakket. Og i Belgien er det ret udbredt at spise insekter. 
Men der går nok noget tid, før det bliver udbredt i Danmark«, vurderer René 
Lüders. 
</p><p><b>FREMTIDENS KØD <a class="embeddedlink" href="http://politiken.dk/kultur/ECE2254030/insekter-flyvende-foede-eller-fluer-i-suppen/">Flyvende føde eller fluer i 
suppen? </a></b></p><h3>
Irma-butik får lov til at eksperimentere 
</h3><p>
Det er ikke tilfældigt, at det er Irma Axelborg, der er de første til at sælge 
insekter til kunderne. Butikken har nemlig lidt løsere tøjler, når den skal 
købe varer ind til hylderne, end de resterende Irma-butikker. 
</p><p>
»Vi er en flagship store. Og vi kan godt selv forhandle med mindre 
leverandører om at tage nogle af deres produkter på hylderne. Det gør, at vi 
kan udfordre kunderne lidt i forhold og tilbyde dem nogle varer, de ikke 
finder andre steder«, siger Mathias Christensen. 
</p><p><i class=" bl-elem">Har du selv smagt på insekterne?</i></p><p>
»Hehe. Jeg har ikke turdet endnu, men vi har aftalt, at vi ansatte nok snart 
må få åbnet nogle pakker og smagt på dem«, siger Mathias Christensen. 
</p><p class=" bl-elem"><b class="ext-link">MANIPULER HJERNEN</b><a class="embeddedlink" href="http://politiken.dk/mad/ECE2535972/din-mad-smager-bedre-med-tungt-bestik/">Din mad smager bedre med tungt 
bestik</a></p>	
</div>
</div></body></html>
