---
layout:     post
title: 	    "Tag Heuer på vej med Android-ur"
post_author:	    Martin Bernth
post_date:	    Fri, 20 Mar 2015 07:34:00 +0000
post_site:	    www.version2.dk 
post_link:	    http://www.version2.dk/artikel/schweizisk-luksus-urmager-indgaar-samarbejde-med-teknologi-giganter-107528?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Op til lanceringen af det længe ventede smartwatch fra Apple er alverdens producenter af armbåndsure tvunget til at forholde sig til mulighederne i det nye marked for smartwatches. Nu melder den klassiske urmager Tag Heuer sig ind i kampen og indgår et samarbeje om et smartwatch med to af teknologiverdenens mest prominente navne, skriver <a href="http://www.bbc.com/news/technology-31966684">BBC.</a></p>

<p>Googles smartwatch-platform Android Wear skal være den underliggende motor, mens chipfabrikanten formentlig primært vil skulle levere den fysiske indmad.</p>



<p>En enkelt analytiker, som BBC har talt med kalder det nye samarbejde en klar reaktion på Apples kommende indtog i markedet. Selvom samarbejdet endnu er i en tidlig fase, fastholder firmaet bag det populære urmærke dog, at enheden ikke vil komme til at minde om Apples bud på et smartwatch.</p>

<p>»Hele looket vil være anderledes. Det vil have et mere traditionelt look, og det vil ikke ligne Apple Watch, der ligner en miniatureudgave af telefonen. Vores ur vil aldrig komme til at ligne en telefon,« siger Jean-Claude Biver, der er direktør for ur-divisionen i LVMH Group, som står bag Tag Heuer.</p>

<p>I 2014 blev der produceret omkring 720.000 ure med Android Wear-systemet på verdensplan, men markedet forventes at udvide sig enormt, når Apple inden længe introducerer sit ur til markedet.</p>
  </section></div></body></html>
