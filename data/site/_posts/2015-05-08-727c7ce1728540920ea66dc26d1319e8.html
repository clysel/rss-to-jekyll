---
layout:     post
title: 	    "Æblet falder ikke langt fra stammen"
post_author:	    
post_date:	    Fri, 08 May 2015 09:19:53 +0200
post_site:	    politiken.dk 
post_link:	    http://politiken.dk/magasinet/interview/ECE2660531/aeblet-falder-ikke-langt-fra-stammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<header>
<h4 class="">
Mikkel Silkjær Holm</h4>
</header>
<div class="fakta-body" data-buildingblock="embedded_factboxlink">
<p><b>Født i Aalborg i 1994. </b>Nu bosat i Aarhus.
</p><p><b>Guitarist, sanger og sangskriver</b> i bandet Yung, der sidste år udgav 
albummet 'Falter'. Trommeslager i bandet Tears.
</p><p class=" bl-elem"><b>Grundlægger </b>af de uafhængige pladeselskaber 100 Records og 
Shordwood Records.
</p>
</div>
</div><p>
Mikkel Silkjær Holm var 4 år gammel og ikke meget større end den lille skammel 
foran det store trommesæt, da han debuterede som musiker på en 
pladeindspilning med sin fars daværende band, Stutton. 
</p><p>
Eller det var i hvert fald planen. 
</p><p>
»Du nåede kun lige at få stængerne i hånden, så kom den bævende underlæbe«, 
siger hans far, Per Silkjær, og kigger skævt hen på sin søn. 
</p><p>
»Jeg hentede ham tit fra børnehaven og tog ham med i øveren, hvor der stod et 
ekstra trommesæt, som han sad og spillede på, mens vi øvede. Så da vi var i 
gang med at indspille en plade, spurgte vi Mikkel, om han havde lyst til at 
spille med, for det havde han tit gjort. Det ville han godt. Men hvad han 
ikke havde forstået, var, at han skulle sidde med høretelefoner på og 
indspille helt alene. Og der blev han lidt bange«. 
</p><div class="art-quote article-box">
<p class="quote"/>
<blockquote>
<p class="quote-txt">
Musik har altid været vigtigt for mig, og det har nok smittet af på Mikkel i 
en tidlig alder
</p>
<p class="sender">
Per Silkjær 
</p>
</blockquote>
</div><p/><p>
»Det var mit første nervøse sammenbrud«, siger Mikkel forlegent. 
</p><p>
»Jeg kan bare huske, at jeg sad foran det her kæmpestore trommesæt, mens tre 
fuldvoksne mænd kiggede på mig, og jeg anede ikke, hvor jeg skulle begynde. 
Nummeret kørte derudad, og så blev jeg lidt ked af det ...«. 
</p><p>
»Ja, du begyndte at græde. Og så kom du op til far«. 
</p><p>
I dag er Mikkel Silkjær Holm 20 år og frontmand, guitarist og sangskriver i 
det danske rockband Yung, der til sommer spiller på Roskilde Festival. Det 
samme gør instrumentalduoen Fossils, hvor Per Silkjær spiller trommer, og 
Simon Fornby spiller bas. 
</p><p>
Der er et kvart århundrede imellem dem, men det virker ikke af meget, som de 
sidder side om side ved spisebordet i Mikkels lejlighed i Aarhus. Med to 
gange tilbagestrøget hår og hver sit glas øl stående foran sig. Og to 
halvdybe jyske mandestemmer, der har det med jævnligt at filtre sig ind i 
hinanden, når de skal prøve at holde snor i fortællingen om de 20 år, de 
ikke alene har været far og søn, men også hver især har bidraget til lyden 
af den lokale musikscene i Aarhus, hvor de begge bor. 
</p><p>
En scene, der med Mikkels egne ord, er mere interessant, end den har været i 
over 30 år. Som Mikkel, der ud over Yung også spiller i bandet Tears og 
desuden har grundlagt de to uafhængige pladeselskaber Shordwood Records og 
100 Records, siger: 
</p><p>
»Lige nu sker der noget. Det gør der nok ikke om 10 år«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00934/AARHUS__Interview_m_934685" data-id="934685" data-imgtype="jpg" data-caption="Avanceret smag. Ud over en Kaj og Andrea-plade og en Åh abe-koncert har Mikkel Silkjær Holm aldrig dyrket gængs børnemusik. »Det er som om, at man bare går ud fra, at børn har ekstremt dårlig musiksmag, siger han. »Og det har de jo ikke. Det kræver bare, at man er omgivet af folk, der har ordentlig musiksmag...«. Som 9-årig var han til koncert i Ungdomshuset på Jagtvej for første gang. Foto: Anders Rye Skjoldjensen."/><h3>
Punk ind med modermælken 
</h3><p>
Trods sin beskedne alder har Mikkel Silkjær som en gennemgående figur i op til 
flere bands gjort sit for at puste nyt liv i hjembyens musikliv, som han 
indirekte har været en del af, siden han som dreng begyndte at gå med sin 
far i pladebutikker. 
</p><p>
Guitaren samlede han op som 12-årig, og han var ikke meget ældre, da han 
sammen med sin far hørte det nu afdøde garagerockikon Jay Reatard i det 
lokale punkband Cola Freaks’ øvelokale. Og da han blev nonfirmeret, var det 
netop Cola Freaks, der spillede surprisekoncert til festen. 
</p><p>
Punken fik han ad omveje ind med modermælken, da han i en alder af bare 6-7 år 
begyndte at få syvtommersingler fra den københavnske undergrund, hvor hans 
onkel, der nu ejer pladebutikken Repo Man Records på Nørrebro, spillede i 
bands som Gorilla Angreb og Amdi Petersens Armé. 
</p><p>
Og han var endnu ikke fyldt 10, da han var til koncert i Ungdomshuset i 
selskab med sin moster for at se sin onkel spille med sit band. 
</p><p>
Pladespilleren fik han kort tid efter i 10-års fødselsdagsgave under et besøg 
hos førnævnte moster og onkel, og han har den endnu. 
</p><p>
»Samme dag fik jeg en Gasolin’-plade af min far«, siger han. »Og da jeg kom 
hjem fra København, tog vi ned i en pladebutik i Aarhus, der hedder 
Dandelion Records, og så købte jeg ’Blue Monday’, maxi-singlen med New 
Order«. 
</p><p>
»Klassikeren«, siger Per. »Floppydisken«. 
</p><p>
»Præcis«, siger Mikkel. »Og så købte jeg to plader med Adam and the Ants. 
’Kings of the Wild Frontier’ og ’Prince Charming’. Jeg bestilte også en 
plade med Bad Brains – der, hvor lynet slår ned, ’Capitol Hill’. Det var 
første gang, jeg selv købte plader, og jeg købte dem, fordi min far havde 
spillet dem for mig«. 
</p><p>
Per Silkjær nikker. Men understreger også, at det ikke var en prioritet for 
ham, at hans søn blev musiknørd. Måske fordi det skete helt af sig selv. 
</p><p>
»Jeg har altid lyttet til meget forskellig musik«, siger han. »På en 
almindelig dag derhjemme kunne vi høre Depeche Mode det ene øjeblik og 
derefter Slayer. Musik har altid været vigtigt for mig, og det har nok 
smittet af på Mikkel i en tidlig alder«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00934/AARHUS__Interview_m_934682" data-id="934682" data-imgtype="jpg" data-caption="Per Silkjær og Mikkel Silkjær Holm i Fossils' øvelokale, der ligger nede ved havnen i Aarhus og går under navnet Fryseren. Foto: Anders Rye Skjoldjensen."/><h3>
Altid trommer 
</h3><p>
Familien flyttede til Aarhus i vinteren mellem 1997 og 1998. Før det boede de 
i Aalborg, hvor Per Silkjær voksede op, både som musiker og menneske. 
</p><p>
»Mit første band startede i Thulevejens Ungdomsklub i Aalborg i 1986. Vi var 
bare bas og trommer, hvilket egentlig er lidt sjovt (i dag har Fossils 
præcis samme opstilling, red.) Jeg har faktisk spillet i bands lige siden. 
Og altid spillet trommer«. 
</p><p>
Per Silkjær var 25, da han i 1994 blev far til Mikkel, der er hans eneste 
barn. Og allerede dengang var musikken en naturligt integreret del af hans 
liv, ikke mindst som aktiv på Aalborg-spillestedet Tusindfryd. Og det kunne 
junior ikke rykke ved. Troede han. 
</p><p>
»På det tidspunkt spillede jeg meget musik, og det skulle der ikke laves om 
på. Jeg ville stadig gerne fortsætte med at leve mit liv, som jeg gjorde – 
og det var faktisk noget, vi var enige om, mig og Mikkels mor. Men det fandt 
jeg hurtigt ud af, at jeg ikke kunne«, griner han. 
</p><p>
»Jeg stoppede ikke med musikken. Det var mere noget med at gøre det på en 
anden måde. Det handlede om at få passet en øver ind i hverdagen. Eller 
aflyse en øver, hvis Mikkel var syg«. 
</p><p>
Men da familien 3 år senere rykkede teltpælene op for at flytte til Aarhus, 
aftalte Per med sig selv, at han var færdig med at spille musik. Hans gamle 
band hjemme i Aalborg var gået hver til sit efter at have lavet soundtracket 
til Niels Arden Oplevs film ’Portland’. Han var kørt sur i musikken, og 
startede som lydmand på et produktionsselskab. Men musikken sneg sig hurtigt 
ind på ham igen. Bare 3 måneder senere kom han med i et nyt band i Aarhus. 
Og lidt efter kom han med i et til. 
</p><p>
»Jeg tror ikke, du ville kunne fungere som menneske, hvis du ikke spillede 
musik«, siger Mikkel. 
</p><p>
Per griner. »Det var nok også det, jeg fandt ud af. Der var for mange behov, 
der ikke blev opfyldt, når jeg ikke spillede musik«. 
</p><h3>
Ville ikke lave det samme som far 
</h3><p>
For Mikkel var det i virkeligheden det samme. Også selv om han var lidt 
modvillig i begyndelsen, da han var fast besluttet på, at han ikke ville 
lave det samme som sin far. Der var nogle opgør i den periode, husker Per. 
Men efter en lang, våd nat på Roskilde Festival med nogle venner i 2010 
havde Mikkel alligevel pludselig et band. 
</p><div class="art-fakta article-box">
<header>
<h4 class="">
Per Silkjær</h4>
</header>
<div class="fakta-body" data-buildingblock="embedded_factboxlink">
<p><b>Født i Aalborg i 1969. </b>Nu bosat i Aarhus.
</p><p>
Uddannet lydmand og fotograf.
</p><p>
Trommeslager i duoen Fossils, der debuterede med albummet 'Meat Rush' i 2010. 
Bandets seneste ep, 'The Meating', udkom i marts.
</p><p class=" bl-elem">
Tidligere medlem af bands som Stuttons og Sons of Cain, der lavede 
soundtracket til Niels Arden Oplevs spillefilmsdebut, 'Portland, i 1996.
</p>
</div>
</div><p/><p>
Han var 16. Og derfra gik det hurtigt. Bandet hed Urban Achievers, og ifølge 
Per Silkjær var de et vigtigt startskud til den opblomstring, den 
aarhusianske undergrundsscene oplever i dag. Mest af alt, fordi der ikke var 
så meget pis. Her var en ny generation, der ikke var bange for at lave deres 
egne pladeselskaber, udgive deres egne plader og arrangere deres egne 
koncerter – også med bands, der var ældre end dem selv. Pludselig stod de på 
scenen med bands som eksempelvis Cola Freaks, husker Per Silkjær. 
</p><p>
»Det var jo folk, jeg kendte«, siger han. 
</p><p>
»Der var aldrig den generationskløft, som der for eksempel var mellem mig og 
mine forældre. Det hele griber ind i hinanden. I dag har Jeppe, den 
tidligere sanger i Urban Achievers, bandet Tile Breaker sammen med Anders 
Thode fra det nu opløste Cola Freaks. Og Mikkel spiller trommer i Tears, som 
også er Jeppes projekt. Det hele overlapper. Og det minder mig om den tid, 
jeg havde på Tusindfryd, hvor man også spillede i fem forskellige bands på 
samme tid. Det kom bare ikke ud på samme måde, som det gør nu. Det var mere 
en slags kuvøse«. 
</p><p/></div></div></body></html>
