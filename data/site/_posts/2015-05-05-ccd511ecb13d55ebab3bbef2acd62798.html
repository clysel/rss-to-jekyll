---
layout:     post
title: 	    "Ny fond vil skyde 150 millioner kroner i dansk spiludvikling"
post_author:	    Adam Fribo
post_date:	    Tue, 05 May 2015 12:28:39 +0000
post_site:	    www.version2.dk 
post_link:	    http://www.version2.dk/artikel/ny-fond-vil-skyde-150-millioner-kroner-i-dansk-spiludvikling-173548?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Spilbranchens fællesorganisation er sammen med investeringsselskabet Capnova ved at etablere en fond, der skal samle en startkapital på 150 millioner kroner til spiludvikling over de næste tre år.</p>

<p>Det skriver <a href="http://politiken.dk/kultur/medier/ECE2654818/digitale-spil-vil-ud-af-kapitaltoerke/">Politiken</a>.</p>

<p>Den danske spilbranche har endnu ikke formået at samle et solidt netværk af investorer, og det er det, den nye investeringsfond skal være med til at ændre, så den danske spilbranche kan blive til en reel industri.</p>

<p>»Vi forventer, at vi kan tjene penge til dem, der skyder penge i fonden, samtidig med at vi kan skabe vækst i en industri, som vi ikke rigtig har fået gang i, hvis man sammenligner med Sverige og Finland«, siger Lars Stigel, der er direktør i Capnova.</p>



<p>Capnova har over de sidste syv år investeret 67 millioner kroner i 27 forskellige spilselskaber, og det er håbet, at investeringsselskabet kan bruge sin erfaring til at overtale andre investorer til at skyde penge i danskudviklede computerspil.</p>

<p>Det er nemlig ikke evner og kritikersucceser, der mangler bland de danske spiludviklere. Blandt andet har Io-Interactive haft stor succes med Hitman-serien, ligesom Playdeads 2D-spil Limbo har taget verden med storm.</p>



<p>Men hvis flere skal gøre dem kunsten efter, skal der skabes en industri, der ikke blot er bygget op omkring penge fra DFI, der i dag støtter branchen med 40 millioner kroner om året.</p>

<p>»Nu forsøger vi at skabe mulighed for, at man kan gå fra at være et talent med kunststøtte til at skabe en reel kommerciel virksomhed,« lyder det fra projektdirektør i Interactive Denmark Jan Neiiendam.</p>
  </section>

      </div></body></html>
