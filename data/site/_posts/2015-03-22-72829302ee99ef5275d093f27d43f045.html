---
layout:     post
title: 	    "Politiet så på, mens vrede mænd slog og sparkede 27-årig kvinde ihjel"
post_author:	    
post_date:	    Sun, 22 Mar 2015 18:53:58 +0100
post_site:	    politiken.dk 
post_link:	    http://politiken.dk/udland/ECE2599062/politiet-saa-paa-mens-vrede-maend-slog-og-sparkede-27-aarig-kvinde-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Optagelser fra mobiltelefoner har de seneste dage dokumenteret, at en 27-årig 
afghansk kvinde i hovedstaden Kabul torsdag blev tæsket til døde af en 
ophidset folkemængde. 
</p><p>
Optagelserne viser desuden, at adskillige politifolk så til, mens flere 
håndfulde vrede mænd bevæbnet med kæppe, brædder og sten slog og sparkede 
livet ud af den unge kvinde, der kun er nævnt ved sit fornavn Farkhunda.
</p><p>
Flere hundrede mænd så til, mens det stod på, mange filmede drabet med 
mobiltelefoner, og andre løftede triumferende armene i vejret, da kvinden 
ikke længere rørte på sig. Med blodet piblende ned ad ansigtet forsøgte 
kvinden flere gange undervejs forgæves at rejse sig og komme væk. Det er 
uvist, om kvinden døde af de tæsk, hun fik, eller om det først skete, da der 
efterfølgende blev sat ild til hendes livløse krop ved en mudret flodbred i 
byen. 
</p><div class="art-quote article-box">
<p class="quote"/>
<blockquote>
<p class="quote-txt">
Farkhunda var aldeles uskyldig
</p>
<p class="sender">
General Mohammed Zahir, sikkerhedschef i Kabul 
</p>
</blockquote>
</div><p>
Brandfolk hentede siden hendes forkullede lig. </p><h3>
Ingen beviser for påstået forbrydelse 
</h3><p>
Mændene, der gennemførte drabet, mente at vide, at kvinden havde sat ild til 
en kopi af muslimernes hellige bog, Koranen. Men den påstand er der intet 
belæg for, påpeger general Mohammed Zahir, tidligere efterforskningschef i 
Kabul, og som i 2013 blev udpeget til sikkerhedschef i hovedstaden. 
</p><p>
»I aftes gennemgik jeg alle dokumenter og beviser endnu engang, og jeg kunne 
ikke finde nogen beviser for, at Farkhunda skulle have brændt den hellige 
koran. Farkhunda var aldeles uskyldig«, siger han i forbindelse med kvindens 
begravelse til Reuters. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Afghanistan_922840y.jpg" alt="" border="0"/><span class="caption"><span class="f-img-caption">begravelse. 
</span>Flere hundrede deltog i dag, da den 27-årige kvinde Farkhunda blev begravet. Hun blev torsdag tæsket til døde efter beskyldninger om at hun havde sat ild til en udgave af koranen. Foto: Massoud Hossaini</span></span></p><p>
Mobiloptagelserne har de seneste dage floreret på sociale medier. 
</p><p>
Mohammed Zahir garanterer, at de, som er skyldige i mordet på hende, vil blive 
straffet. 13 personer - herunder otte politifolk - er arresteret. 
</p><p>
Overfaldet fandt sted midt på dagen nær moskeen Shah-e-Do Shamshera i det 
centrale Kabul 
</p><p>
Det voldsomme drab er blevet fordømt af Afghanistans præsident og andre 
fremtrædende personer i Afghanistan samt FN. 
</p><p>
»Ingen har ret til at påtage sig rollen som dommer eller domstol eller til at 
begå vold mod nogen overhovedet«, lyder det fra præsident Ashraf Ghani i en 
udtalelse til sagen. 
</p><p>
En prominent præst i Kabul har derimod bakket op om mændenes ret til at 
forsvare deres muslimske tro for enhver pris. 
</p><p>
»Hvis denne kvinde var imod Koranen, og hvis hun har gjort det med vilje og 
ikke var muslim, så refærdiggør vi folkets handling«, siger Abdul Rahman 
Ahmadzai til afghansk tv. 
</p><h3>
Kvinderetsforkæmpere bar hendes kiste 
</h3><p>
Den dræbte kvindes bror, Najibullah, forklarer til nyhedsbureauet Reuters, at 
Farkhunda fungerede som underviser i islamiske studier. Han afviser samtidig 
medieforlydender om, at hun skulle have været psykisk syg. Hendes påståede 
psykiske sygdom var noget, som deres far fandt på for at beskytte sin 
familie efter overfaldet, forklarer han. 
</p><p>
Farkhunda blev begravet i dag. Lokale kvinderetsforkæmpere bar hendes kiste, 
og mange af de hundredvis af fremmødte råbte »Vi kræver retfærdighed for 
Farkhunda« under ceremonien. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Afghanistan_922839y.jpg" alt="" border="0"/><span class="caption"><span class="f-img-caption">begravelse. 
</span>kvinderetsforkæmpere i Afghanistan var mødt frem ved begravelsen i større antal. De krævede fuld retfærdighed for den dræbte kvinde. Foto: Massoud Hossaini</span></span></p>	
</div>
</div></body></html>
