---
layout:     post
title: 	    "Dansker fængslet i Göteborg oven på voldsomt skyderi"
post_author:	    
post_date:	    Sun, 22 Mar 2015 15:29:08 +0100
post_site:	    politiken.dk 
post_link:	    http://politiken.dk/udland/ECE2599082/dansker-faengslet-i-gteborg-oven-paa-voldsomt-skyderi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 27-årig dansk mand er blevet varetægtsfængslet i et grundlovsforhør i den 
svenske by Göteborg. 
</p><p>
Det samme er to mænd på 18 og 20 år. Alle tre er sigtet for våbenbesiddelse. 
</p><p>
Ifølge politiet mistænkes mændene desuden for at have forbindelser til et 
angreb mod en restaurant på Vårväderstorget i Göteborg onsdag aften, hvor to 
mænd blev dræbt og otte andre såret. 
</p><p><b class="ext-link">SKYDERI I GÖTEBORG</b><a class="embeddedlink" href="http://politiken.dk/udland/ECE2596240/skyderiet-i-gteborg-gerningsmaend-filmede-ofre-med-mobiltelefoner/">Gerningsmænd filmede ofre 
med mobiltelefoner </a></p><p>
Dette forhold indgår dog ikke i sigtelsen mod mændene. 
</p><p>
De tre mænd blev anholdt i bydelen Majorna et døgn efter angrebet. I deres bil 
fandt politiet våben. 
</p><p>
Det står ikke umiddelbart klart, hvilke våben det drejer sig om, men ordvalget 
i politiets sigtelse tyder ifølge nyhedsbureauet TT på, at der enten er tale 
om et stort antal våben eller våben, der anses for at være særligt farlige. 
</p><h3>
Både kniv- og narkodom
</h3><p>
Den 27-årige dansker er ifølge den svenske avis Expressen i forvejen sigtet 
for overtrædelse af knivloven, og i 2011 blev han idømt to og et halvt års 
fængsel i Sverige for narkosmugling. 
</p><p>
I den gamle narkosag var der i øvrigt en forbindelse til Vårväderstorget, 
skriver Expressen, fordi en stor del af stofferne blev transporteret hertil. 
</p><p class=" bl-elem">
/ritzau/ 
</p>	
</div>
</div></body></html>
