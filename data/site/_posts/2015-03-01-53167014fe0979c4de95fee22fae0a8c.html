---
layout:     post
title: 	    "Sprudlende noveller fra katastrofens rand om det røvtruttende, boblende liv"
post_author:	    
post_date:	    Sun, 01 Mar 2015 07:55:52 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2567884/sprudlende-noveller-fra-katastrofens-rand-om-det-roevtruttende-boblende-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et vigtigt læseminde, jeg bærer med mig, stammer fra en af Adda Djørups 
tidligere noveller. En kvinde (måske er hun gravid?) går gennem dagen med en 
grundlæggende følelse af nydelse og velbehag. Særlig husker jeg den 
skildrede nydelse ved at falde i søvn gentagne gange på passagersædet i en 
bil. Jeg selv kan ikke sidde længe i en bil, før jeg falder i søvn, og jeg 
hader det. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Noveller. Adda Djørup: Poesi og andre former for trods.
</p><p>
Gyldendal, 150 sider, 249,95 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus</a></p>
</div>
</div><p>
Søvnen overmander mig, jeg føler mig voldeligt besejret, helt mod min vilje må 
jeg overgive mig til den sløvhed, jeg har det med at betragte som det 
modsatte af liv. Jeg er ikke sikker på, at Djørups novelle om den 
søvnnydende kvinde var en egentlig lykkelig historie; det forekommer mig, at 
den måske også rummede en skilsmisse. Men det, der er blevet hos mig, er 
transformationen af noget livsfornægtende til noget livsbekræftende, af et 
(potentielt) problem til en nydelse. </p><h3>
Lig og kølige pistoler 
</h3><p>
Den samme følelse stråler mig i møde fra mange af novellerne i Djørups nye 
samling. En ung kvinde fortæller hæmningsløst lykkelig om sit eget for 
tidlige bryllup (»jeg kan lide at gøre tingene for tidligt«). En moden 
kvinde rapporterer fra Paris om lykken ved at tisse, drikke og have en 
dejlig, kølig pistol i hånden på det rette tidspunkt (happiness is a cool 
gun ...). 
</p><p>
En voksen datter har mistet sin antiksamlerfar, men samler selv på ansigter, 
grin og hænder, som var de ting, da hun ordner hans begravelse. En kvinde 
har en af sit livs to perfekte dage, da hun via blåt sommerhav, sort kaffe, 
duftende græs og solvarm asfalt rejser til provinssygehuset for at sige 
farvel til et lig (den anden perfekte dag er, da hun føder sin datter). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2543387/olga-ravn-slipper-raseriet-loes-med-et-besaettende-sprogligt-overskud/">Olga Ravn slipper raseriet løs 
med et besættende sprogligt overskud</a></p><p>
Det er kun Adda Djørup, der kan skrive sådan her om kvinden, der nærmer sig 
ligkapellet: »hun blev lykkeligere og lykkeligere«. Eller lade sin 
stangberusede, halvvejs voldtagne, til stadighed ubekymrede heltinde føle 
fryd og ømhed for det våben, der falder hende i hænde mod voldsmanden: 
</p><p>
»En dejlig kompakt vægt, der føjer sig lige så fortroligt ind i min hånd, som 
var det min lille datters hånd«. For ikke at tale om kvindens exit fra 
gerningsstedet, efter at hun prøvende har vejet ligets varme pik i hånden: 
»Ømhed og stolthed – det er præcis hvad det er. Er han måske ikke mit værk? 
Det er han da. <i>Og nu må Baronessen afsted</i>, siger en glad og 
flabet stemme inde i mig«. Glad og flabet, indeed! 
</p><h3>
Præmatur ejakulation og tidlig død 
</h3><p>
Det er ikke, fordi Djørups stemme er lalleglad eller manisk, naiv eller 
fortrængende. I den overgearede præmature bryllupslykke er der også præmatur 
ejakulation og for tidlig død, i et knald af en slutning, der med største 
præcision holder sig på tvetydighedens skarpe knivsæg mellem katastrofal 
eksplosion og festfyrværkeri. 
</p><div class="art-quote article-box">
<p class="quote"/>
<blockquote>
<p class="quote-txt">
Djørups sprudlende og uimodståelige munterhed er ikke en fortrængning af død, 
smerte og forladthed, men snarere en munterhed <i>på</i><i class=" bl-elem">trods</i>
</p>
</blockquote>
</div><p>
Efter nattens ubesværede druk og drab føler den lykkelige morderske ikke kun 
lykke: »Jeg er glad og levende, men mit hjerte vrider sig, og det er godt. 
Jeg er lige så blød og bedrøvet som jeg altid har været«. Lykken ved 
ligbesøget og datterfødslen er omgærdet af død. </p><p>
Der er fortællinger, hvor det smertelige vejer tungest: En historie om antydet 
overgreb i huset ved vandet, hvorfra stenene skubber sig op om natten og 
lægger sig tungt ved dørene. En sorgmættet fortælling med spøgelser fra 
Theresienstadt. 
</p><h3>
Selv stenen bliver bevæget 
</h3><p>
Djørups sprudlende og uimodståelige munterhed er ikke en fortrængning af død, 
smerte og forladthed, men snarere en munterhed <i>på</i><i>trods</i>. 
’Poesi og andre former for trods’ hedder samlingen, og hvis der er noget 
selvbiografisk over den boblende morsomme skildring af fortællerens »yngre 
jeg« (effektfuldt udspændt mellem første og tredje person) til international 
digterkomsammen, så er det også ren trods af Djørup at indlede og afslutte 
samlingen med et digt, efter at hendes poesi er blevet kritiseret sønder og 
sammen af den kosteligt portrætterede digterdiva Claire Connoly: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/">Ny forfriskende stemme 
hudfletter familien på humoristisk vis</a></p><p>
»Miss Djorup, I did not like your piece. Your excessive use of words is 
counterproductive to your feeble attempt at being witty«. Det indledende 
digt ’Spidskål, asparges’ lyder også som skrevet af et barn i trodsalderen: 
»Fedt, fjams, flæsk!«. 
</p><p class=" bl-elem">
Men det er ikke den bitres trods, den forsmåedes trods, den røvvisende 
autoritetstrods, det er trods som overskud, som røvtruttende liv og boblende 
munterhed på trods af al modgang og elendighed. Adda Djørup skriver så 
sprudlende, at det må vække selv den søvnigste, opmuntre selv den tristeste. 
Men også så uforskrækket om det tungeste, at selv stenen bliver bevæget. 
</p>	
</div>
</div></body></html>
