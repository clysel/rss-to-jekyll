---
layout:     post
title: 	    "Simon Lund: Har musikken virkelig fundet vejen frem?"
post_author:	    
post_date:	    Fri, 27 Feb 2015 09:44:01 +0100
post_site:	    politiken.dk 
post_link:	    http://politiken.dk/kultur/musik/ECE2565076/simon-lund-har-musikken-virkelig-fundet-vejen-frem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Så springer champagnepropperne igen i de danske musikselskaber. I går meddelte 
brancheforeningen Ifpi, at der for andet år i træk er vækst. 
</p><p>
Godt nok går musikselskaberne kun frem med beskedne 1,8 procent, men en 
branche, der har set forretningsmodellerne styrte i grus gennem de sidste 15 
år, vejrer morgenluft. I hvert fald dem, der udgiver musik. For det er her, 
krisen har kradset. 
</p><p>
Det er jo ikke sådan, at den samlede musikindustri har været i krise, selv om 
først salget af cd’er og nu også de digitale downloads er skrumpet med 
rasende hastighed, så det i Danmark er streamingtjenesterne, der står for 
58,5 procent af den samlede danske omsætning af indspillet musik i dag. 
</p><h3>
Folk tager til koncerter og festivaler 
</h3><p>
Folk bruger bare deres pengene anderledes på musik. De går til koncerter og 
festivaler. Set over årene har den globale musikindustri som helhed ikke 
været i den alarmerende krise, musikselskaberne har gennemgået. 
</p><p>
Spørgsmålet er, om det kommer til at ændre sig, når først den sidste cd er 
solgt, og vinylmarkedet har fundet sit leje. Og nej, trods vinylsalgets 
flotte stigning på hele 27,9 procent tror jeg ikke, at vinylpladen 
nogensinde kommer til at være det dominerende format for popmusik. 
</p><p><b class="ext-link">NYE TAL </b><a class="embeddedlink" href="http://politiken.dk/kultur/musik/ECE2561708/streaming-giver-fornyet-indtjening-paa-gamle-hits/">Streaming giver fornyet indtjening på 
gamle hits</a></p><p>
Når champagnen så er dampet af, er rapporten fra Ifpi ikke en entydig hyldest 
til de lyse tider, branchen måske går i møde. Der tegner sig et par 
problemer i den radikale forandring, som musikselskaberne undergår i disse 
år. 
</p><h3>
Selskaberne skummer flødem 
</h3><p>
Som Mikael Højris fra Dansk Musikerforbund i går gjorde opmærksom på her i 
avisen, har musikerne og sangskriverne det ikke lige så godt som deres 
selskaber. De kan ikke rigtig mærke boblerne stige sig til hovedet, når det 
nu kun er de få navne, som formår at få de helt store hits, der reelt tjener 
alle pengene. Alle dem uden for hitlistens top kan ikke leve af deres 
streaminger. 
</p><p><b class="ext-link">DEBAT </b><a class="embeddedlink" href="http://politiken.dk/debat/debatindlaeg/ECE2563669/der-er-en-understroem-af-sexisme-i-dansk-musikliv/">Der er en understrøm af sexisme i dansk 
musikliv</a></p><p>
Diskussionen kører for tiden også i USA, der med forsinkelse er i gang med den 
samme omstilling, som Danmark og resten af Skandinavien har gennemført. 
</p><h3>
Taylors opgør 
</h3><p>
Taylor Swift gjorde i efteråret oprør mod de nye tider, da hun i protest mod 
den dårlige betaling trak alle sine plader fra Spotify. Og hun tjente ikke 
småpenge. Men countrysangerinden Rosanne Cash gav for nylig et eksempel på 
proportionerne, da hun til PBS forklarede: 
</p><p>
»Over en periode på 18 måneder havde jeg 600.000 streaminger. Det fik jeg 104 
dollars for«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2454243/taylor-swift-og-spotify-skaendes-videre/">Taylor Swift og Spotify 
skændes videre</a></p><p>
Den kyniske analyse af situationen er, at både Swift, Cash og de tre unge 
punkpiger, der lige nu øver sig i en garage et eller andet sted, må 
indstille sig på, at det ikke er en naturlov, at man kan tjene penge på at 
skrive og indspille sin musik. 
</p><p>
De må bare betragte streamingtjenester på linje med YouTube og interviews i 
aviser: et sted, man kan nå nå ud til publikum, som så til gengæld indløser 
billetter til koncerterne. 
</p><h3>
Det handler om singler, ikke album 
</h3><p>
Det kan virke urimeligt, at streamingtjenesterne tjener penge på at servicere 
folk med musik, mens de, der laver musikken, stort set ingenting tjener på 
det. 
</p><p>
Men i dag handler musikøkonomi om singler, ikke album, det gælder om at opnå 
opmærksomhed, ikke om at skabe værker. Det er den nye verdensorden. 
Økonomisk set. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2443691/dansk-band-gider-heller-ikke-streamingtjenester/">Dansk band gider heller ikke 
streamingtjenester</a></p><p>
I længden kan den udvikling dog også blive et problem for de selskaber, der 
udgiver musik. Musikselskaberne tjener penge lige nu, men reelt set er de 
over for både streamingtjenester og musikere i gang med at værdisætte 
skabelsen af musik til lige godt 0 kroner. 
</p><p>
Mange af pengene bliver tjent på, at bagkataloget nu bliver streamet af folk, 
der kommer fra en tid, hvor man betalte for musik. 
</p><p class=" bl-elem">
De yngre generationer er vant til reklamer på YouTube, gratis musik og vil 
ikke nødvendigvis betale for at kunne streame alle Led Zeppelins plader. Så 
selv om musikselskaberne er ude af én krise, er det ikke sikkert, at den nye 
verden er et bedre sted. 
</p>	
</div>
</div></body></html>
