---
layout:     post
title: 	    "Ny app: Post Danmark vil vide, hvad du ønsker dig"
post_author:	    
post_date:	    Thu, 30 Apr 2015 11:02:32 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2645912/ny-app-post-danmark-vil-vide-hvad-du-oensker-dig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvordan virker den?</h4>
<div class="fakta-body" data-buildingblock="embedded_factboxlink">
<p>
Vi har prøvet Ønskeskyen på to smartphones, en Iphone og en Huawei Android, og 
den virker gnidningsfrit på iPhonen, men overhovedet ikke på Huawei, hvilket 
underbygges af de foreløbig tre anmeldelser fra Android-brugere, der ligger 
på Google Play. ingen af de tre har kunnet få appen til at virke.
</p><p>
Fra reklamebureauet Hjaltelin Stahl, der står for udviklingen af appen, lyder 
det, at det er vanskeligt at lave apper til Android, fordi der er så mange 
forskellige mærker og modeller, som appen skal kunne fungere på. 
</p><p class=" bl-elem">
Bureauet er for eksempel endnu ikke nået til at tilpasse appen til Huaweis 
modeller, idet det kinesiske firma kun står for godt én procent af de solgte 
smartphones i Danmark.
</p>
</div>
</div><p>
Hidtil har postvæsenet ikke vidst så meget om danskernes ønsker og drømme, men 
det vil Post Danmark nu råde bod på med en ny app, Ønskeskyen, hvor kunderne 
kan oprette og samle deres ønskesedler og dele dem med familie og venner. 
</p><p>
Det fortæller Post Danmarks kommunikationschef Morten O. Nielsen i forbindelse 
med lanceringen. 
</p><p>
»Vi kender alle sammen den situation, hvor venner og familie beder om en 
ønskeseddel i forbindelse med en fødselsdag eller juleaften, men man har 
glemt, hvad det egentlig er, man går og ønsker sig, eller også ender man med 
at få flere af samme gave. Det slipper man for, når man bruger Ønskeskyen«, 
siger han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/ECE2632239/ny-forbrugerombudsmand-skjult-reklame-paa-sociale-medier-er-et-stigende-problem/">Ny forbrugerombudsmand: Skjult 
reklame på sociale medier er et stigende problem</a></p><p>
Som bruger kan man via appen registrere sine ønsker på nettet med pc, 
smartphone eller tablet, og man kan også registrere sine ønsker ved at tage 
et foto ude i en butik, hvor man falder over noget interessant. 
</p><p>
Og siden kan man dele sine ønsker med dem, der er inviteret med til 
brylluppet, julen eller noget andet. Modtagerne af ønskesedlen kan så se 
alle ønskerne, men hvis de selv har appen installeret, kan de også 
koordinere indkøbene indbyrdes, så ikke alle gæsterne kommer med den samme 
gave. 
</p><p>
Post Danmark vil på den måde få adgang til en del af sine kunders smag og 
drømme om produkter og rejser for eksempel, og det kan Post Danmark tjene 
penge på ude i fremtiden. Appen vil blandt andet have adgang til 
smartphonebrugerens identitet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2289165/nu-kan-du-selv-vaelge-hvilke-reklamer-du-vil-have-ind-ad-doeren/">Nu kan du selv vælge, hvilke 
reklamer du vil have ind ad døren</a></p><p>
Men Morten O. Nielsen forsikrer, at Post Danmark ikke vil anvende den nye app 
til at lade sine forretningspartnere målrette reklamer til de kunder, der 
opretter ønskelister på appen. 
</p><p>
»Vi er aktører på pakkeudbringning, og vi vil gerne understøtte ehandelen, 
fordi det er der, vi tjener penge på udbringning. Men vi har ingen 
intentioner om hverken at registrere, udnytte eller videresende data fra 
vores brugere til vores forretningspartnere«, siger Morten O. Nielsen. 
</p><p>
»Men udfra Ønskeskyen vil vi kunne fortælle vores forretningspartnere, hvad 
henholdsvis mænd og kvinder ønsker sig, og hvad for eksempel jyder ønsker 
sig«, siger han. 
</p><p><i class=" bl-elem">Men selv om i ikke registrerer folks personlige data, vil i da kunne 
medvirke til at målrette reklamer alene ud fra for eksempel computerens 
ip-adresse? </i></p><p>
»Det vil vi ikke gøre, og jeg kan heller ikke forestille sig, at vi vil ændre 
den politik«, siger Morten O. Nielsen, der uddyber funktionerne i appen, der 
kan bruges på både Android og på IOS til Apples styresystem foruden i flere 
browsere på pc'en: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2410848/post-danmark-haever-portoen-til-10-kroner/">Post Danmark hæver portoen til 
10 kroner</a></p><p>
Han fortæller, at Post Danmark har lavet appen for at understøtte den stigende 
e-handel og generere flere pakker. 
</p><p>
»På sigt kan der også skabes flere spændende forretningsmuligheder for Post 
Danmarks samarbejdspartnere på Ønskeskyen«. siger Morten O. Nielsen. 
</p><p class=" bl-elem">
Idéen bag Ønskeskyen er ifølge Post Danmark inspireret af traditionen med 
ønskesedler ved bryllupper i USA, hvor brudeparret har en ønskeliste 
liggende hos en fysisk butik. 
</p>	
</div>

</div></body></html>
