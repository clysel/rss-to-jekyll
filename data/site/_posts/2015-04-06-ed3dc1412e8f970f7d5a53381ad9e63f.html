---
layout:     post
title: 	    "Embedsmænd: Islamister bortfører 300 kurdere i Syrien"
post_author:	    
post_date:	    Mon, 06 Apr 2015 16:39:26 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2617543/embedsmaend-islamister-bortfoerer-300-kurdere-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Militante islamister har bortført over 300 civile kurdere ved en kontrolpost i 
det nordvestlige Syrien, siger kurdiske embedsmænd og en lokal journalist 
til det franske nyhedsbureau AFP
</p><p>
Talsmænd i Europa fra det vigtigste kurdiske parti i Syrien, Det Demokratiske 
Unionsparti, siger, at kurderne blev bortført, da de rejste fra byen Afrin 
til den nærliggende by Aleppo for at hente deres løn.
</p><p>
En journalist fra Afrin bekræfter, at bortførelserne fandt sted. Han siger, at 
islamisterne skilte mænd og børn ud fra gruppen, men lod kvinderne gå.
</p><p>
Det står ikke klart, hvilken islamistisk gruppe, der står bag bortførelserne, 
men kurdiske talsmænd siger, at de er udført af al Nusra Fronten, der har 
bånd til al Qaeda.
</p><p>
Al-Nusra Fronten er aktiv i Idlib provinsen.
</p><p>
» En gruppe på 300 mennesker i fem busser og en minibus kom fra Afrin, da de 
blev bortført ved en kontrolpost. De skulle til Aleppo for at hente deres 
løn«, siger Newaf Khalil, en talsmand for Det Kurdiske Demokratiske 
Unionsparti (PYD).
</p><p>
Bortførelserne bekræftes af et andet medlem af PYD, som er det vigtigste 
kurdiske parti i Syrien.
</p><p>
En lokal journalist, Ali Abdul Rahman, siger, at bortførelserne skete i Dana, 
som kontrolleres af al-Nusra.
</p><p>
Abdul Rahman og overvågningsgruppen Det Syriske Observatorium for 
Menneskerettigheder siger, at det ikke er klart, hvem der står bag.
</p><p class=" bl-elem">
Al-Nusra og deres allierede har stor indflydelse i Idlib, hvor de vandt 
kontrol over hovedstaden den 28. marts sammen med andre oppositionsgrupper.
</p>	
</div>

</div></body></html>
