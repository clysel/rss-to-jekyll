---
layout:     post
title: 	    "Morten Olsen stopper som landstræner - næste sommer"
post_author:	    
post_date:	    Tue, 17 Mar 2015 13:25:36 +0100
post_site:	    politiken.dk 
post_link:	    http://politiken.dk/sport/fodbold/ECE2591431/morten-olsen-stopper-som-landstraener---naeste-sommer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Morten Olsen skal ikke være træner for det danske herrelandshold fra sommeren 
2016. 
</p><p>
Det har han netop meddelt på et pressemøde i Brøndby, hvor han har præsenteret 
landsholdstruppen til næste uges venskabskampe mod USA og Frankrig. 
</p><p>
»Jeg har taget min beslutning. Jeg har en god følelse. Jeg er der ikke i det 
her job efter 1. juli 2016«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Når du i mere end 35 år har været i det her regi, så er det blevet en 
livsstil. Og spillet handler også om følelser, og det har ikke været en nem 
beslutning.
</p>
<p class="sender">
Morten Olsen 
</p>
</blockquote>
</div><p/><p>
Morten Olsen har stået i spidsen for landsholdet siden 2000, hvor han overtog 
fra svenske Bo Johansson. 
</p><p>
Dermed er det slut på en epoke for den mangeårige landstræner, der har ført 
Danmark til tre EM-slutrunder og to VM-slutrunder, ligesom landsholdet 
fortsat har mulighed for at kvalificere sig til EM i Frankrig næste sommer. 
</p><h3>
Forsvarskaptajn i to årtier 
</h3><p>
Derudover opnåede Morten Olsen 102 landskampe som aktiv, hvor mange sikkert 
vil huske ham som forsvarskaptajn på landsholdet fra 1970 til 1989. 
</p><p>
Beslutningen kommer efter et par ugers konflikt mellem DBU og 
Spillerforeningen, der blandt andet ikke har kunnet blive enige om 
landsholdsspillernes løn- og bonusordninger. 
</p><p><b class="ext-link">MORTEN OLSEN </b><a class="embeddedlink" href="http://politiken.dk/sport/fodbold/ECE2584182/morten-olsen-peter-bonde-var-det-oplagte-valg/">Peter Bonde var det oplagte valg</a></p><p>
Ligesom Morten Olsen i Politikens spalter har udtrykt sin skuffelse over, at 
landsholdets nuværende assistenttræner, Peter Bonde, ikke blev udnævnt til 
ny talentchef i DBU. 
</p><p>
I et interview med TV 2 forklarer landstræneren, at han ikke er blevet presset 
til beslutningen. 
</p><p class=" bl-elem">
»Når du i mere end 35 år har været i det her regi, så er det blevet en 
livsstil. Og spillet handler også om følelser, og det har ikke været en nem 
beslutning«, siger han og gør det klart, at beslutningen intet har med 
konflikten at gøre. 
</p>	
</div>
</div></body></html>
