---
layout:     post
title: 	    "»Mellemgulvet hamrer, banker og skriger efter ilt«"
post_author:	    
post_date:	    Fri, 27 Mar 2015 14:12:27 +0100
post_site:	    politiken.dk 
post_link:	    http://politiken.dk/magasinet/feature/ECE2606499/mellemgulvet-hamrer-banker-og-skriger-efter-ilt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en svømmehal nær Brabrand lidt uden for Aarhus ligger fem mand med hovedet 
nedad i vandoverfladen og ligner krokodiller i venteposition under jagt. 
Træneren ligger i vandet ved siden af. Hun tager med sit stopur tid på, hvor 
længe de kan holde vejret i den svævende stilling i vandet. 
</p><p>
En af fridykkerne skiller sig ud på grund af de pink speedos, fordi han er 
stærkt solbrun efter et par måneder væk fra den danske vinter og ikke, 
mindst fordi han er Stig Severinsen, den firedobbelte verdensmester i 
fridykning, der blandt andet er kendt for at svømme 152 meter under 
Grønlands is kun iført monofinne og våddragt. 
</p><div class="art-fakta article-box">
<header>
<h4 class="">
Stig Severinsens verdensrekorder</h4>
</header>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/AARHUS__Hvad_sker_d_924234w.jpg" alt="" border="0"/><span class="caption"><span class="f-img-caption">Foto: 
</span>Anders Rye Skjoldsvendsen</span></span></p><p><b>19. juli 2003</b> 166 meter 
</p><p>
(længdesvømning uden finner)<br/><br/><b>28. september 2003 </b>61 meter 
</p><p>
(dybdedykning)<br/><br/><b>16. juni 2007</b> 225 meter 
</p><p>
(længdesvømning med finner)<br/><br/><b>7. juli 2007 186</b> meter 
</p><p class=" bl-elem">
(længdesvømning uden finner) 
</p>
</div>
</div><p/><p/><p>
Stig Severinsen er lige landet efter at have holdt vejret i USA og Australien, 
og nu gør han det samme i den klub, han selv var med til at starte i Aarhus 
for 15 år siden. Det er aften, svømmehallen er lukket for andre besøgende, 
og da fridykning er en sport, hvor man arbejder med selvkontrol, meditation 
og vejrtrækning, er der så uhørt stille i det store rum, der plejer at 
genlyde af plask og børnestemmer, at man får lyst til at hviske i stedet for 
tale. 
</p><p>
Pludselig bliver man opmærksom på lyden af det, Stig Severinsen mener, det 
hele handler om: åndedrættet. 
</p><p>
»Alle kan lære at holde vejret i lang tid og træde ind i en meditativ 
tilstand. Jeg har bare trænet mig op til at komme i den tilstand meget 
hurtigt«, siger Stig Severinsen. 
</p><p>
Men det er svært at påvise. Det fortæller læge og ph.d. Christine Sølling, der 
er en af de forskere, der har undersøgt fridykkerens fysiologi. 
</p><p>
»Vores undersøgelser af Stig var spændende, men de var også svære at sætte i 
relevante videnskabelige rammer, for vi kan ikke sige, om det er ham, der 
har nogle meget specielle forudsætninger, eller om det faktisk kan lade sig 
gøre at træne kroppen op til ændringer af den kaliber. Resultaterne er svære 
at publicere, fordi det er pilotprojekter på en enkelt forsøgsperson, og 
derfor er de ikke generaliserbare«. 
</p><p>
Den forskning, hun udførte på Stig Severinsen på Aarhus Universitetshospital, 
ligger foreløbig i skrivebordsskuffen, indtil hun kommer frem til, hvordan 
hun kan bruge resultaterne. Det er ikke den eneste gang, forskning på Stig 
Severinsen er havnet i skuffen – han husker to andre studier med ham som 
case, der er strandet uden at nå frem til de videnskabelige tidsskrifter, og 
det synes han er ærgerligt. 
</p><h3>
Supermennesket 
</h3><p>
Forskellige undersøgelser af Stig Severinsen har blandt andet afsløret, at 
iltmætningen i blodet, mens han holder vejret, er uhørt høj i lang tid, før 
den falder til meget lave værdier, at hans milt frigiver meget store mængder 
af røde blodlegemer, og at hans totale lungekapacitet er over 14 liter, 
altså dobbelt så stor som hos gennemsnitlige voksne mænd. 
</p><p>
Læge Christine Søllings undersøgelse af Stig Severinsen fandt sted, mens han 
lå i en MR-skanner på Aarhus Universitetshospital. Hun undersøgte ændringer 
i hjernen og i blodet hos Stig Severinsen, mens han holdt vejret, ved at 
måle på blodsukker, mælkesyreindhold, hæmoglobin, ilt og kuldioxid i 
blodprøver. Hun var i gang med en undersøgelse af hjerneskaderne hos 
patienter med blodpropper. Under normale omstændigheder går der kun få 
minutter fra ophørt vejrtrækning, til der opstår iltmangel i hjernen med 
risiko for hjerneskade. Men hos Stig Severinsen viste der sig et andet 
billede: 
</p><p>
»Undersøgelserne viste overraskende, at hans iltmætning i blodet forbliver høj 
i forbløffende lang tid, mens han holder vejret. Først i de sidste sekunder 
kommer der egentlig iltmangel«, siger Christine Sølling, der i dag arbejder 
som neuroanæstesiolog på Rigshospitalet. 
</p><p>
Stig Severinsen uddyber: 
</p><p>
»Min iltmætning var ret høj i 5-6 minutter – omkring 80 procent. Det er måske 
vigtigt at sige, at på hospitalet er 80 procent regnet for lavt, der ville 
personalet komme løbende, men i forhold til ikke at trække vejret i 6 
minutter er det en høj iltmætning«. 
</p><p>
Christine Sølling har et bud på årsagen til de overraskende resultater: 
</p><p>
»Det kan måske hænge sammen med, at han har et højere antal af iltbærende røde 
blodlegemer, der kan skydes ud i blodbanen, som man kender det fra dykkende 
pattedyr som sæler og delfiner«. 
</p><h3>
Mod livets stærkeste refleks 
</h3><p>
En MR-skanner består af et smalt rør, og Christine Sølling var imponeret over, 
at Stig Severinsen kunne meditere og holde vejret i de omgivelser. 
</p><p>
»Det føles nærmest som en lidt for lille sovepose. Nu er jeg ikke specielt 
bredskuldret, men der var alligevel kun 3-4 cm på hver side af mig, og så 
larmer den magnetiske resonans så meget, at man skal have høreværn på«, 
fortæller Stig Severinsen. 
</p><p>
Han brugte de samme teknikker i skanneren, som da han dykkede under isen i 
Grønland. 
</p><p>
»Mellemgulvet hamrer, banker og skriger efter ilt, og det føles, som om 
kroppen er ved at brænde sammen«, fortæller han. 
</p><p>
Han kalder vejrtrækning for livets stærkeste refleks og undslipper ubehaget 
ved at tænke på noget helt andet. 
</p><p>
»Jeg har tit en eller anden konkret forestilling, mens jeg holder vejret, og 
det gør ondt. Det kan være at gå rundt i min mormors have med bare tæer i 
græsset og dufte æbletræerne og se kærligheden i min mormors øjne«, siger 
han. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00924/AARHUS__Hvad_sker_d_924235" data-id="924235" data-imgtype="jpg"/><p/><hr class="img-placeholder" data-classname="inline-img" data-src="http://multimedia.pol.dk/archive/00924/AARHUS__Hvad_sker_d_924238" data-id="924238" data-imgtype="jpg" data-caption="Hold vejret. Og tænk på noget andet, er Stig Severinsens grundmetode. Foto: Anders Rye Skjoldjensen"/><p>
Det er også grunden til, at det godt kan blive farligt, forklarer han. 
</p><p>
»Jeg går ind i en anden verden, og det er ikke så simpelt bare at afbryde, som 
man kunne tro – så selv når jeg kan komme op til overfladen, kan jeg ikke 
bare stoppe«, siger han. 
</p><p>
Han er blevet hevet livløs og bleg op ad vandet et par gange. 
</p><p>
»Men jeg er ikke en vildbasse, som folk tror. Jeg har ikke så meget frygt, men 
jeg passer på mig selv også af hensyn til min familie. Jeg vil nærmest sige, 
at jeg er kontrolfreak, og jeg forbereder mig utrolig godt, før jeg går i 
gang«, forklarer han. 
</p><p>
Så det var planlagt til mindste detalje, da han kastede sig igennem et hul i 
isen under østjyske Knudsø ved Ry og svømmede 72 meter under et ubrydeligt 
lag is, og da han hoppede ned til Australiens saltvandskrokodiller fra en 
helikopter. Eller da han – ved at have iltet blodet ved hjælpe af oxygen på 
flaske – kunne holde vejret i 20 minutter og 10 sekunder – en tid, han på 
forhånd havde besluttet sig for, fordi det var i 2010. 
</p><p>
»Fridykning kræver meget selvkontrol, især hvis man vil slå rekorder«, siger 
han. 
</p><h3>
Statistik bliver nemt løgn 
</h3><p>
Efter en verdensrekord skal man for eksempel kunne gå væk fra bassinet på 
sikre ben uden at være ved at besvime eller ryste. 
</p><p>
Men det er ikke selve rekorderne, der er målet for Stig Severinsen. Rekorderne 
er hans måde at bevise teknikkernes effekt på. 
</p><p>
»Målet med mine rekorder er at bevise, at det virker. Jeg bruger nogle 
metoder, man kunne kalde for spirituelle metoder, men jeg får et 
videnskabeligt resultat. 22 minutter har jeg holdt vejret – jamen, det kan 
man jo ikke, siger de. Jo, det kan man – de kan jo selv se mig ligge der 
under vandet. Så må de starte forfra, så må de jo revurdere, hvad man kan og 
ikke kan«, siger Stig Severinsen. 
</p><p>
Stig ser sig selv som et levende eksempel på de positive effekter af yoga, 
meditation og koncentreret arbejde med vejrtrækningen. Han har slået sig ned 
som selvstændig, hvor han udbreder sin egen gren af behandling, som han 
kalder for breatheology, som han blandt andet beskriver i sin bog ’Træk 
vejret’. 
</p><p>
Men han er ærgerlig over, at lægevidenskaben ikke anerkender, at de markante 
ændringer i lunger og hjerne kan trænes frem. 
</p><p>
»Jeg var med i et forsøg sammen med seks andre fridykkere, hvor de undersøgte 
vores hjerner og fandt en række spændende ændringer i hjernen. Forskernes 
resultater er svære at få i videnskabelige tidsskrifter, fordi det er meget 
kompliceret og tidskrævende at lave et studie, der viser, at ændringerne 
stammer fra vores træning«, siger han. 
</p><p>
Lægevidenskaben er ham langtfra ukendt – han er selv uddannet biolog og 
har en ph.d. i medicin. 
</p><p>
»Man siger, at der er løgn, forbandet løgn, og så er der statistik. Det er 
rigtigt. Når du har lavet dig en statistisk kurve, må du eksempelvis gerne 
fjerne nogle punkter, der ligger lidt uden for kurven. Det er jo egentlig 
nærmest svindel – og så bliver hele meget strømlinet og kedeligt«, siger han 
</p><p><i class=" bl-elem">Så du ville være blevet pillet ud, fordi du ikke passede til kurven? </i></p><p>
»Ja, det ville jeg nok. Men pointen er, at lægevidenskaben i virkeligheden 
slet ikke har potentiale til at være så arrogant, som den ofte optræder«, 
siger Stig Severinsen. Hans lillebror er læge, søsteren er sygeplejerske, og 
han har selv været kæreste med forskellige læger, så det er jo ikke, fordi 
han har noget imod læger, som han siger. 
</p><p>
»Der er ingen tvivl om, at lægerne gør et fantastisk stykke arbejde, men selve 
lægevidenskaben mangler pragmatisme og overser nogle redskaber, mange 
patienter selv kunne bruge til at holde sig sunde. Som yoga, meditation og 
god vejrtrækning. Ældgammel asiatisk visdom, hvis effekt vi går glip af i 
Vesten, fordi vi mener, at den ikke kan bevises«, siger Stig Severinsen. 
</p><p>
Stig Severinsen nævner kolpatienter, som kan arbejde med at udvide deres 
lungekapacitet ved arbejde med vejrtrækningen, eller polioramte, der kan 
leve et aktivt liv meget længere, hvis de bruger meditation samt 
åndedrætsteknikker og yoga. 
</p><p>
»Det er vigtigt at tilføje, at jeg ikke mener, at jeg kan helbrede nogen – jeg 
taler om, at man kan nå forbedringer ved at bruge de her ældgamle teknikker, 
og det siger jeg, fordi jeg ser gode resultater på dem, jeg arbejder med, 
men også, fordi jeg kan mærke effekten på mig selv«, siger Stig Severinsen. 
</p><p class=" bl-elem"><i class=" bl-elem">Publiceret 30. marts 2015</i></p>	
</div>
</div></body></html>
