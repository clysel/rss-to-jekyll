---
layout:     post
title: 	    "Dna-register skal kortlægge tusindvis af danskeres styrker og svagheder"
post_author:	    
post_date:	    Thu, 26 Feb 2015 22:29:43 +0100
post_site:	    politiken.dk 
post_link:	    http://politiken.dk/viden/ECE2565745/dna-register-skal-kortlaegge-tusindvis-af-danskeres-styrker-og-svagheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En central database med sundhedsoplysninger er i støbeskeen. 
</p><p>
Basen skal rumme dna-informationer i form af de fulde genomer – kortlægningen 
af den totale arvemasse – fra en lang række danskere. Forskere fra både 
hospitaler og universiteter skal kunne søge om at få adgang til basen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2543296/videnskabsmaend-har-kigget-dybt-i-fedmens-dna/">Videnskabsmænd har kigget dybt 
i fedmens dna</a></p><p>
Den skal også kunne trække på oplysninger, som allerede ligger i danske 
biobanker, og dette centrale system skal på sigt – mod betaling – kunne 
blive tilgængeligt for firmaer, der udvikler medicin. 
</p><h3>
Store fremtidsplaner 
</h3><p>
Bag planen, der ventes at være færdig og blive offentliggjort i løbet af det 
næste halve år, står de sundhedsvidenskabelige fakulteter på universiteterne 
i Aalborg, Odense, Aarhus og København samt Danske Regioner, som ejer og 
driver sygehusene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE1813627/danske-forskere-har-kortlagt-grisens-dna/">Danske forskere har kortlagt 
grisens DNA</a></p><p>
Basen skal i første omgang indsamle data og sekventere fulde genomer fra 
patienter med blandt andet kræft og diabetes, fortæller en af deltagerne i 
arbejdsgruppen bag projektet, professor Karsten Kristiansen fra Biologisk 
Institut ved Københavns Universitet: 
</p><p>
»På sigt kan man også forestille sig, at det tilsvarende tilbud om 
genomsekventering kan komme til at gælde for eksempelvis alle nyfødte, men 
hvor stor basen bliver, ved vi endnu ikke«, siger han. 
</p><h3>
Prisen falder 
</h3><p>
Baggrunden for basen er, at prisen for at kortlægge en persons fulde arvemasse 
i disse år falder drastisk. 
</p><p>
Den er i øjeblikket cirka 20.000 kroner, men den er hastigt på vej ned. Og med 
alle oplysninger om en persons arvemasse bliver det blandt andet muligt at 
diagnosticere sygdomme, man ellers ikke kan sætte navn på. 
</p><p>
For eksempel sjældne varianter af diabetes, som i virkeligheden ikke kræver 
behandling.
</p><div class="art-quote article-box">
<p class="quote"/>
<blockquote>
<p class="quote-txt">
I virkeligheden bør genomdata altid forblive patienternes ejendom
</p>
<p class="sender">
Finn Cilius, professor,Rigshospitalet 
</p>
</blockquote>
</div><p/><p>
Hos Danske Regioner, der har fungeret som en slags ’vært’ for arbejdsgruppen 
bag projektet, siger Erik Gylling, direktør for sundhedsområdet: 
</p><p>
»Projektet er ikke færdigdesignet. Men noget af det, vi via genomanalyser 
gerne vil kigge nærmere på, er det forhold, at en stor andel af patienterne 
ikke oplever den ønskede virkning af den medicin, de får«. 
</p><h3>
Sikkerhedskrav 
</h3><p>
Håbet er, at man via en fuld kortlægning af genomet hos patienter inden for 
forskellige sygdomsgrupper kan blive klogere på, hvilke typer medicin der 
hjælper ved bestemte varianter af sygdommene – hvilket i dag allerede i en 
vis udstrækning praktiseres i forbindelse med cancerbehandling. 
</p><p>
Hos Danske Regioner er man »meget bevidst om, at en central database med 
oplysninger om en lang række patienters fulde dna stiller store krav til 
sikkerhed«, siger Erik Gylling, som selv er læge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE1909895/forskere-afsloerer-tre-gener-som-forhindrer-kraeft/">Forskere afslører tre gener 
som forhindrer kræft</a></p><p>
Professor Finn Cilius, der er leder af afdelingen for genomisk medicin på 
Rigshospitalet, har været med til at vurdere forudsætningerne for den nye 
base. Og han er enig i, at der skal stilles store sikkerhedskrav: 
</p><p class=" bl-elem">
»Intet er mere afgørende end patienternes selvbestemmelse. I virkeligheden bør 
genomdata altid forblive patienternes ejendom. Det er efter min vurdering 
også meget væsentligt, at dette projekt får en direkte tilknytning til 
hospitalerne«. 
</p>	
</div>
</div></body></html>
