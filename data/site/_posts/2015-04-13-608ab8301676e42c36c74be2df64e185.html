---
layout:     post
title: 	    "Togfonden kan skabe 6.200 nye ingeniørarbejdspladser"
post_author:	    1405496
post_date:	    Mon, 13 Apr 2015 11:45:00 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/togfonden-kan-skabe-6200-nye-ingenioerarbejdspladser-2998
---
<html><body><div><section class="body">
			<p>Der bliver for alvor rift om de danske ingeniører i de kommende i år, i takt med at Togfondens investeringer realiseres ude omkring i landet. Nye skinner, elmaster og opgradering af jernbaner forudsætter ingeniørarbejdskraft i et omfang, der risikerer at skabe alvorlige flaskehalse på ingeniørarbejdsmarkedet.</p>
			<p>Det viser Transportministeriets nye rapport <a href="http://www.trm.dk/da/nyheder/2015/togfonden-kan-give-24000-nye-arbejdspladser">'Arbejdskraftbehovet i forbindelse med Togfonden DK'</a>‘</p>
			<p>Af rapporten fremgår det blandt andet, at Togfonden vil kunne skabe op imod 6.200 nye arbejdspladser på civilingeniørområdet.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold karrieren ved lige. Tjek mulighederne på Jobfinder</a></p>
			<p>Alene inden for elektronik og it ventes en stigning på 3.200 arbejdspladser frem til midten af 2020’erne. I samme periode forventes arbejdsstyrken på området kun at stige svagt. Rapporten konkluderer deraf, at der i midten af 2020’erne ventes et underskud på godt 2.500 civilingeniører inden for elektronik-it.</p>
			<p>Samme melding gør sig gældende på bygge- og anlægsområdet, hvor der over de kommende ti år forventes at opstå 2.500 arbejdspladser på grund af de store jernbaneinvesteringer. Og selv om arbejdsstyrken på området tiltager med omkring 18 procent i samme periode, er det ikke nok til at dække behovet. Rapporten fastslår, at:</p>
			<p><em>Underskuddet på civilingeniører inden for bygge og anlægsområdet ventes løbende at stige, og i midten af 2020’erne ventes der et underskud på cirka 1.700 civilingeniører.</em></p>
			<p>På miljøområdet forventes det, at der bliver skabt 500 nye arbejdspladser til civilingeniører inden for miljøteknologi (planlægning og VVM).</p>
			<p>I følge rapporten tegner analysen et noget andet billede af udviklingen end den forrige rapport til Leo Larsen-udvalget, hvor fremskrivningen tydede på et overskud af civilingeniører.</p>
			<p>Ud over civilingeniører peger rapporten på, at der er risiko for rekrutteringsproblemer også på professionsbachelor-niveau inden for bygge og anlæg samt inden for flere af de faglærte områder såsom elektrikere, smede og vvs’ere.</p>
			<p>Regeringen, SF, Dansk Folkeparti og Enhedslisten indgik i januar 2014 en aftale om at udmønte og reservere størstedelen af midlerne i Togfonden DK på ca. 28,5 mia. kr. til blandt andet massive investeringer i nye skinner og hurtigere forbindelser, en ny forbindelse til Billund, kortere rejsetider, en opgradering af mulighederne for jernbanegods samt elektrificering af størstedelen af det danske jernbanenet.</p>
		</section>
		  </div></body></html>
