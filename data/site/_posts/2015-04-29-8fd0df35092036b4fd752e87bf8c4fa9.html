---
layout:     post
title: 	    "Slet cookies, kryptér mails, betal kontant, drop Facebook og Google"
post_author:	    
post_date:	    Wed, 29 Apr 2015 10:47:40 +0200
post_site:	    politiken.dk 
post_link:	    http://politiken.dk/kultur/boger/ECE2647588/slet-cookies-kryptr-mails-betal-kontant-drop-facebook-og-google/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi fik et tilbud, vi dårligt kunne afslå: Få adgang til alle oplysninger på 
nettet, køb varer hurtigt, mød dine venner online, se billeder, film og hør 
musik. Gratis. 
</p><p>
Det lyder som en god forretning. Men det er det ikke, mener den amerikanske 
ekspert i computersikkerhed Bruce Schneier, der i bogen ’Data and Goliath’ 
advarer om, at regningen nu bliver betalt: At fordi vi lod os lokke med 
nemme, gratis it-ydelser, afslører vi nu en masse om os selv for store 
virksomheder og efterretningstjenester – alt for billigt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2128588/overblik-det-ved-vi-om-digital-overvaagning/">Overblik: Det ved vi om 
digital overvågning</a></p><p>
»Google ved mere om, hvad jeg tænker, end jeg selv gør«, skriver Bruce 
Schneier i bogen og kalder det en »grundlæggende bekvemmelighed«, at det 
meste af verden på få år tog et system til sig, som folk førhen har ofret 
livet på at forhindre. 
</p><h3>
Det er ikke for sent 
</h3><p>
I Europa søger ni ud af ti på Google, som gemmer hver en søgning. Og vi bærer 
rundt på mobiltelefoner, som kan afsløre, hvor vi befinder os. 
</p><p>
»I dag er det et næsten umuligt valg at trække os ud igen«, skriver Schneier, 
men tilføjer, at det ikke er for sent at genvinde noget af det tabte. 
</p><p><b class="ext-link">LÆS LEDER</b><a class="embeddedlink" href="http://politiken.dk/debat/ledere/ECE2640951/fortrolighed-eksisterer-ikke-i-en-global-landsby/">Fortrolighed eksisterer ikke i en 
global landsby</a></p><p>
Med en række gode råd opfordrer han alle til at bekæmpe overvågningen, og det 
er to førende eksperter i it-sikkerhed enige i. 
</p><p>
»Hvis ikke vi beskytter os, risikerer vi om få år at føre alle samtaler, som 
om vi bliver overvåget«, siger it-konsulent i forbundet for 
it-professionelle Prosa Ole Tange, der selv krypterer sine telefonsamtaler 
med en app, slukker søgefunktionen på sin mobiltelefon og kun liker 
professionelt på Facebook. 
</p><h3>
Mere gennemsigtighed? 
</h3><p>
Forfatter til flere bøger om it-sikkerhed Pernille Tranberg har også sikret 
sig med pseudonymer på Facebook, sikre søgemaskiner og fiktive 
personoplysninger. 
</p><p>
»Man skal ikke tro, at der er noget, der er privat«, siger hun. 
</p><p class=" bl-elem">
»Selv om vi i vores demokratiske samfund mener, at de, der har magten, skal 
være gennemsigtige og åbne, mens de svage – individerne – skal være 
beskyttede, bliver vi enkeltpersoner mere og mere gennemsigtige, mens de 
andre bliver mere og mere lukkede«. 
</p>	
</div>

</div></body></html>
