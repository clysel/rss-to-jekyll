---
layout:     post
title: 	    "Konflikten optrappes: Landsholdspillerne boykotter DBU's prisuddeling"
post_author:	    
post_date:	    Wed, 25 Feb 2015 17:41:12 +0100
post_site:	    politiken.dk 
post_link:	    http://politiken.dk/sport/fodbold/ECE2563448/konflikten-optrappes-landsholdspillerne-boykotter-dbus-prisuddeling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skulle være til at få en plads, hvis man er blandt de inviterede til Dansk 
Fodbold Award på fredag. 
</p><p>
På grund af konflikten mellem Dansk Boldspil-Union og spillerne på 
A-landsholdet, U21-landsholdet og kvindelandsholdet har spillerne besluttet 
sig for at boykotte eventen. 
</p><p>
»I den nuværende situation kan vi desværre ikke deltage ved DBU’s Dansk 
Fodbold Award«, siger Jannik Vestergaard, anfører på U21-landsholdet, i en 
pressemeddelelse fra Spillerforeningen. 
</p><p>
Tidligere onsdag meddelte landsholdsspillerne, at de står sammen i konflikten. 
</p><p>
DBU vil på grund af dårlig økonomi have landsholdsspillerne til at gå 17 
procent ned i løn. 
</p><p>
Hvis ikke spillerne accepterer inden 2. marts, må landstræner Morten Olsen se 
bort fra spillerne i det første halvår af 2015. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/">DBU-boss finder konflikt med 
spillerne beklagelig</a></p><p>
DBU sendte for en uge siden breve direkte til spillerne, da unionen ønsker at 
indgå individuelle aftaler med landsholdsspillerne. Det er et brud med 
tidligere praksis, hvor DBU har indgået en samlet aftale med 
Spillerforeningen. 
</p><p>
»Så længe vi ikke har en ny kollektiv aftale på plads, kan DBU selvfølgelig 
ikke gøre kommerciel brug af os spillere«. 
</p><p>
»Vi er indstillet på at medvirke til DBU's kommercielle aktiviteter i rimeligt 
omfang og med respekt for, at vi skal have tid og kræfter til at præstere på 
banen«, siger A-landsholdets anfører, Daniel Agger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/">DBU ansætter trods konflikt: 
Behov for ekstra træner</a></p><p>
Anfører på kvinde-A-landsholdet, Line Røddik, beklager boykotten af Dansk 
Fodbold Award. 
</p><p>
»Vi ønsker naturligvis at deltage ved en event som Dansk Fodbold Award, men 
det må vente, til vi har en kollektiv aftale på plads«, siger hun. 
</p><p class=" bl-elem">
Forhandlingerne mellem parterne skal genoptages torsdag. 
</p>	
</div>
</div></body></html>
