---
layout:     post
title: 	    "Jubel i Teheran: »Jeg græd af glæde. Det er ikke til at tro«"
post_author:	    
post_date:	    Fri, 03 Apr 2015 12:22:58 +0200
post_site:	    politiken.dk 
post_link:	    http://politiken.dk/fasttrack/ECE2615607/jubel-i-teheran-jeg-graed-af-glaede-det-er-ikke-til-at-tro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Rammeaftalen</h5>
<div class="fakta-body" data-buildingblock="embedded_factboxlink">
<p>
De såkaldte P5+1 lande er under atomforhandlinger i Lausanne, Schweiz, nået 
til enighed om flere nøglepunkter om Irans atomprogram. 
</p><p>
Her kan du læse, hvad der er kommet frem: 
</p><ul class=" bl-elem"><li>Sanktionerne mod Iran lempes, hvis landet beviseligt overholder sine 
forpligtigelser.</li><li>Hvis Iran på noget tidspunkt ikke overholder dets forpligtigelser, genindføres 
sanktionerne øjeblikkeligt.</li><li>Iran er gået med til ikke at bygge nye faciliteter med det formål at berige 
uran i 15 år.</li><li>Alle overskydende centrifuger og faciliteter til berigelse af uran skal 
opbevares under overvågning af IAEA, Det Internationale 
Atomenergiagentur.</li><li>Iran er gået med til ikke at berige uran over 3,67 procent i mindst 15 år.</li><li>Det nuværende lager af omkring 10.000 kilo lavt beriget uran skal reduceres 
til 300 kilo.</li><li class=" bl-elem">Antallet af centrifuger skal reduceres fra 19.000 til 6104.</li></ul>
</div>
</div><p>
For den almindelige iranske borger kan en kommende aftale om Irans atomprogram 
få en positiv effekt på deres daglige liv inden for kort tid. 
</p><p>
Og det blev fejret på Teherans gader i går, da det kom frem, at Iran og de 
seks stormagter, USA, Kina, Rusland, Storbritannien, Frankrig og Tyskland 
blev enige om, at to tredjedele af Irans nuværende kapacitet til at berige 
uran skal suspenderes og overvåges i 10 år, mens sanktioner mod Iran vil 
blive lempet. 
</p><p>
I Irans hovedstad blev den positive nyhed om lempelserne fejret, men dog med 
et vist forbehold, skriver New York Times' udsendte i Teheran, Thomas 
Erdbrink. 
</p><p>
Han har været på gaden i storbyen med 12 millioner indbyggere, hvor mange har 
kørt gennem byen med hornene trykket i bund, mens de hang ud af vinduerne og 
jublede, som udtryk for tilfredshed med parternes enighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615440/forsker-om-atomaftale-det-er-aftalen-vi-har-ventet-paa/">Forsker om atomaftale: Det er 
aftalen, vi har ventet på</a></p><p>
Andre samledes forskellige steder i byen, hvor de sang og dansede af glæde og 
viftede med flag som tegn på sejr. 
</p><p>
Men ellers har gaderne ikke været præget af voldsomt store forsamlinger, 
beretter Thomas Erdbrink, der mener, at det ganske enkelt kan synes 
urealistisk for nogle iranere, at aftalen omsider falder på plads, og at den 
virkelig vil have de ønskede fordele for befolkningen. 
</p><p>
»Vi er blevet skuffet så mange gange, jeg kan ikke rigtig tro, at der kan 
komme en ende på det«, siger 21-årige Mohammad Reza. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Mideast_Iran_Nuclea_925831y.jpg" alt="" border="0"/><span class="caption"><span class="f-img-caption">Lettelse. 
</span>Iranerne i Teheran er begejstrede for, at parterne er nået til enighed, og en endelig aftale er nær.</span></span></p><p>
Tidligere har Vesten legitimeret sanktionerne med henvisning til Irans 
atomprogram. Sanktionerne mod Iran har betydet en halvering af landets 
olieeksport fra lidt over en million tønder olie om dagen i 2012. Dertil 
kommer, at faldende oliepriser også rammer Iran hårdt. 
</p><p>
Men sanktionerne har også haft en række afledte konsekvenser i form af blandt 
andet inflation, forhøjet ungdomsarbejdsløshed, medicinmangel og en større 
grad af forurening i de iranske storbyer, fordi import af benzin har været 
under sanktioner, så man har i stedet benyttet lokalproduceret benzin, som 
ikke er lige så rent. 
</p><p>
»Jeg græd af glæde. Det er ikke til at tro«, siger Elnaz Karimi på 37 år til 
New York Times' udsendte som reaktion på, at den slags problemer kan være på 
tilbagetog. 
</p><p>
På de sociale medier har flere lagt billeder op, hvor man fejrer rammeaftalen, 
og at 'vinteren' nu er ovre, som en mellemøstkorrespondent for The Wall 
Street Journal skriver på Twitter. 
</p><h3>
Lempelser vil hurtigt få en effekt 
</h3><p>
Og det er i høj grad godt nyt for den iranske befolkning, at sanktionerne mod 
landet bliver lempet. Landets økonomiske situation vil nemlig forbedres 
efter kort tid, hvis sanktionerne hæves, forklarer Søren Schmidt, 
mellemøstekspert og lektor ved institut for kultur og globale relationer på 
Aalborg Universitet. 
</p><p>
»Sanktionerne har været med til at gøre en i forvejen halvdårlig økonomisk 
situation endnu værre. Det er ikke sådan, at alle Irans økonomiske problemer 
er relateret til sanktionerne, men en del af dem er. Og det vil jo sige, at 
når de her sanktioner bliver hævet, så vil folk kunne mærke det i deres 
dagligdag på den måde, at tingene vil gå bedre – og der vil for eksempel 
komme flere jobs«, siger han. 
</p><p>
Foreløbigt er der tale om en såkaldt rammeaftale, mens den endelige aftale med 
de tekniske detaljer skal udfærdiges senest 30. juni. Derved bliver der sat 
punktum for forhandlinger, der har varet mere end et årti. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
»Perspektivet er jo, at hele det her konfliktniveau bliver sænket betydeligt, 
og det betyder langt større chance for økonomisk udvikling, langt større 
sandsynlighed for en positiv politisk udvikling for eksempel i form af 
liberalisering. Og dertil kommer bedre og større samkvem med det 
internationale samfund«, siger Søren Schmidt. 
</p><p>
Han tilføjer, at de positive efterdønninger af aftalen vil indtræffe hurtigt. 
Det skyldes, at lande som blandt andet Kina og Indien, der grundet 
diplomatisk pres fra USA har været tilbageholdende med at handle med Iran, 
nu kan forventes at ville tage mere afslappet på restriktionerne og øge det 
økonomiske samarbejde med landet. 
</p><p class=" bl-elem">
»Og derfor tror jeg, at man ret hurtigt vil kunne se positive materielle 
ændringer i Iran«, siger forskeren. 
</p>	
</div>

</div></body></html>
