---
layout:     post
title: 	    "Sundhedsredaktøren: Døve må droppe forfængeligheden"
post_author:	    
post_date:	    Fri, 24 Apr 2015 13:57:23 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2636901/sundhedsredaktoeren-doeve-maa-droppe-forfaengeligheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I mandags kurede jeg i bedste Tour de France-stil hen ad asfalten tæt på 
Langebro. 
</p><p>
I Marco Pantani-tempo ræser jeg som mange andre københavnere til arbejde på 
min smaldækkede cykel, og trods hastigheden blev jeg overhalet af en far i 
stram trikot, der med hånden placeret i ryggen på sin 8-9-årige datter gav 
hende særdeles god medvind på cykelstien. Mere, end godt var, for midt i 
overhalingen ramte hendes baghjul mit forhjul. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409419/hvert-femte-danske-hoereapparat-ender-i-skuffen/">Hvert femte danske høreapparat 
ender i skuffen </a></p><p>
I samme sekund vidste jeg, at næste skridt var asfalten. Mens jeg flintrede 
hen ad cykelstien, holdt jeg mig for hovedet, hvis nu de bagvedkørende i 
cykelmylderet ikke var i stand til at undvige en falden sundhedsredaktør. 
</p><p>
Heldigvis skete der intet dramatisk. Blot et hul på knæ og albue og et par 
ødelagte bukser. 
</p><p>
»Far, nu må du altså køre med cykelhjelm«, sagde min søn, da jeg ved 
middagsbordet stolt viste de blodige trafikskader frem. Jeg kunne se 
triumfen i fruens blik. Det har været hendes budskab i årevis. 
</p><p>
Men jeg kører ikke med cykelhjelm. 
</p><p>
Jeg har ingen gode grunde eller forklaringer på det, for det kan koges ned til 
ét ord: forfængelighed. Der er nemlig mange ting, vi mennesker gør, som ikke 
er fornuftige og kan forklares med forfængelighed. Slet og ret. 
</p><p>
Eksempelvis er der mange i min familie, svigerfamilie og ældre i min 
omgangskreds, der hører dårligt. Det er kommet med alderen. De mister halve 
og hele budskaber, for de hører ikke, hvad man siger. Vi andre skal alle 
skrue op for stemmen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2632534/hver-8-dansker-hoerehaemmede-virker-dummere-end-andre/">Hver 8. dansker: Hørehæmmede 
virker dummere end andre</a></p><p>
Min kone har dog svært ved at erkende realiteten. I ny og næ kommer noget af 
det, hun siger hen over bordet, ud ved for lav volumen, og de dårligt 
hørende ænser ganske enkelt ikke, at ordene forlader hendes mund. De 
overhører hendes holdninger eller begavede input til igangværende samtaler. 
Taler hen over hovedet på hende, ignorerer hendes pointer. 
</p><p>
Hun føler ikke, at de lytter. De synes ikke, hun bidrager. Det fremmer jo ikke 
ligefrem forståelsen. 
</p><p>
Det er med årene blevet værre og værre med familiemedlemmernes hørelse. Det 
har taget dem utrolig lang tid at indse, at ørerne ikke er, hvad de har 
været. Først inden for de senere år er høreapparaterne kommet i brug og kun 
lejlighedsvis. 
</p><p>
Hvorfor? 
</p><p>
Sundhed handler denne gang om nedsat hørelse. Om hvordan det er at leve i et 
audiologisk tomrum, der isolerer. Hvordan dårligt hørende trækker sig 
socialt, fordi de føler sig udenfor i selskabelige sammenhænge. Overset. Og 
om, hvordan vi andre overser dem, som oftest ubevidst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2632425/hoerer-du-daarligt-hoerer-du-ikke-til/">Hører du dårligt, hører du 
ikke til</a></p><p>
Måske er det ikke så mærkeligt, for ifølge en Megafon-undersøgelse mener mere 
end hver tiende dansker rent faktisk, at folk med høreapparat fremstår 
mindre intelligente. Måske netop derfor har mine slægtninge ventet – alt for 
– længe med at få og bruge disse små moderne apparater. Briller har vi i min 
familie intet imod at iklæde os, heller ikke de store, der lyser op i 
landskabet. Men høreapparat ... 
</p><p>
Sådan er det generelt blandt danskerne. Vi har det svært med høreapparater. 
Det handler måske om accept af, at alderen tynger hørelsen i bund. Men 
primært er forklaringen nok forfængelighed. Vi vil gerne fremstå unge, 
smukke og stærke uanset alder. 
</p><p class=" bl-elem">
Derfor er vi mange, der – uanset hvor ufornuftigt det måtte være – træffer et 
valg, hvor forfængeligheden trumfer fornuften. Jeg har valgt cykelhjelm fra 
og bliver sikkert heller ikke den første i min omgangskreds, der monterer 
hjælpsom teknik bag øret, når den tid kommer. Desværre. 
</p>	
</div>

</div></body></html>
