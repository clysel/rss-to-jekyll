---
layout:     post
title: 	    "Nyuddannede skal netværke sig til jobbet"
post_author:	    15300
post_date:	    Wed, 25 Feb 2015 07:40:26 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/nyuddannede-maa-netvaerke-sig-til-jobbet-2791
---
<html><body><div><section class="body"><p>I en <a href="http://karriere.jobfinder.dk/artikel/tjek-af-jobopslag-afsloerer-arbejdsgiverne-svigter-nyuddannede-ingenioerer-2759">nylig offentliggjort undersøgelse</a> påviste IDA, at unge, nyuddannede ingeniører ofte bliver fravalgt i ansøgningsprocessen, da de mangler erhvervserfaring. Hele ni ud af ti ledige stillinger går til en ingeniør med erfaring fra arbejdsmarkedet. Det efterlader de unge i en situation, hvor de må trække på nogle andre ressourcer for at score et job efter endt studie.</p>
			<p>Ifølge Kenneth Carstensen, senior karrierekonsulent i IDA, er et solidt, professionelt netværk afgørende i jobjagten som nyudklækket ingeniør:</p>
			<p>»Praktikperioden og studiejobbet, ved vi, har stor betydning. Det er helt afgørende. Dernæst kommer det generelle netværk og efter det de sociale medier - primært LinkedIn,« siger han, og fortsætter:</p>
			<p>»Der findes også gode vejledere på skolerne, som har overskuddet til at hjælpe de unge, ligesom der på uddannelsesinstitutionerne er tilknyttet studievejledere og rådgivere. Der findes også diverse jobmesser, som man ikke skal undervurdere betydningen af.«</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Nyuddannet og stadig ledig? Tjek Jobfinder</a></p>
			<p>En af dem, der fandt job udenom den traditionelle skriftlige ansøgning, er Mads Nedergaard, der blev uddannet civilingeniør fra Aalborg Universitet i 2013. Han fandt sit nuværende job som geotekniker hos Niras gennem sin vejleder på skolen:</p>
			<p>»Min vejleder vidste, at de søgte folk her ved Niras, så han kontaktede min nuværende chef, som han kendte i forvejen, og sørgede for, at jeg kunne sende mit cv og min ansøgning til ham,« siger Mads Nedergaard.</p>
			<p>Faktisk fortæller han, at stort set samtlige fra hans årgang fandt job gennem enten deres vejleders kontakter eller via deres tidligere studiejob eller praktiksteder. Selv behøvede han kun sende den ene ansøgning til Niras for at få et job.</p>
			
			<p>Ifølge Kenneth Carstensen fra IDA er studiejobs og praktik så gode kilder til at komme i job, fordi man kender folk i virksomheden i forvejen - og de kender dig.</p>
			<p>»Hvis man har været i praktik eller har haft et relevant studiejob, så er det typisk professionelle kollegaer, som kan vurdere ens kompetencer, og som kan ansætte en ud fra et regulært kendskab,« siger han.</p>
			<p>Tallene taler også deres tydelige sprog, når vigtigheden af netværket bliver skildret.</p>
			<p>Hele 66 procent af de nyudklækkede ingeniører, som havde haft et relevant studiejob, var ledige i under en måned efter endt studie. Kun 38 procent af dem, der ikke havde lavet studierelevant arbejde, fik job inden for den første måned. Det viser tal fra IDA’s Dimittendsurvey fra 2011.</p>
			
			<p>Samme undersøgelse viste, at 31 procent af de nyuddannede fik job gennem deres netværk, mens 26 procent allerede havde haft studiejob ved den virksomhed, de blev ansat i. 28 procent fandt jobbet gennem et jobopslag på nettet.</p>
			<p>»Tallene bekræfter bare tendensen; at studiejob og et generelt godt netværk er en af de sikre veje til at komme hurtigt i job som nyuddannet,« siger Kenneth Carstensen, som ikke mener tallene har ændret sig betydeligt siden 2011-undersøgelsen.</p>
		</section></div></body></html>
