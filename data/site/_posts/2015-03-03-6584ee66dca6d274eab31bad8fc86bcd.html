---
layout:     post
title: 	    "Analyse: Derfor bygger Apple et datacenter i Danmark"
post_author:	    
post_date:	    Tue, 03 Mar 2015 14:23:48 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2571117/analyse-derfor-bygger-apple-et-datacenter-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det overraskede mange, da det blev annonceret, at et af to store nye 
europæiske Apple-datacentre kommer til at ligge uden for Viborg. Hvorfor 
valgte Apple netop Danmark? Hvorfor ikke Tyskland? Eller Frankrig? Eller 
Norge? Over den sidste uges tid har spekulationerne været mange, og 
techeksperter såvel som markedsanalytikere har givet deres bud. 
</p><p>
Den officielle årsag fra Apples side handler om Apples miljøprofil. Sidste år 
annoncerede Apple, at selskabet ville gøre op med den massive kritik, det 
havde fået fra bl.a. Greenpeace for at være en af verdens mest forurenende 
techvirksomheder. Nu skulle Apple være det modsatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2561807/apple-goer-den-borgerlige-skepsis-for-groen-energi-til-skamme/">Apple gør den borgerlige 
skepsis for grøn energi til skamme</a></p><p>
Datacentrene, der koster tæt på 13 milliarder kroner, skal således – ligesom 
Apples nye hovedkvarter i Silicon Valley – drives udelukkende med vedvarende 
energikilder. I det danske datacenter skal overskudsvarmen endda sendes 
tilbage i energisystemet, så den kan opvarme private hjem omkring Viborg. 
Men handler valget af Danmark kun om miljøet? 
</p><h3>
Dyr selskabsskat i USA 
</h3><p>
Bl.a. Bloomberg har antydet, at Apple lægger datacentre i Europa for at få 
sine brugerdata væk fra det amerikanske sikkerhedsagentur NSA’s overvågning. 
Problemet med denne teori er, at NSA’s aftaler med europæiske 
efterretningstjenester går på monitorering af datapakker i de store 
fiberkabler, der f.eks. ligger under Atlanterhavet. NSA ville altså 
formentlig kunne få fat i disse data alligevel, hvis de overhovedet skal ud 
af datacentrene på et tidspunkt – hvilket jo er hele formålet. 
</p><div class="art-quote article-box">
<p class="quote"/>
<blockquote>
<p class="quote-txt">
Apple har med andre ord en ordentlig bunke penge liggende i Europa, som 
beskattes tungt, hvis de hives hjem til USA - derfor vil selskabet hellere 
investere dem i europæiske projekter
</p>
</blockquote>
</div><p>
En mere realistisk grund til Apples satsning er skat. Akkurat som det var 
tilfældet, da Microsoft købte Skype og Nokia, handler det om at undgå at 
betale den relativt høje amerikanske virksomhedsskat. I sidste kvartal 
omsatte Apple for hele 17,2 milliarder dollars (ca. 111 mia. kr.) i Europa, 
en stigning på 20 procent i forhold til året før. Apple har med andre ord en 
ordentlig bunke penge liggende i Europa, som beskattes tungt, hvis de hives 
hjem til USA. Derfor vil selskabet hellere investere dem i europæiske 
projekter. </p><h3>
Udnytter den danske kulde 
</h3><p>
Danmark har dog også en anden fordel. Der er koldere i Danmark end i f.eks. 
Sydeuropa, og det betyder, at der ikke skal bruges helt så meget energi på 
at køle de servere ned, som datacentrene består af. Men hvorfor så ikke 
Norge eller Sverige? 
</p><p>
Det handler om de førnævnte undersøiske fiberkabler. Hverken Sverige eller 
Norge er direkte koblet op på de store undersøiske internetkabler, der 
forbinder USA med Europa. Men det er Danmark. For eksempel via det store 
undersøiske TAT-14-kabel, der siden 2001 har skabt internetforbindelse 
mellem Tyskland, Holland, Storbritannien, Frankrig, USA – og Blåvand ved 
Esbjerg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2559532/saadan-vil-apple-sikre-100-procent-groen-energi-i-viborg/">Sådan vil Apple sikre 100 
procent grøn energi i Viborg</a></p><p>
Danmarks placering gør det også nemmere at få data ud i resten af Europa, 
hvilket er hele ideen med at placere et datacenter på kontinentet. 
Europæiske Apple-kunder får simpelthen hurtigere adgang til Apples 
tjenester, end hvis de skulle forbinde sig til et datacenter i USA. 
</p><h3>
Politisk goodwill i EU 
</h3><p>
Der er dog også politiske årsager til, at Apple i det hele taget vælger at 
udvide i Europa netop nu. EU-kommissionen indledte sidste sommer en 
længerevarende undersøgelse, fordi Apple mistænkes for at udnytte et hul i 
den irske skattelovgivning til at betale en ultralav selskabsskat – helt ned 
til 2 procent. Flere analytikere har derfor mere end antydet, at de nye 
datacentre er en gestus, der skal forsøge at skabe mere politisk goodwill i 
Europa. 
</p><div class="art-quote article-box">
<p class="quote"/>
<blockquote>
<p class="quote-txt">
Flere analytikere har derfor mere end antydet, at de nye datacentre er en 
gestus, der skal forsøge at skabe mere politisk goodwill i Europa
</p>
</blockquote>
</div><p>
Når det gælder politisk goodwill, handler det naturligvis også om jobskabelse. 
Men her har erfaringerne fra USA været blandede. The Washington Post kunne i 
2011 fortælle om et nyt gigantisk Apple-datacenter i North Carolina, hvor 
der blev lovet flere hundrede nye jobs ved opførelsen. Men kun 50 nye jobs 
blev reelt skabt. </p><p class=" bl-elem">
Politiken har forsøgt at få en kommentar fra Apple, men firmaet har ikke 
ønsket at stille en ledelsesrelateret talsmand til rådighed. 
</p>	
</div>
</div></body></html>
