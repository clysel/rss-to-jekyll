---
layout:     post
title: 	    "Oscarens røde løber strækker sig helt tilbage til antikken"
post_author:	    
post_date:	    Sat, 21 Feb 2015 18:46:00 +0100
post_site:	    politiken.dk 
post_link:	    http://politiken.dk/kultur/filmogtv/ECE2556497/oscarens-roede-loeber-straekker-sig-helt-tilbage-til-antikken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I morgen er det igen tid til den årlige Oscar-uddeling. For 87. gang uddeles 
statuetterne i Hollywood, og denne gang er det skuespilleren Neil Patrick 
Harris, der styrer løjerne fra scenen i Dolby Theatre. 
</p><p>
Favoritfeltet blandt de bedste film i år tæller blandt andet 'Birdman', 
'Boyhood', 'The Grand Budapest Hotel', 'The Imitation Game' og 'American 
Sniper'. Blandt favoritterne i skuespilnomineringerne tales der mest om 
Julianne Moore, Michael Keaton, Eddie Redmayne og JK Simmons. 
</p><p>
Før filmfesten for alvor går i gang i Los Angeles skal vi dog lige igennem, at 
alskens filmstjerner går en tur op ad den røde løber foran Dolby Theatre. 
Men hvorfra stammer begrebet rød løber egentlig? 
</p><h3>
1. 
</h3><p>
Første gang, man så en rød løber ved Oscar-uddelingen, var i 1961. 
Legendariske Bob Hope var vært ved denne, den 33. udgave af Oscars, men det 
var kun de folk, der rent faktisk var til stede ved uddelingen i Santa 
Monica Civic Auditorium, som kunne se, at løberen var rød. Dengang var der 
nemlig kun fjernesyn i sort-hvid. Fem år senere, i 1966, kunne seerne så se 
den røde farve på løberen, da farvefjernsynet var blevet opfundet. Bob Hope 
var vært igen dette år. 
</p><h3>
2. 
</h3><p>
Lang tid før, Oscar-statuetterne overhovedet så dagens lys, blev ideen om en 
rød løber født. Det menes, at de første spæde skridt til begrebet skal 
findes i antikken. I eksempelvis trilogien ’Orestien’, forfattet af 
Aischylos, vender kongen Agamemnon hjem fra krigen i Troja. Hans hustru 
Klyteimestra lægger ved hans hjemkomst røde gobeliner foran sin dør. 
</p><h3>
3. 
</h3><p>
I moderne tid introduceres begrebet rød løber blandt andet ved eksprestoget 
20th Century Limited, et luksustog, som kørte mellem Chicago og New York. I 
1902, da togforbindelsen blev søsat, lagde man på stationer i begge disse 
amerikanske byer et rødt tæppe ud. Derved slap passagererne for at skulle 
træde direkte ned på togperronerne. 
</p><h3>
4. 
</h3><p>
Filmbranchen i USA tog år senere konceptet til sig. Eller rettere sagt, så tog 
Sid Grauman, ejeren af biografen The Egyptian Theater på adressen 6706 
Hollywood Boulevard, æren for at have rullet den røde løber ud i Hollywood 
første gang. Biografen, som stadig eksisterer, åbnede i 1922, og det skal 
have været ved premieren samme år på filmen ’Robin Hood’, at gæsterne kunne 
føle sig ekstra særlige, når de gik over et rødt tæppe. Sid Grauman var i 
øvrigt en af stifterne af Oscar-akademiet Academy of Motion Picture Arts and 
Sciences’. 
</p><h3>
5. 
</h3><p class=" bl-elem">
De allerførste Oscar-statuetter blev uddelt i 1929 ved en middag i Hollywood 
Roosevelt Hotel. Efter at være blevet afholdt på en del forskellige 
lokationer, havde uddelingen i mange år fra 1969 og frem til huse i The 
Dorothy Chandler Pavilion i The Los Angeles Music Center. I 2002, da 
Oscarfesten blev flyttet til Kodak Theatre, flyttede man den røde løber med. 
I dag har Kodak Theatre ændret navn til Dolby Theatre, men den røde løber er 
stadig den samme. Den fylder godt 16.500 kvadratmeter. Det tager normalt to 
dage at lægge den røde løber klar til Oscar-uddelingen. 
</p>	
</div>
</div></body></html>
