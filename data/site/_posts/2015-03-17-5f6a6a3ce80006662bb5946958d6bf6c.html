---
layout:     post
title: 	    "Fabrikkens nathold har fantasy og krimigåder i høreværnet"
post_author:	    
post_date:	    Tue, 17 Mar 2015 07:41:54 +0100
post_site:	    politiken.dk 
post_link:	    http://politiken.dk/kultur/boger/ECE2589180/fabrikkens-nathold-har-fantasy-og-krimigaader-i-hoerevaernet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når det er sidst på aftenen, går en dør op, og natholdet kommer ind i den 
store produktionshal ved JSB Plast i Ringkøbing. 
</p><p>
En gruppe på cirka 12 mennesker fordeler sig ved hver sin maskine, lukker 
motorlarmen ude med et solidt høreværn og går i gang med nattens arbejde på 
fabrikken, der producerer skumkomponenter til roterbladene på vindmøller. 
</p><p>
Der bliver ikke talt meget på tværs af stationerne, kun når medarbejderne 
holder pause sammen tre gange i løbet af natten. Tidligere var det derfor 
radiostemmer i høreværnene, der fik tiden frem til klokken syv til at glide 
lidt lettere på natholdet. 
</p><p>
Men i dag er flere og flere medarbejdere begyndt at høre indtalte lydbøger. Og 
i pauserne har medarbejderne fået noget nyt at tale om. 
</p><div class="art-quote article-box">
<p class="quote"/>
<blockquote>
<p class="quote-txt">
I stedet for at fokusere på en konkurrence, hvor det gælder om at læse mest, 
[ville vi] hellere få mange til at læse lidt
</p>
<p class="sender">
Bibliotekar Bodil Hejlsvig 
</p>
</blockquote>
</div><p>
»Jeg havde næsten ikke talt med Charlotte før«, siger eksempelvis Susanne 
Jensen på 52 år, mens hun peger på sin sidemand, Charlotte Wraae på 43 år. 
Charlotte har været med i læseprojektet i længere tid og lytter til to bøger 
om ugen. Og hun har netop anbefalet sin kollega at gå i gang med Sara 
Blædel. </p><h3>
Konkurrence mellem kommune 
</h3><p>
Ringkøbing-Skjern blev udvalgt som modelkommune i forbindelse med 
Kulturministeriets kampagne ’Danmark Læser’. Det vil sige, at kommunen 
dyster mod 11 andre kommuner om at få sine borgere i gang med at læse, og 
hvordan Ringkøbing-Skjern har klaret sig bliver afgjort i maj måned, hvor 
landets bedste læsekommune bliver kåret. 
</p><p><b class="ext-link">LÆS BAGGRUND </b><a class="embeddedlink" href="http://politiken.dk/kultur/boger/ECE2277972/12-kommuner-dyster-om-at-blive-danmarks-bedste-laesekommune/">12 kommuner dyster om at blive 
Danmarks bedste læsekommune</a></p><p>
Konkurrencedelen har nu ikke været det vigtigste på JSB Plast. Langtfra 
faktisk. 
</p><p>
Det forklarer bibliotekar på Skjern Bibliotek og tovholder på modelkommunens 
læseprojekt Bodil Hejlsvig til arrangementet ’Bog, bajer og bio’, der 
markerer afslutningen på læseprojektet for JSB Plast. 
</p><p>
»Ja, eller ’Bog, bajer og film’, for vi er jo på fabrikken af hensyn til dem, 
der skal direkte på natarbejde, når vi er færdige«, byder hun velkommen, da 
klokken bliver halv syv, og deltagerne har sat sig til at spise om det 
aflange bord i virksomhedens ene mødelokale. 
</p><p>
Der er rigtignok øl på bordet, men det er dåsecolaerne, der er rift om og 
helst dem med sukker. 
</p><h3>
Hellere få flere til at læse lidt 
</h3><p>
Selv om Kulturministeriet oplæg lød på læsekonkurrence i kommunen, har JSB 
Plast valgt at vinkle projektet anderledes. Interne konkurrencer mellem 
afdelingerne og et kapløb med en anden lokal virksomhed i læselyst og 
-mængde var ikke det, der motiverede Bodil Hejlsvig og læseambassadørerne, 
der har stået for at vælge, hvilke læseoplevelser, de ville tilbyde 
medarbejderne. 
</p><p>
»Vi ville hellere arbejde med, hvordan man kunne få litteraturen ind i en 
produktion som her ved JSB Plast, og så ville vi, i stedet for at fokusere 
på en konkurrence, hvor det gælder om at læse mest, hellere få mange til at 
læse lidt«, siger Bodil Hejlsvig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2526523/100000-danskeres-laeselyst-skal-vaekkes-med-gratis-bavian-og-terrorthriller/">100.000 danskeres læselyst 
skal vækkes med gratis 'Bavian' og terrorthriller</a></p><p>
I aften er omkring 20 af virksomhedens i alt 120 ansatte mødt op for at 
diskutere litteratur, og tre af de tilstedeværende er mænd. 
</p><p>
»Det er åbenbart pigerne, der har mest lyst til at læse«, siger Bodil Hejlsvig 
med et grin, men bliver modsagt af Trine Kildemoes, der udover at arbejde 
ved JSB Plast, er natholdets ambassadør under kampagnen. 
</p><p>
»Det er næsten halvt om halvt om natten«, indvender hun. 
</p><h3>
1,5 millioner danskere læser ikke 
</h3><p>
Der kan dog godt være noget om det, når bibliotekaren stiller spørgsmålstegn 
ved mændenes fravær. 
</p><p>
Kulturvaneundersøgelsen fra 2012 viser, at 40 procent af den voksne befolkning 
i Danmark aldrig eller sjældent læser en skønlitterær bog, svarende til 1,5 
millioner mennesker. 
</p><p>
Ud fra de tal har kulturministeriet lavet en ny undersøgelse for at 
identificere ikke-læseren. 1.575 mennesker i alderen 18-74 år, der hører til 
gruppen, der aldrig eller sjældent læser, er blevet spurgt til deres 
læsevaner og andre forhold. De har fordelt sig i tre segmenter, de 
motiverede, de ikke-interesserede og de travle familier, der hver har sine 
grunde til, at der sjældent bliver åbnet en bog. 
</p><p>
Trine Kildemoes på 39 år var selv en af ikke-læserne, indtil hun blev 
ambassadør. 
</p><div class="art-fakta article-box">
<h4 class="">
Danmark Læser</h4>
<div class="fakta-body" data-buildingblock="embedded_factboxlink">
<p>
Undersøgelser viser, at op mod 40 procent af den voksne danske befolkning ikke 
læser. Danskere, der generelt læser meget, læser nu endnu mere, mens dem, 
der sjældent læser, læser stadig mindre.
</p><p>
Kulturminister Marianne Jelved har afsat 20 millioner kroner over de næste 
fire år til at få flere danskere til at læse. 
</p><p>
12 kommuner er blevet udvalgt som ’læsekommuner’, og de skal dyste om at blive 
Danmarks bedste læsekommune. Den kommune, der lykkes bedst med læsefremmende 
initiativer vinder i maj 2015.
</p><p>
Kommunerne har modtaget op til en halv million kroner til deres initiativer 
samt en række tilbud om oplæg og forfattermøder.
</p><p>
Den 23. april er det både ’Verdens Bogdag’ og ’Danmark Læser Dagen’. Fem 
bogtitler er blevet valgt til uddeling i tusindvis af eksemplarer. Alle kan 
melde sig som boguddelere og dermed bestemme, hvem de vil give en bog til. 
</p><p class=" bl-elem"><i class=" bl-elem">Kilde: <a class=" bl-elem" href="http://www.danmarklaeser.dk/">http://www.danmarklaeser.dk/</a></i></p>
</div>
</div><p>
»Jeg tror, at jeg har læst en bog for seks-syv år siden, men ellers skal vi 
helt tilbage til skoletiden«, siger hun om sine tidligere læsevaner. </p><p>
Da bøgerne indtog hendes arbejdsplads, blev det pludselig meget lettere at 
komme i gang. Hun har altid haft lysten til at læse men er blevet ved med at 
udskyde projektet, fordi hun ikke har følt, at hun havde tid til læsning. 
</p><h3>
Bogen er bedre end filmen 
</h3><p>
Nu er hun kommer gennem mere end tyve bøger på tre-fire måneder. Hovedsagelig 
lydbøger, men engang imellem snupper hun også en e-bog på mobilen. 
</p><p>
»På telefonen er siderne ikke så lange«, joker hun hen over bordet i lokalet, 
hvor der er blevet spist færdigt og ved at blive gjort klar til visning af 
filmen ’Den Hundredeårige’. 
</p><p>
Rundt omkring ligger eksemplarer af bogen bag filmen i stakkevis. 
Medarbejderne har læst den og skal i dag diskutere, hvad der sker, når man 
omsætter en bog til film. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/_____Intet_navn_____921061y.jpg" alt="" border="0"/><span class="caption"><span class="f-img-caption">Filmatisering. 
</span>Efter at have læst bogen om den hundredårige, der kravlede ud af vinduet og forsvandt, er medarbejderne mødt op for at se filmen. På fabrikken, ikke i biografen, så natholdet kan være med inden arbejdet kalder. Foto: Astrid Dalum</span></span></p><p>
Og som hos de fleste andre fans af litteraturen, er der bed enighed om, at 
filmatiseringer stort set aldrig lever op til bogen bag, da rulleteksterne 
kører og lyset i lokalet igen bliver tændt 
</p><p class=" bl-elem">
»Jeg tror slet ikke, at jeg havde set filmen færdig, hvis ikke jeg havde læst 
bogen først«, siger Trine Kildemoes, inden hun går i gang med at genfortælle 
bogen for dem, der ikke nåede at blive helt færdige. 
</p>	
</div>
</div></body></html>
