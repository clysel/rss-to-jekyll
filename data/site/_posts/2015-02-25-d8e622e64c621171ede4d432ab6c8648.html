---
layout:     post
title: 	    "Terrorforsker: I dag er Islamisk Stat reelt en fungerende stat"
post_author:	    
post_date:	    Wed, 25 Feb 2015 16:16:01 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2562700/terrorforsker-i-dag-er-islamisk-stat-reelt-en-fungerende-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<div class="art-fakta article-box">
<h4 class="">
Blå bog</h4>
<h5>
Terrorforsker</h5>
<p class="fakta-body" data-buildingblock="embedded_factboxlink">
<b>Loretta Napoleoni </b>F. 1955, italiensk journalist, økonom og forsker i 
terrorisme. Bosat i USA. Skribent og kommentator i flere italienske aviser. 
Har også været korrespondent og kommentator ved den spanske avis El País. 
Har udgivet flere bøger om finansiering af terror, Irak m.v. Loretta 
Napoleonis bog ?Islamisk Stat? er netop udkommet på forlaget Tiderne Skifter.
</p>
</div><p>
Vi kan lige så godt se det i øjnene, siger Loretta Napoleoni: »Islamisk Stat 
er allerede mere end en bevægelse. I dag er Islamisk Stat reelt en 
fungerende stat. Bevægelsen kontrollerer et enormt territorium. Den er ikke 
anerkendt af sine naboer. Men den tager ansvar for sit område og sin 
befolkning. Og den har en økonomi til at finansiere sig selv«. 
</p><p>
Sådan behøvede det ikke at være. 
</p><p>
Da IS i 2010 blot var en omstridt bevægelse, en milits, var den reelt på 
sammenbruddets rand. Men både Saudi-Arabien, Qatar og Kuwait sørgede ifølge 
Napoleoni for den finansiering, der gjorde det muligt for Mellemøstens nu 
mest omstridte terrorbevægelse at tage kontrol med et voksende område i 
Syrien og Irak. 
</p><p>
»Sponsorerne var næppe opmærksomme på, hvad der var ved at ske«, siger 
Napoleoni, italienskamerikansk forsker og forfatter. »Penge flød til og fra 
den ene oprørsgruppe efter den anden. Grupperne samarbejdede på kryds og 
tværs, og Islamisk Stat kom stærkest ud«. 
</p><p>
»I dag kæmper alle grupper imod alle og hver især for deres eget territorium«, 
siger hun. Men én bevægelse skiller sig ud – og det er Islamisk stat – ved 
at have bemægtiget sig et vældigt område og skaffe sig indtægter til at 
etablere en nation. »De tjener penge på olie, men de administrerer også 
distribution af vand og elektricitet som en stat«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2396324/portraet-af-islamisk-stat-brutale-krigere-med-sorte-masker-skaber-raedsel/">Portræt af Islamisk Stat: 
Brutale krigere med sorte masker skaber rædsel</a></p><p><i class=" bl-elem">Er det en stat, som kan hævde at have befolkningens opbakning?</i></p><p>
»I nogen udstrækning«, siger Napoleoni. »Islamisk Stat sørger for lov og orden 
i sit eget område, en form for stabilitet, som er bedre end det kaos, som 
hersker omkring det, både i Syrien og i Irak«. 
</p><h3>
Ikke folkemord i normal forstand
</h3><p>
Hun bruger i sin bog, ’Islamisk Stat’, som netop er udkommet på dansk, ordet 
’folkemord’ om nogle af Islamisk Stats metoder mod minoriteter i sit område. 
</p><p>
»Det er ikke et folkemord i normal forstand. Etnisk udrensning er mere 
præcist. Den sunnimuslimske statsmagt giver mindretallet af shiitter en 
mulighed for at konvertere. Hvis de nægter, bliver de pålagt en bøde. Men, 
ja, hvis de både afviser at konvertere og at betale en bøde, risikerer de at 
blive slået ihjel«. 
</p><p><i class=" bl-elem">Kan det skaffe Islamisk Stat folkelig opbakning i det lange løb?</i></p><p>
»Det ved jeg ikke. Hadet mellem sunnier og shiitter er stort. Og sunnierne har 
følt sig diskrimineret af den ny regering i Bagdad efter krigen mod Saddam 
Hussein«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2404071/her-er-terroristernes-nye-vaabenarsenal/">Her er terroristernes nye 
våbenarsenal</a></p><p>
Hun mener, at Islamisk Stat ikke nødvendigvis er værre for sine indbyggere end 
mange andre stater i Mellemøsten – »Saudi-Arabien håndhæver nogle af de 
samme afstraffelsesmetoder som Islamisk Stat« – og ikke nødvendigvis mindre 
populær: »Tag ikke fejl. Folk i disse lande ønsker forbrydere henrettet for 
grove lovovertrædelser. Vi kan ikke hævde, at det, der sker, repræsenterer 
noget unormalt i Mellemøsten«. 
</p><p>
»Islamisk Stat er født ud af en militær erobringskrig. Andre stater i 
Mellemøsten er skabt af vestlige kolonimagter. Det nye ved Islamisk Stat er, 
at den selv trækker sine grænser ...«. 
</p><p><i class=" bl-elem">Hvor langt vil staten gå?</i></p><p>
»Islamisk Stat køres af pragmatiske ledere under kaliffen, Baghdadi ...«. 
</p><p><i class=" bl-elem">– som er valgt eller har udpeget sig selv?</i></p><p>
»... som har udpeget sig selv. Men staten satser næppe på at underlægge sig 
hele Mellemøsten. Jeg mener f.eks., at de ikke ønsker at bemægtige sig Iraks 
store shiitiske områder. Men Baghdadi vil gå efter magten i de store 
sunnitiske områder i det nordvestlige Syrien, også efter de sunnitiske dele 
af irakisk Kurdistan, og efter det nordøstlige Syrien«. 
</p><h3>
Vesten har blandet sig for meget
</h3><p>
Napoleoni tror ikke, at man skal lægge alverden i, at Islamisk Stat tabte det 
lokale slag om byen Kobane i det nordlige Syrien: »Byen er i ruiner. IS vil 
formentlig kæmpe lige så længe om Mosul i det nordlige Irak, hvor man venter 
det næste større slag. Måske taber de, men i givet fald vil de efterlade 
byen totalt ødelagt«. 
</p><p>
Napoleoni finder det helt skævt, at vestlige ledere gør så klart forskel på 
Islamisk Stat og f.eks. Egypten og Saudi-Arabien. 
</p><p>
»Egyptens præsident kom til magten ved at kuppe en folkevalgt præsident«, 
siger hun. Og USA’s allierede på Den Arabiske Halvø er ikke mere 
demokratiske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2559457/amerikansk-afsloering-af-angrebsplaner-i-irak-moeder-haard-kritik/">Amerikansk afsløring af 
angrebsplaner i Irak møder hård kritik</a></p><p>
Hun synes, at militser og kræfter i den arabiske verden »selv må udkæmpe sine 
egne krige«. Vesten har efter hendes mening allerede blandet sig i for 
meget. 
</p><p><i class=" bl-elem">Kan man forestille sig, at Islamisk Stat gerne vil samarbejde med Vesten?</i></p><p class=" bl-elem">
»Islamisk Stat vil næppe selv tale med Vesten. Men IS bygger på sunnimuslimske 
stammer, hvis ledere grundlæggende ikke er antivestlige. Det er dem, der har 
gjort Islamisk Stat mulig. Det er også dem, der bestemmer, om Islamisk Stat 
skal overleve«. 
</p>	
</div>
</div></body></html>
