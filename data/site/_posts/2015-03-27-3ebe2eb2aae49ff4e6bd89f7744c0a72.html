---
layout:     post
title: 	    "Ordningen med landsdelsorkestre synes i opløsning"
post_author:	    
post_date:	    Fri, 27 Mar 2015 10:35:20 +0100
post_site:	    politiken.dk 
post_link:	    http://politiken.dk/kultur/musik/ECE2605979/ordningen-med-landsdelsorkestre-synes-i-oploesning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark har fem symfoniorkestre spredt ud over landkortet med et i hver ende 
af Jylland, et i midten, et på Fyn og et på Sjælland. 
</p><div class="art-quote article-box">
<p class="quote"/>
<blockquote>
<p class="quote-txt">
Problemet er, at politikerne ikke bakker helhjertet op
</p>
</blockquote>
</div><p>
Sammen giver de fem landsdelsorkestre alle danskere mulighed for at høre 
symfonisk musik i det område, hvor de bor. Orkestrene turnerer i hver sin 
del af landet og leverer musikoplevelser til voksenpublikummet og 
skolekoncerter for børn, der måske ellers ikke ville få mulighed for at 
hilse på violiner, fagotter og pauker.</p><p>
Men hvor landsdelsorkesterordningen i 1960’erne – dengang velfærdsstaten var 
under opbygning – var en ordning, landets politikere tog ansvar for, virker 
det i dag, som om den er i opløsning. 
</p><p><b class="ext-link">LÆS MERE</b><a class="embeddedlink" href="http://politiken.dk/kultur/musik/ECE2603221/presset-oekonomi-goer-danmarks-symfoniorkestre-for-smaa/">Presset økonomi gør Danmarks 
symfoniorkestre for små</a></p><p>
Tilskuddene daler, og orkestrene mister musikere. Der er ikke råd til 
eksperimenter og udvikling, hvilket fyringen af orkesterchefen for 
Sønderjyllands Symfoniorkester for nylig synliggjorde, og kigger man på 
lovgrundlaget, springer et paradoks i øjnene: Landsdelsorkestrene er ved at 
være så tilskudsmæssigt udsultede, at de ikke kan opretholde den størrelse 
og det repertoire, der stilles som betingelse for, at de er berettiget til 
at modtage statstilskud. 
</p><p>
Problemet er, at politikerne ikke bakker helhjertet op om 
landsdelsorkesterordningen. Nogle orkestre får fuldt statstilskud, mens 
andre er henvist til delvis finansiering fra lokalpolitikere, som tænker: 
</p><p>
»Her kan vi godt spare lidt«. Men et kulturliv er noget, et samfund beslutter 
sig for at have – og sætter penge af til. Hvis Folketinget mener, danskerne 
fortsat skal kunne opleve levende symfonisk musik over hele landet, må der 
skabes et ensartet, rimeligt statsligt tilskudsniveau, der sætter 
landsdelsorkestrene i stand til at opfylde musiklovens krav om at »afholde 
orkesterkoncerter omfattende et alsidigt repertoire af såvel ældre som nyere 
og nye musikalske værker«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2567460/dansk-orkesterchef-fyret-efter-stort-underskud/">Dansk orkesterchef fyret efter 
stort underskud </a></p><p>
Som situationen er i dag, tager staten ikke seriøst ejerskab for orkestrene, 
der er tvunget til at operere med forskellige nødløsninger på et 
sammenflikket grundlag af tilfældige, historisk betingede vilkår. At 
orkestrene skal finansiere nødvendige musikerstillinger med 
fondsansøgninger, flugter slet ikke med grundideen bag ordningen. 
</p><p>
Løsningen ligger i stedet i at gribe den mulighed, Marianne Jelved lod glide 
fra sig, da DR besluttede at lukke DR UnderholdningsOrkestret i efteråret. 
Her burde kulturministeren have bremset DR’s selvtægt og forlangt et samlet 
overblik over orkestersituationen i Danmark. 
</p><p>
På baggrund af et overblik kunne man så have besluttet, hvilke orkestre landet 
i dag har brug for, og om man fortsat ønsker en ordning for levende 
symfonisk musik på landsplan. Hvis det er tilfældet, bør et ensartet og 
forsvarligt økonomisk grundlag tilvejebringes, så gradvise nedskæringer og 
forskellige lokalpolitiske forhold ikke ender med at skubbe orkestrene 
derhen, hvor de ikke længere er relevante. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/">Copenhagen Phil byggede bro 
fra folkeligt til fint</a></p><p>
DR har en økonomi og en mulighed for at reklamere for sine musikprodukter, 
intet dansk orkester uden for DR kan hamle op med. 
</p><p class=" bl-elem">
Hvis ikke DR på længere sigt skal udkonkurrere landsdelsorkestrene, skal 
politikerne bakke op om deres eksistens. 
</p>	
</div>
</div></body></html>
