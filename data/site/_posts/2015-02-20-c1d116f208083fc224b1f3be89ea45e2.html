---
layout:     post
title: 	    "Eksperter: Retsstaten er under angreb"
post_author:	    
post_date:	    Fri, 20 Feb 2015 09:49:46 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2555297/eksperter-retsstaten-er-under-angreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
At lave en ordning, som overhovedet ikke involverer domstolene, men som kan 
foregå helt tys-tys i de hemmelige tjenester, er virkelig et drastisk skridt.
</p>
<p class="sender">
Jørn Vestergaard 
</p>
</blockquote>
</div><p>
Vi lever i en verden, hvor voldelige kræfter vil angribe vores demokrati og 
vores frihed«, lyder den første sætning i regeringens nye terrorpakke. Men 
et af de 12 konkrete forslag underminerer de selvsamme frihedsrettigheder, 
som regeringen har til hensigt at beskytte, siger en række juridiske 
eksperter. 
</p><p>
»Man er inde og pille ved selve rodnerven på retsstatens grundlæggende 
principper«, siger Jørn Vestergaard, professor i strafferet ved Københavns 
Universitet. 
</p><p><b class="ext-link">LÆS OM DET POLITISKE FORLØB</b><a class="embeddedlink" href="http://politiken.dk/indland/fokus_danmark/fokus_terror/ECE2554945/bag-aftalen-terror-sendte-thorning-og-loekke-ind-i-et-politisk-minefelt/">Bag 
aftalen: Terror sendte Thorning og Løkke ind i et politisk minefelt</a></p><p>
Grundlovens paragraf 72 sikrer borgernes ret til meddelelseshemmelighed: »... 
brud på post-, telegraf- og telefonhemmeligheden må, hvor ingen lov hjemler 
en særegen undtagelse, alene ske efter en retskendelse«. 
</p><p>
Men i antiterrorudspillet vil regeringen give Forsvarets Efterretningstjeneste 
(FE) ret til at aflytte og overvåge danske statsborgere i udlandet, når der, 
ifølge udspillet, »er grund til at antage, at den pågældende person har til 
hensigt at deltage i aktiviteter, der kan indebære eller forøge en trussel 
mod Danmark, danske interesser eller andre landes sikkerhed«. 
</p><p>
I dag skal politiet og PET indhente en dommerkendelse, før de kan få lov til 
at overvåge danske borgere. Men regeringen lægger nu op til, at FE kan 
overvåge »danske udenlandske krigere« uden at være underlagt denne 
domstolskontrol. 
</p><h3>
Ikke tid til at vente på en dommer 
</h3><p>
Jørn Vestergaard finder forslaget dybt problematisk for retssikkerheden og 
kalder det »utilfredsstillende«, at regeringen ikke nærmere har defineret, 
om overvågningen kan ramme danskere i alle eller kun særlige typer af 
væbnede konflikter. 
</p><p>
»At lave en ordning, som overhovedet ikke involverer domstolene, men som kan 
foregå helt tys-tys i de hemmelige tjenester, er virkelig et drastisk 
skridt; specielt når det er så uklart, hvad overvågningen nærmere skal gå ud 
på«, siger han. 
</p><p>
Samme kritik kommer fra professor emerita Eva Smith, der har speciale i 
straffe- og procesret: »Det her betyder, at fuldstændig uskyldige mennesker, 
som tilfældigvis er i udlandet, uden nogen form for kontrol kan blive 
aflyttet – det er ikke acceptabelt i et demokratisk og frit samfund. Det er 
meget lidt præcise formuleringer, som definerer, hvem der kan overvåges. Når 
der så ikke er en dommer, der skal vurdere, om man har noget grundlag for 
overvågningen, så bliver det meget, meget løst«. 
</p><h3>
Wammen: FE skal have bedre muligheder 
</h3><p>
På et pressemøde i går argumenterede forsvarsminister Nicolai Wammen (S) for, 
at det er nødvendigt at omgå retskendelser, fordi de stiller krav og tager 
tid at få: 
</p><p>
»Udgangspunktet er, at vi gerne vil give FE en mulighed for på stedet, konkret 
og hurtigt, at gribe ind, hvis planlægningen af terror er i gang«, sagde 
Wammen. 
</p><p><b class="ext-link">FAKTA</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er regeringens plan 
mod terror</a></p><p>
Han understregede flere gange, at der er sikret en kontrol med overvågningen 
gennem det styrkede Tilsyn med Efterretningstjenesterne, eftersom tilsynet 
vil skulle orienteres om hvert indgreb. 
</p><p>
Men begge argumenter er det rene vrøvl, siger de juridiske specialister. Dels 
er der i dag en bestemmelse i retsplejeloven, som giver politiet og 
efterretningstjenesten ret til i hastetilfælde at iværksætte overvågning og 
så få en dommerkendelse med tilbagevirkende kraft. Dels har tilsynet kun til 
opgave at kontrollere registreringen af overvågningen og ikke selve 
iværksættelsen af den. 
</p><div class="art-quote article-box">
<p class="quote"/>
<blockquote>
<p class="quote-txt">
Når efterretningschefen siger god for det her, så er det, fordi der er en 
begrundet mistanke
</p>
<p class="sender">
Anette Lind 
</p>
</blockquote>
</div><p>
»Det er vanskeligt at forstå, at de sædvanlige krav om dommerkendelse ikke kan 
tilgodeses«, siger Jørn Vestergaard. </p><p>
Også Jacob Mchangama fra den juridiske tænketank Justitia er bekymret: 
</p><p>
»Det her kan få den betydning, at hvis man aflytter en dansker i udlandet, som 
kommunikerer med en herhjemme, så vil personen i Danmark også blive 
overvåget. På den måde kan man også få informationer om borgere i Danmark 
uden retskendelse i nogen af enderne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554238/terroreksperter-om-12-punktsplan-teatertorden-og-defensivt/">Terroreksperter om 12 
punktsplan: »teatertorden« og »defensivt«</a></p><h3>
S: FE kan selv vurdere 
</h3><p>
Politiken har ikke fået svar på sine spørgsmål om kritikken til 
forsvarsminister Nicolai Wammen. Men forsvarsordfører Anette Lind (S) mener 
ikke, der er behov for en dommer til at godkende FE’s overvågning, fordi det 
vil være chefen for FE, og ikke tilfældige medarbejdere, som skal vurdere 
hvert tilfælde. 
</p><p>
»Når efterretningschefen siger god for det her, så er det, fordi der er en 
begrundet mistanke«, siger Anette Lind. 
</p><p class=" bl-elem">
Til det siger Eva Smith: »Hvis man som politiker mener, at en 
efterretningschef kan være lige så god en garant for retssikkerheden som en 
dommer, så har vi begyndelsen til en politistat«. 
</p>	
</div>
</div></body></html>
