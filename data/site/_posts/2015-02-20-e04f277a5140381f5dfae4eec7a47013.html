---
layout:     post
title: 	    "Danske Bank gearer op for beløbsgrænserne på Mobilepay"
post_author:	    
post_date:	    Fri, 20 Feb 2015 10:42:42 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2555413/danske-bank-gearer-op-for-beloebsgraenserne-paa-mobilepay/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nu kan brugere af Mobilepay sende flere penge både dagligt og årligt, oplyser 
banken bag betalingsløsningen.
</p><p>
Danske Bank er blevet bedre bekendt med sin betalingsløsning. Derfor løftes 
loftet nu for, hvor mange penge brugere af Mobilepay kan sende til andre.
</p><p>
De omkring to millioner brugere af app'en kan hæve deres årlige beløbsgrænse 
fra 50.000 kroner til 80.000 kroner, hvis de registrerer deres CPR-nummer.
</p><p>
Ønsker man at hæve loftet endnu mere, skal man identificere sig med NemID. På 
den måde kan brugeren årligt hæve 150.000 kroner, oplyser Danske Bank i en 
pressemeddelelse.
</p><h3>
Banken føler, den kender sine kunder bedre
</h3><p>
»Reglerne siger, at vi på et tidspunkt skal kende vores Mobilepay brugere 
bedre«.
</p><p>
»Vi har ønsket at vente, til den mest brugervenlige løsning var klar. Det er 
den nu. Dermed kan vi hæve årsloftet«, siger Mark Wraa-Hansen, chef for 
Mobilepay-divisionen i Danske Bank.
</p><p>
Samtidig hæves det daglige loft til 2.000 kroner fra tidligere 1.500 kroner.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2525710/nu-kan-du-betale-dine-internetkoeb-paa-mobilen/">Nu kan du betale dine 
internetkøb på mobilen </a></p><p>
Tidligere har konkurrenten på området, Swipp, hævet sin daglige beløbsgrænse 
fra 3.000 kroner til 10.000 kroner om dagen. Det skete i oktober sidste år.
</p><p class=" bl-elem">
Mens der står 81 banker bag betalingsløsningen Swipp, er Danske Bank ene om at 
administrere Mobilepay.
</p>	
</div>
</div></body></html>
