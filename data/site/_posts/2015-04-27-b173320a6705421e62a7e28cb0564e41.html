---
layout:     post
title: 	    "Midt under 1813-kaos: Brugerne var tilfredse med akuttelefonen"
post_author:	    
post_date:	    Mon, 27 Apr 2015 06:10:37 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2644360/midt-under-1813-kaos-brugerne-var-tilfredse-med-akuttelefonen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om undersøgelsen</h4>
<div class="fakta-body" data-buildingblock="embedded_factboxlink">
<ul><li>Undersøgelsen er foretaget af Region Hovedstadens Enhed for Evaluering og 
Brugerinddragelse som en telefonundersøgelse blandt de borgere, som har 
været i kontakt med 1813 i februar, uge 5, 6 og 7 i 2015.</li><li>Februar var præget af nogle af Akuttelefonens længste svartider, siden den 
nye ordning gik i luften i januar 2014.</li><li>Af de 1.475 borgere, som blev spurgt om at deltage i undersøgelsen, svarede 
75 procent, at det ville de gerne. Dermed deltagog godt 1.100 borgere i 
undersøgelsen.</li><li class=" bl-elem">Undersøgelsen fokuserer på de borgere, der har været i telefonisk kontakt med 
personalet på 1813. Der kan således både være tale om syge eller 
tilskadekomne eller pårørende til syge eller tilskadekomne.</li></ul><p class=" bl-elem"><b class="ext-link">Link:</b><a class=" bl-elem" href="https://www.regionh.dk/presse-og-nyt/pressemeddelelser-og-nyheder/Documents/Borgernes%20oplevelser%20af%20Akuttelefonen%201813%2024042015.pdf" target="_blank">Borgernes 
oplevelser af Akuttelefonen 1813 24042015(1).pdf</a></p>
</div>
</div><p>
Ni ud af ti i Hovedstadsområdet, der i tre kaotiske uger for akuttelefonen 
1813 i februar i år var i kontakt med sygeplejersker og læger, er enten 
meget tilfredse eller tilfredse med, hvad de fik ud af at kontakte 1813. 
</p><p>
Det viser en undersøgelse, som Region Hovedstaden har lavet ved at tale med 
lidt over 1.000 mennesker, som var igennem til akuttelefonen i de tre uger. 
</p><p>
Trods tilfredsheden præger utilfredsheden med svartiderne dog også 
undersøgelsen. Næsten halvdelen svarer, at det største problem var 
ventetiden i telefonen og ventetiden, fra de talte med en sygeplejerske, til 
de kom til at tale med en læge. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2506515/ny-rapport-1813-faar-nok-aldrig-korte-ventetider/">Ny rapport: 1813 får nok aldrig 
korte ventetider</a></p><p>
Men alligevel har hverken den kritiske medieomtale eller de lange svartider 
påvirket brugernes samlede indtryk af den service, de har fået hos 
akuttelefonen. 
</p><p>
Brugernes svar i undersøgelsen viser, at de er tilfredse med sygeplejerskernes 
og lægernes evner for at lytte og spørge. Og brugerne føler sig hørt og 
forstået og ender overvejende med en viden om, hvordan de skal bruge 1813's 
råd og vejledning. 
</p><p>
Regionsrådsformand Sophie Hæstorp Andersen (S) er tilfreds med de nye 
resultater. 
</p><p>
»Det bekræfter det billede, som vi har haft, nemlig at borgerne er glade for 
hjælpen på 1813. Det er ingen hemmelighed, at Akuttelefonen 1813 har været 
udskældt, blandt andet på grund af svartiderne. Men besvarelserne vidner om, 
at kritikken ikke altid er berettiget«, siger Sophie Hæstorp Andersen i en 
pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2494199/77-aarig-med-ildebefindende-maatte-vente-i-79-minutter-paa-akuttelefonen/">77-årig med ildebefindende 
måtte vente i 79 minutter på akuttelefonen</a></p><p>
Undersøgelsen viser blandt andet, at 91 procent føler sig hørt og forstået af 
1813's personale. På spørgsmålet om, hvorvidt personalet spørger ind til 
borgerens sygdom eller skade på en god måde, svarer 90 procent, at de er 
'meget positive' eller 'positive over for sygeplejerskerne. For lægerne er 
tallet 92 procent. 
</p><p>
Samme høje tilfredshed giver brugerne udtryk for i forhold til den vejledning, 
som borgerne får fra Akuttelefonen 1813. 90 procent ved, hvordan de 
efterfølgende skal handle eller forholde sig. 
</p><h3>
Telemedicin 
</h3><p>
Flere fremhæver, at det er positivt, at man kan sende billeder ind, så 
personalet ved Akuttelefonen 1813 kan vurdere skaden eller sygdommen. 
</p><p class=" bl-elem">
Og at det er rart at få mulighed for at blive ringet op af en læge inden for 2 
timer, hvis der er symptomer på øjenbetændelse, blærebetændelse eller 
børneorm. 
</p>	
</div>

</div></body></html>
