---
layout:     post
title: 	    "12 veje til at få mere tid sammen med børnene"
post_author:	    
post_date:	    Sat, 11 Apr 2015 17:30:34 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2623521/12-veje-til-at-faa-mere-tid-sammen-med-boernene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Halvdelen af alle forældre laver ikke noget sammen med deres børn hver dag, 
viser en ny undersøgelse fra Psykiatrifonden. Det skader børns udvikling og 
selvværd, mener eksperter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2621511/boern-i-alle-aldre-har-brug-for-deres-foraeldre-hver-dag/">Børn i alle aldre har brug for 
deres forældre hver dag</a></p><p>
Her får du børnepsykologerne Charlotte Diamant og Gitte Haags bedste ideer 
til, hvordan du får opprioriteret det vigtige samvær med dine børn - til 
gavn og glæde for både børn og voksne: 
</p><p><b>Brug kalenderen.</b> Gør det til en vane at tænke samvær med dine børn ind 
i den daglige kalender. Sæt tid af, som du gør til alle mulige andre vigtige 
ting. 
</p><p><b>Prioritér samværet.</b> Lad være med at sætte børnene i sidste 
række efter vasketøj, madlavning, motion og andre gøremål i hverdagen. Stå 
lidt tidligere op, eller vent med noget af det, til børnene sover. 
</p><p><b>Inddrag børnene. </b>Du kan også gøre det til en dyd at have børnene 
med, når det praktiske skal ordnes i hjemmet. Masser af gode samtaler opstår 
under madlavningen, mens I vasker op, lægger vasketøj sammen, luger ukrudt 
eller sidder i bilen på vej i Silvan. Det gælder børn i alle aldre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2531233/unge-savner-at-tale-med-foraeldre/">Unge savner at tale med 
forældre</a></p><p><b>Spis sammen. </b>Hav som mål, at I som minimum spiser ét måltid om dagen 
sammen i familien. Hvis det ikke kan lade sig gøre at samles om aftensmaden, 
så kan det måske lade sig gøre ved morgenmaden. Stå evt. en halv time 
tidligere op, så I har ro til at hygge jer ved morgenbordet. 
</p><p><b>Læg elektronikken væk. </b>Fjernsyn, iPads og telefoner fylder 
meget i mange hjem. De er både tids- og nærværsrøvere, så tag et aktivt valg 
om at lade elektronikken fylde mindre. 
</p><p><b>Brug din flekstid.</b> Mange arbejdspladser giver i dag mulighed for, at 
medarbejderne kan flekse. Måske kunne du organisere dit arbejde anderledes, 
så det giver mere tid til børnene? De tidlige, rolige morgentimer kan være 
gode at arbejde i - og det giver dig fri med god samvittighed om 
eftermiddagen. 
</p><p><b>Sænk barren. </b>Halser du rundt for at have det perfekte hjem, den 
perfekte krop, lave den perfekte mad og være den perfekte medarbejder? Øv 
dig i at lade det være ok med en middelmådig præstation ind imellem, hvis 
det gør, at du får tid til dine børn. 
</p><p><b>Lav ingenting sammen. </b>Du behøver ikke at have nogen planer for samværet 
med børnene. Tit opstår de allerbedste stunder, når I ikke skal noget 
bestemt. Lad lysten og de pludselige indfald bestemme. Det kræver hverken 
Tivoli-ture eller biograf at hygge sig sammen. 
</p><p><b>Tilbyd din tid.</b> Helt generelt, så vis dit barn, at du er der. Sidder 
det for eksempel og laver lektier, så sæt dig ned ved siden af med din 
computer eller avisen. Svar opmærksomt, når barnet spørger dig om noget. 
Signalér, at du vil dit barn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2531383/15-aarige-vores-foraeldre-udskyder-det-naar-vi-vil-tale-med-dem/">15-årige: Vores forældre 
udskyder det, når vi vil tale med dem</a></p><p><b>Lad dig ikke slå ud.</b> Hvis I ikke har været vant til at være ret 
meget sammen i jeres familie, kan det godt føles kunstigt i begyndelsen, og 
især de ældre børn kan virke afvisende. Men bare bliv ved med at foreslå, at 
I laver noget sammen. Det skal nok blive hyggeligt hen ad vejen! 
</p><p><b>Sæt pris på bøvlet.</b> Husk, at en del af det at være 
familie er at have konflikter med hinanden. Konflikterne er med til at 
udvikle børnene. 
</p><p><b>Nyd dine børn. </b>Giv dig selv ro til at mærke, hvordan samværet 
blomstrer, når du giver det tid og nærvær. 
</p><p class=" bl-elem"><i class=" bl-elem">Kilder: Børnepsykologerne Charlotte Diamant og Gitte Haag </i></p>	
</div>

</div></body></html>
