---
layout:     post
title: 	    "Politikens anmelder kæmper med at absorbere Jenny Tunedals poesi"
post_author:	    
post_date:	    Wed, 18 Mar 2015 11:39:27 +0100
post_site:	    politiken.dk 
post_link:	    http://politiken.dk/kultur/boger/ECE2592301/politikens-anmelder-kaemper-med-at-absorbere-jenny-tunedals-poesi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Jenny Tunedal: Kapitel Et</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Flot og fornemt oversat af Julie Sten-Knudsen. 
</p><p class=" bl-elem">
Arena. 146 sider, 160 kr.
</p>
</div>
</div><p>
Jenny Tunedals ’Kapitel Et’ er ikke en af de bøger, der bare går rent ind; det 
er en bog, man rent ud sagt skal gå ind i selv. Og selv det kan være svært 
nok. 
</p><p>
Jeg har læst bogen igennem ikke mindre end tre gange, og selvom bogens 
kvaliteter på en måde står tydeligt frem, har jeg endnu ikke været i stand 
til helt at absorbere denne bogs poesi. 
</p><p>
Og hvad stiller man så egentlig op? »Hvad siger man, når man ikke rigtig kan 
se det for sig«, som bogen selv spørger et sted? 
</p><h3>
Ensomhed og kuldsejlet kærlighed 
</h3><p>
Man kunne begynde med en nøgtern karakteristik: Jenny Tunedal (f. 1973) er en 
meget betydningsfuld svensk kritiker og digter, hun debuterede i 2003, mens 
’Kapitel Et’ udkom i 2008 og altså nu foreligger på dansk ved Julie 
Sten-Knudsen, som også oversatte Tunedals ’Min krig, suiter’ til dansk i 
2012 og som sammen med digterkolleger som Olga Ravn og Mette Moestrup har 
været ret så påvirkede af Tunedals feministiske poesi. 
</p><p>
’Kapitel Et’ er en digtsamling om ensomhed og kuldsejlet kærlighed. Den er 
arkitektonisk anlagt, der er fokus på konkrete værelser og rum, hjemmet og 
haven udenfor. 
</p><p>
Kompositorisk består bogen af 12 afsnit, hvor ét simpelthen hedder ’Ensomhed’, 
mens tre bærer titlen ’Jeg tænker på ham i en måned’, hvor der er 31 tekster 
for månedens 31 dage, og hvor skriften således må forstås som et dagligt 
ritual, en sørgeproces, overlevelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1651782/svensk-krigsdigter-udfolder-voldelige-traesnit/">Svensk krigsdigter udfolder 
voldelige træsnit</a></p><p>
Der er imidlertid ingen overordnet fortælling, der er derimod sætning efter 
sætning, det er sådan, bogens poetiske tekster bevæger sig frem: 
</p><p>
»Ser ud som om tiden trykkes sammen i en eneste svulmende knop. Hver knop har 
steder hvor lyset ikke når ind men heller ikke skjuler. Hunden forsvinder 
for dig. Så jeg. Selv parkerne, udsigten gennem vinduet. Hver dag vil jeg 
kommentere træerne og klokker hvis spil er løfte om mere. Jeg beundrer evnen 
til at sørge og sørge godt, ligesom alle de fraser familier lagrer i 
fællesskab. Dine tilsyneladende uopslidelige penne. En blomst kan ikke 
gentages, ikke min kærlighed til den, men al kærlighed ser ud som en ufærdig 
tanke om rækkefølge.« 
</p><p>
Her ser man, hvordan Tunedal skriver: Tungt, men flimrende; abstrakt, men 
præcist. Man ser også, hvordan forløbet følger af sætningerne snarere end 
omvendt, og at ret markante spring fra den ene sætning til den anden kan 
forekomme. 
</p><h3>
Ord uden døre 
</h3><p>
Det er en stil, man kender fra den såkaldte <i>language poetry</i>, 
eksempelvis Lyn Hejinians ’My Life’ fra 1987, der realiserede en poetisk 
praksis med sprogets materialitet som ud- og omdrejningspunkt, forstået på 
den måde at erindringen og fortællingen om et liv, for eksempel, må være 
båret af sproget selv og dets materielle karakter. 
</p><p>
Således også hos Tunedal, hvis digte dog er sværere for mig at læse end 
Hejinians. Måske skyldes det en mindre grad af legesyghed og en større grad 
af tungsind og alvor, eller måske at ordene, som digtsamlingen selv 
udtrykker det, er »uden døre«. 
</p><p>
Noget af det, som i hvert fald gør ’Kapitel Et’ svær at læse, er, at det er en 
bog, som er fuld af følelser, men som samtidig nærer en stærk uvilje mod at 
formidle eller kommunikere sine følelser umiddelbart. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2102342/smukke-skarpe-haarde-digte-paa-svensk-kommer-nu-paa-dansk/">Smukke, skarpe, hårde digte på 
svensk kommer nu på dansk</a></p><p>
Det handler ikke kun om, at sproget kan korrumpere enhver form for følelse, 
men også om, at følelser i sig selv ikke nødvendigvis er sande eller præcise 
eller ægte. 
</p><p>
»Det dybfølte er også omtrentligt«, står der netop et sted. Et andet sted: 
»Ægte og hyklede følelser. Bekendelsen er jo også noget ydre«. 
</p><p>
Den distance, som <i>det </i>skaber, er bogens bemærkelsesværdige projekt, men 
det er også bogens banale problem. Det er i hvert fald, som om bogen vakler 
mellem at være poesi <i>om </i>ensomhed og at være poesi <i>som</i> 
ensomhed. 
</p><h3>
Den poetiske krypt 
</h3><p>
Men så er der alle de sekvenser, hvor det virkelig lykkes for Tunedal at 
forene tanke og følelse i sin skrift. 
</p><p>
Som når hun leverer one-liners som »Når jeg ser dit billede er det altanen jeg 
savner og pengene«. 
</p><p>
Eller scener som: »Indenfor. Det ville være bedre ikke at vide det. Det ville 
være bedre at glemme den her adresse. Vinduet er en indrømmelse. Jeg bad om 
et løfte. Ligesom en hund. I sneen kan snavs ses. Det kan være en trøst. Det 
kan være en belønning. Men jeg spørger ikke efter sukker. Sukker ville ikke 
smelte i din mund. Jeg tæller bare mine dage som din far. Der er altid nogen 
som mangler. Hvis krigen kommer er ikke en frase jeg er vokset op med, men 
hvis alle dør og vinteren fortsætter? Bløde tæpper over hele gulvet. Ingen 
våben i forkerte hænder. Alt hvad du sagde var sandt. Som ved et mirakel kan 
jeg trække vejret selv i dyb søvn. Jeg har et stort hjerte«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1388773/ny-bog-er-vellykket-navlepilleri-i-hjemmet/">Ny bog er vellykket 
navlepilleri i hjemmet</a></p><p class=" bl-elem">
Her åbner den poetiske krypt sig. Her forstår man pludselig også 
digtsamlingens næsten religiøse impuls: At kærligheden kan være skyld i 
ensomhed, i at man taber troen, men samtidig <i>er</i> kærligheden den 
eneste udvej: »Ingenting er så svært som ikke at elske. Det er umuligt at 
skrive sandere. Kun kærligheden kan tro, eller det er kærligheden som tror«. 
</p>	
</div>
</div></body></html>
