---
layout:     post
title: 	    "Moore og Redmayne vandt for bedste hovedroller "
post_author:	    
post_date:	    Mon, 23 Feb 2015 07:12:01 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2558628/moore-og-redmayne-vandt-for-bedste-hovedroller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Oscar 2015</h4>
<div class="fakta-body"><p>
Natten til mandag uddeles The Academy Awards - Oscar-statuetterne. 
</p>
</div>
</div>
<p>
De gyldne statuetter for bedste mandlige og kvindelige hovedrolle ved årets 
Oscar-uddeling gik i år til briten Eddie Redmayne, der spiller fysikeren 
Stephen Hawking i 'Teorien om alting', mens amerikanske Julianne Moore fik 
prisen for sin rolle i "Jeg er stadig Alice". 
</p><p>
Moore var forinden spået til at vinde en statuette, mens der blandt andet blev 
gættet på, at Michael Keaton ville løbe med den prestigefyldte pris for sin 
rolle i 'Birdman'. 
</p><p>
Natten til mandag blev det dog 33-årige Eddie Redmayne, der modtog sin første 
Oscar. 
</p><p><b class="ext-link">OVERBLIK </b><a class="embeddedlink" href="http://politiken.dk/kultur/filmogtv/oscar/ECE2558637/faa-oscar-overblik-her-er-vinderne/">Her er vinderne</a></p><p>
Redmayne skildrer Hawkings liv fra ung og rørlig til lammet kørestolsbruger og 
førende fysiker, og skuespilleren er blandt andet også kendt fra roller i 
'Les Misérables' og 'My week with Marilyn'. 
</p><p>
»Jeg er fuldstændig klar over, at jeg er en heldig, heldig mand«, lød det fra 
Eddie Redmayne i sin takketale. 
</p><p>
Her sagde han også, at prisen gik til alle dem rundt om i verden, der kæmper 
med Amyotrofisk lateral sklerose (ALS) - sygdommen, som Stephen Hawking 
lider af. 
</p><h3>
Længere tid med ægtemanden 
</h3><p>
54-årige Julianne Moore har hele fire gange tidligere været nomineret til en 
Oscar uden at vinde eden, og hun takkede Oscar-akademiet for sit fremtidige 
helbred. 
</p><p>
»Jeg læste en artikel, hvor der stod, at det at vinde en Oscar kan føre til 
fem års længere levetid«, lyder det fra skuespillerinden i sin takketale. 
</p><p>
»Hvis det er sandt, vil jeg gerne takke akademiet, for min mand er yngre end 
jeg«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/oscar/ECE2558551/hoejdepunkter-fra-oscar-natten-alle-i-salen-graeder-i-maa-lige-hjaelpe-mig-lidt/">Højdepunkter fra Oscar-natten: 
»Alle i salen græder, I må lige hjælpe mig lidt«</a></p><p>
Filmen 'Jeg er stadig Alice' er baseret på romanen 'Stadig Alice' af Lisa 
Genova. 
</p><p class=" bl-elem">
Julianne Moore vandt også en Golden Globe og en Bafta-pris for sin rolle i 
filmen, og i 2012 vandt hun en Emmy for sin rolle som den amerikanske 
politiker Sarah Palin i tv-filmen 'Game Change'. 
</p>	
</div>
</div></body></html>
