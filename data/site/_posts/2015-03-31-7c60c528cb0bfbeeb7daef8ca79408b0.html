---
layout:     post
title: 	    "SAS og danske piloter indgår ny overenskomst"
post_author:	    
post_date:	    Tue, 31 Mar 2015 21:59:20 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2612769/sas-og-danske-piloter-indgaar-ny-overenskomst/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS har indgået en ny overenskomst med den danske pilotforening, DPF.
</p><p>
Aftalen omfatter omkring en tredjedel af alle piloter i SAS, hvilket betyder, 
at der mangler nye overenskomster for de resterende pilotforeninger. Det 
skriver flyselskabet i en pressemeddelelse.
</p><p>
Den nuværende overenskomst mellem SAS og pilotforeningerne i Danmark, Norge og 
Sverige udløber i morgen.
</p><p>
I hovedtræk betyder aftalen, at SAS kan agere hurtigere på markedet, så 
piloterne kan arbejde længere om sommeren og holde mere fri om vinteren.
</p><p>
Samtidig sikrer aftalen tryghed i ansættelsen, lyder det.
</p><p>
»Sammen med Dansk Pilotforening har vi i dag taget et stort skridt fremad og 
har indgået en overenskomst, der afspejler SAS og nutidens 
konkurrencesituation«.
</p><p>
»Gennem en yderst konstruktiv dialog er vi nået frem til indholdet i den nye 
aftale, og det er værdifuldt. SAS har et fantastisk pilotkorps, som bidrager 
til, at vi kan levere et skarpt produkt til kunderne, og det skal vi værne 
om«, siger koncernchef i SAS, Rickard Gustafson.
</p><h3>
Forenklet aftale
</h3><p>
Et af de vigtigste elementer er, at den nye aftale bliver kraftigt forenklet. 
Den nye aftale er nemlig på knap 40 sider i forhold til tidligere på 238 
sider.
</p><p>
Også piloterne er tilfredse med aftalen.
</p><p>
»Forhandlingerne har været langstrakte og til tider intense, men hele tiden 
konstruktive og ført i en god tone. SAS har ønsket at fastholde den 
skandinaviske model med overenskomst på effektive og konkurrencedygtige 
vilkår«, siger Niels Møller, formand for DPF.
</p><p>
Dialogen om den nye overenskomst med alle fire pilotforeninger har stået på 
siden efteråret 2014, og forhandlingerne er foregået i al hemmelighed siden 
februar.
</p><p>
SAS håber at indgå lignende aftaler med den svenske pilotforening og to norske 
pilotforeninger.
</p><p class=" bl-elem">
Den nye overenskomst er indgået for to år og træder i kraft fra 1. april 2015.
</p>	
</div>

</div></body></html>
