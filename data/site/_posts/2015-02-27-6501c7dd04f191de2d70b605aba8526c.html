---
layout:     post
title: 	    "Superstjerne sikrer Norges ottende VM-guld i træk"
post_author:	    
post_date:	    Fri, 27 Feb 2015 17:13:15 +0100
post_site:	    politiken.dk 
post_link:	    http://politiken.dk/sport/ECE2567202/superstjerne-sikrer-norges-ottende-vm-guld-i-traek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norge er for ottende gang i træk verdensmester i herrernes 4x10 kilometer 
stafet i langrend.
</p><p>
Det blev et faktum fredag eftermiddag i svenske Falun, da stjernen Petter 
Northug sikrede det norske guld på sidste tur.
</p><p>
Det skete efter en tæt duel mod Sverige og Frankrig, der vandt sølv og bronze.
</p><p>
Petter Northug afviste i spurten Sveriges Calle Halfvarsson, der blev slået 
med 0,6 sekunder.
</p><h3>
Tredje guld ved VM
</h3><p>
Dermed kunne jublen bryde løs hos den norske kvartet, der desuden bestod af 
Niklas Dyrhaug, Didrik Tønseth og Anders Gløersen.
</p><p><b class="ext-link">Læs også </b><a class="embeddedlink" href="http://politiken.dk/sport/ECE2554792/norske-legender-har-faaet-spaendt-skiene-rigtigt-paa/">Norske legender har fået 
spændt skiene rigtigt på</a></p><p>
Det var Petter Northugs tredje guld ved årets VM.
</p><p>
Frankrig, der længe var godt med, sluttede 8,9 sekunder efter Norge på 
tredjepladsen.
</p><p>
Med sejren fulgte Norges herrer op på de norske kvinders VM-triumf i stafet 
torsdag.
</p><p class=" bl-elem">
Norge har været helt dominerende foreløbig ved VM, hvor landet har erobret syv 
af 10 mulige guldmedaljer i langrendsdisciplinerne.
</p>	
</div>
</div></body></html>
