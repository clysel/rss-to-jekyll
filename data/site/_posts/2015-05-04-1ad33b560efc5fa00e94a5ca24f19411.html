---
layout:     post
title: 	    "Software-fejl i Dreamliner-fly kan slukke for al elektricitet"
post_author:	    Martin Bernth
post_date:	    Mon, 04 May 2015 08:50:39 +0000
post_site:	    www.version2.dk 
post_link:	    http://www.version2.dk/artikel/software-fejl-i-dreamliner-fly-kan-slukke-al-elektricitet-172131?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Boeing 787 Dreamliner er født med en software-fejl, der tilsyneladende uden varsel kan koste al elektricitet om bord. Den amerikanske myndighed for civil luftfart FAA har advaret flyselskaberne mod den nyopdagede fejl, som opstår, når en generator har kørt uafbrudt i 248 dage.</p>

<p><a href="http://arstechnica.com/information-technology/2015/05/01/boeing-787-dreamliners-contain-a-potentially-catastrophic-software-bug/">Det skriver Ars Technica.</a></p>

<p>Meget tyder på, at fejlen skyldes et såkaldt heltalsoverløb, som opstår, når en regneoperation forsøger at skabe en numerisk værdi, der overstiger kapaciteten i hukommelsen. Når det sker går flyets generatorer i fejlsikret tilstand og lukker ned, hvilket effektivt slukker for al strømmen om bord - også instrumenterne i cockpittet.</p>

<p>Fejlen opstår efter 2^31 centisekunder, eller godt 248 dage, hvilket har fået flere programmører på Twitter til at spekulere i, at fejlen må skyldes en begrænsning på 32-bit.</p>

<p>Det var Boeing selv, der adviserede FAA om problemet og FAA har efterfølgende udstedt et såkaldt ‘airworthiness directive’, der forpligter flyselskaberne til løbende at afbryde flyenes generatorer og sikre sig, at el-systemet er klar til flyvning, indtil Boeing er klar med en mere permanent løsning på problemet.</p>
  </section>

      </div></body></html>
