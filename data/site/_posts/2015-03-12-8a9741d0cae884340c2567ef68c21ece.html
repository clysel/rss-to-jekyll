---
layout:     post
title: 	    "Danskerne får stadig for lidt D-vitamin via kosten"
post_author:	    
post_date:	    Thu, 12 Mar 2015 16:03:23 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2584204/danskerne-faar-stadig-for-lidt-d-vitamin-via-kosten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Spis fisk og slik sol</h4>
<div class="fakta-body" data-buildingblock="embedded_factboxlink">
<p>
Solen er den vigtigste kilde til D-vitamin, og kortvarige regelmæssige ophold 
i solen er bedst. 
</p><p>
D-vitamin er specielt vigtigt for kroppens optagelse og omsætning af kalk og 
for knoglerne og musklerne. Mangel på D-vitamin øger risikoen for 
knogleskørhed og kan i svære tilfælde give muskelsmerter og svage muskler. 
</p><p>
I vinterhalvåret – fra oktober til april – er solens stråling i Danmark ikke 
stærk nok til, at der dannes D-vitamin i huden, og man tærer på det 
D-vitaminlager, man har dannet om sommeren. Derfor er det ekstra vigtigt at 
spise D-vitaminrige fødevarer om vinteren.
</p><p>
D-vitamin findes kun i større mængder i fede fisk, som f.eks. laks, sild og 
makrel, og i begrænset mængder i kød, mælk og æg. 
</p><p>
Fødevarestyrelsen anbefaler, at man spiser 350 gram fisk om ugen, samt at 
huden på ansigt, underarme og underben eksponeres for sol i 5-30 minutter 
nogle gange om ugen i sommerhalvåret. 
</p><p class=" bl-elem">
Kilde: Alt om kost, Fødevarestyrelsen
</p>
</div>
</div><div class="art-fakta article-box">
<h4 class="">
Så meget D-vitamin skal du have</h4>
<div class="fakta-body" data-buildingblock="embedded_factboxlink">
<p>
- Børn og voksne anbefales at få 10 ug om dagen. 
</p><p>
- Gravide anbefales dagligt tilskud af D-vitamin gennem hele graviditeten. 
</p><p>
- Børn og voksne, der er mørke i huden, og/eller er tilslørede, og derfor ikke 
får sollys på huden, anbefales et tilskud af D-vitamin. 
</p><p>
- Ældre over 70 år samt samt plejehjemsbeboere anbefales tilskud af D-vitamin 
og calcium. 
</p><p>
-Spædbørn anbefales et tilskud af D-vitamin og jern efter aftale med læge 
eller sundhedsplejerske. 
</p><p class=" bl-elem">
Kilde: Sundhedsstyrelsen
</p>
</div>
</div><p>
Voksne kost indeholder halv så meget D-vitamin, som den bør gøre. Og for 
børnenes vedkommende står det endnu sløjere til - de får i gennemsnit blot 3 
microgram om dagen via kosten mod de anbefalede 10. 
</p><p>
Det viser en stor undersøgelse af Danskernes kostvaner 2011-2013 fra DTU 
Fødevareinstituttet. 
</p><p>
»Danskerne får alt for lidt D-vitamin, kan vi konstatere«, siger afdelingschef 
Gitte Gross, Afdeling for Ernæring ved DTU Fødevareinstituttet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2458453/for-lidt-d-vitamin-er-livsfarligt/">For lidt D-vitamin er 
livsfarligt </a></p><p>
Det er især i de mørke måneder med kun lidt sol, det går det galt. 
</p><p>
»Både børn og voksne har brug for at få mere D-vitamin, især i vinterhalvåret 
er det et problem, fordi vi får så lidt sol«, siger Gitte Gross. 
</p><p>
Det er ikke nyt, at danskernes indtag af D-vitamin er for lavt. Det har også 
tidligere undersøgelser, både danske og udenlandske, vist. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2472703/arla-ingen-vil-koebe-maelk-med-d-vitamin/">Arla: Ingen vil købe mælk med 
D-vitamin </a></p><p>
D-Vitamin er afgørende for optagelsen af kalk og kan i for små mængder blandt 
andet medføre knogleskørhed og muskelsmerter. Men også mere alvorlige 
sygdomme, lader det til. 
</p><p>
Folk med et lavt indhold af D-vitamin i blodet rammes nemlig oftere af 
sygdomme, der slår dem tidligere ihjel, end hvis blodet havde haft mere af 
det livgivende vitamin, lyder konklusionen i et større dansk 
forskningsprojekt, der i november sidste år blev offentliggjort i det 
anerkendte lægevidenskabelige tidsskrift British Medical Journal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2458809/eksperter-der-skal-d-vitamin-i-broed-og-maelk/">Eksperter: Der skal D-vitamin 
i brød og mælk</a></p><p>
Vitaminet findes især i solens stråler, og er meget svært at få nok af gennem 
kosten. 
</p><p>
»Der er jo ikke ret meget D-vitamin i vores fødevarer, så der skal findes 
nogle strategier. Ingen tvivl om det«, siger Gitte Gross. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566227/for-og-imod-boer-vi-holde-igen-med-fed-fisk/">For og imod: Bør vi holde igen 
med fed fisk?</a></p><p>
Kortlægningen desuden, at danskerne generelt også får for lidt selen gennem 
kosten samt at mange kvinder i den fødedygtige alder får for lidt jern og 
folat via kosten. 
</p><p>
Undersøgelselsen Danskernes Kostvaner er den største af sin art i Danmark, og 
er foretaget siden 1998. 
</p><p class=" bl-elem">
Undersøgelsen tager udgangspunkt i data fra et repræsentativt udsnit af den 
danske befolkning mellem 4 og 75 år, oplyser DTU Fødevareinstituttet. 
</p>	
</div>
</div></body></html>
