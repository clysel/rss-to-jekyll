---
layout:     post
title: 	    "Overblik: Det skal Thorning og Merkel tale om"
post_author:	    
post_date:	    Tue, 28 Apr 2015 08:00:26 +0200
post_site:	    politiken.dk 
post_link:	    http://politiken.dk/indland/politik/ECE2645998/overblik-det-skal-thorning-og-merkel-tale-om/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Verdens mest magtfulde kvinde, tyske Angela Merkel, har et stramt program, når 
hun i dag gæster Danmark. 
</p><p>
Kansleren ankommer med fly og lægger ud med en privat audiens hos dronning 
Margrethe klokken 11.30 på Amalienborg. 
</p><p>
Visitet bliver kort, for klokken 12.15 står statsminister Helle 
Thorning-Schmidt (S) klar på Marienborg nord for København for at tage imod 
sin kollega. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/indland/politik/ECE2645832/portraet-europas-stille-chef-kommer-til-byen/">Europas stille chef kommer 
til byen</a></p><p>
Her har de to i godt halvanden time mulighed for at drøfte relevante 
dagsordener. Ifølge det officielle program skal de tale om forholdet mellem 
Tyskland og Danmark samt »aktuelle europapolitiske og udenrigspolitiske 
spørgsmål«. 
</p><p>
Bag de ord gemmer sig ifølge Politikens oplysninger fire overordnede emner, 
som de to regeringschefer skal omkring: 
</p><ul><li><b>Situationen i Middelhavet</b> - De europæiske stats- og regeringschefer 
har netop været til et hasteindkaldt topmøde i Bruxelles om 
flygtningesitutationen ved Europas sydlige grænse, og Thorning og 
Merkel skal vende resultatet af mødet.</li><li><b>Den europæiske økonomi og Grækenland </b>- Europa og særligt 
grækerne kæmper fortsat for at komme på fode igen efter finanskrisen. 
Angela Merkel har hele vejen igennem stået på en konservativ tilgang 
til økonomien og fastholdt, at man ikke skal bruge flere penge, end man 
har. Thorning har bakket op, og det er med det udgangspunkt, at de to 
vil drøfte udviklingen i den europæiske økonomi.</li><li><b>Femern-forbindelsen </b>- Thorning vil forsøge at få en klar forsikring 
fra Merkel om, at Tyskland vil gennemføre sin del af Femern 
Bælt-forbindelsen som planlagt.</li><li class=" bl-elem"><b>Rusland og Ukraine </b>- Mens Danmark har været blandt de hårdste i kursen 
mod Rusland og talt for strengere sanktioner, har Tyskland mere 
befundet sig i niveauet under. Thorning og Merkel vil givetvis 
diskutere, hvad næste skridt i bestræbelserne på at løse konflikten i 
Østeuropa skal være.</li></ul><p>
Efter mødet på Marienborg holder Angela Merkel og Helle Thorning-Schmidt et 
fælles pressemøde klokken 14.10. 
</p><p>
Sidste stop for den tyske kansler er ved Københavns Universitet. Her skal hun 
sammen med Thorning og universitetets studerende debattere Europas økonomi. 
</p><p>
Merkel vil først holde et kort oplæg, hvorefter der vil være mulighed for at 
stille spørgsmål. 
</p><p class=" bl-elem">
Debatten kan du følge <a target="_blank" href="http://event.ku.dk/merkel/webcast/">her</a> 
fra klokken 15. 
</p>	
</div>

</div></body></html>
