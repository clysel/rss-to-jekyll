---
layout:     post
title: 	    "Politikere: Skat sjofler borgerne og retssikkerheden"
post_author:	    
post_date:	    Sat, 11 Apr 2015 16:09:07 +0200
post_site:	    politiken.dk 
post_link:	    http://politiken.dk/oekonomi/ECE2624175/politikere-skat-sjofler-borgerne-og-retssikkerheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Borgerne og retssikkerheden sjofles, når Skat er så langsommelige i sin 
håndtering af klagesager. 
</p><p>
Det mener flere politikere om nye tal fra Skatteankestyrelsen, som viser, at 
antallet af sager i klagebunken er vokset med næsten 45 procent samtidig 
med, at sagsbehandlingstiden stadig er langt fra målsætningen. 
</p><p>
Det betyder, at borgere kan gå i månedsvis uden at vide, om de skylder eller 
har penge til gode hos Skat. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2623281/skatteklager-slaar-alle-rekorder---ny-klageinstans-kaemper-for-at-foelge-med/">Skatteklager slår alle 
rekorder - ny klageinstans kæmper for at følge med</a></p><p>
»Det er en sjofling af helt almindelige mennesker. Det betyder ikke så meget 
for Skat, for de har deres penge i forvejen – men for helt almindelige 
mennesker betyder det, at deres liv bliver sat i dvale. De kommer i klemme, 
fordi de ikke ved, hvor de står, hverken økonomisk eller juridisk. Det er et 
gigantisk problem, der kompromitterer retssikkerheden«, siger Brian 
Mikkelsen, der er skatteordfører for Konservative. 
</p><p>
Skatteankestyrelsen blev ellers for lidt over et år siden oprettet med netop 
det formål at effektivisere klagebehandlingen og nedbringe behandlingstiden. 
</p><p>
Styrelsens direktør, Anette Hummelshøj, lover forbedringer.
</p><p>
»Vi er en ny styrelse, der nu har fået rammerne og organisationen så meget på 
plads, at vi kan koncentrere os om at levere resultater. Derfor er det også 
min klare forventning, at vi opnår bedre resultater i år«, siger Anette 
Hummelshøj i dagens Politiken.
</p><h3>
Venter på 18. måned: Det værste er uvisheden 
</h3><p>
Èn af dem, der har en sag liggende på ankestyrelsens bord, er Michael Winther. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis borgerne skylder Skat penge, er Skat ikke bange for at bruge ressourcer 
på det og gå ind i folks haver for at få pengene. Men hvis det er omvendt, 
og folk har penge til gode hos Skat, er de meget mindre effektive
</p>
<p class="sender">
Brian Mikkelsen, skatteordfører for Konservative. 
</p>
</blockquote>
</div><p/><p>
Han gik konkurs med et computerspilsfirma og venter på 18. måned på afgørelse 
i en klagesag om en - med hans ord - »absurd« skatteopkrævning på 200.000 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2623295/fanget-i-klagesystem-vores-liv-er-sat-paa-pause/">Fanget i klagesystem: »Vores 
liv er sat på pause«</a></p><p>
Det værste er ventetiden og den langstrakte uvished, fortæller han. 
</p><p>
»Vores liv er på en måde sat på pause. Det er så belastende både for mig og 
min familie. Vi ved jo ikke, om vi er købt eller solgt«, siger Michael 
Winther. 
</p><h3>
V vil kræve redegørelse fra skatteminister 
</h3><p>
Brian Mikkelsen (K) mener, at problemet bunder i den interne prioritering hos 
Skat: 
</p><p>
»Det bunder i en holdning om, at systemet er vigtigere end borgeren. Hvis 
borgerne skylder Skat penge, er Skat ikke bange for at bruge ressourcer på 
det og gå ind i folks haver for at få pengene. Men hvis det er omvendt, og 
folk har penge til gode hos Skat, er de meget mindre effektive«. 
</p><p>
Derfor mener Brian Mikkelsen også at løsningen ligger lige for: At Skat vender 
blikket indad og prioriterer deres behandling af klagesagerne højere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2611192/mogens-foelte-sig-tvunget-til-at-saelge-det-bedste-sted-i-verden/">Mogens følte sig tvunget til 
at sælge »det bedste sted i verden« </a></p><p>
Torsten Schack (V) vil ikke gisne om, hvad problemet skyldes, men vil bede 
skatteminister Benny Engelbrecht (S) om en redegørelse for, hvorfor det er 
gået så skævt med sagsbehandlingstiderne: 
</p><p>
»Enhver kan se, at det, der foregår nu, ikke er godt nok. Men om det skyldes 
dårlig ledelse eller prioritering hos Skat, vil jeg ikke gisne om. Derfor 
vil jeg bede skatteministeren komme med en redegørelse for, hvad status er, 
hvad man har gjort, og hvad man vil og kan gøre for, at 
sagsbehandlingstiderne kommer ned«. 
</p><h3>
Skatteminister og direktør anerkender: Det halter bagud med behandlingstiden 
</h3><p>
Torsten Schack (V) hæfter sig særlig ved, at Skatteankestyrelsen ikke er i 
nærheden af at overholde den sagsbehandlingstid, der fra starten var målsat. 
</p><p>
Hver enkelt sagsbehandler skulle ifølge planen lukke 66 klagesager om året, 
men i 2014 har de i snit kun nået 38 sager. 
</p><p>
Det problem erkender direktør Anette Hummelshøj, der i dagens Politiken 
forklarer det med styrelsens korte levetid: 
</p><p>
»I forhold til den her sagsindgang, der har været, har vi ikke formået at 
afvikle sagerne i den takt, vi havde sat os som mål. Det både kan og skal 
blive meget bedre«. 
</p><p><b>Endnu en kæmpebølge af klager kan være på vej</b></p><p>
Også skatteminister Benny Engelbrecht (S) ærgrer sig over, at »det stadig 
halter bagud med sagsbehandlingstiden«, skriver han i en mail til Politiken. 
</p><p>
Benny Engelbrecht (S) mener dog, at sagsbehandlingstiden vil normalisere sig, 
når Skatteankestyrelsen får færdigbehandlet klagesagerne fra de boligejere, 
der føler sig snydt for et fradrag, man ellers indtil i starten af 00'erne 
kunne modtage, hvis man forbedrede grunden på sin ejendom, eksempelvis via 
ny kloakering. Et fradrag, som ved en fejl, pludselig forsvandt sporløst - 
og fik frustrerede boligejere til klagetasterne. 
</p><p>
»Vi skal - sagt lidt rundt - om på den anden side af den ekstraordinære 
sagspukkel, og så vil sagsbehandlingstiderne normalisere sig«, skriver Benny 
Engelbrecht i sit svar til Politiken. 
</p><p>
Det svar giver Torsten Schack (V) dog ikke meget for, da klageadgangen for de 
manglende fradrag længe har været stoppet - og størrelsen på klagebunken 
længe har været kendt af styrelsen. 
</p><p class=" bl-elem">
Desuden mener Torsten Schack (V) , er der er en »kæmpe risiko« for, at der kan 
komme en ny flodbølge af klager - og endnu en pukkel - når man genåbner for 
klageadgangen for Skats ejendomsvurderinger, som ellers har været 
fastfrosset siden 2011. 
</p>	
</div>

</div></body></html>
