---
layout:     post
title: 	    "Forstærkning: Næste sæson er der ekstra dommere i 40 kampe"
post_author:	    
post_date:	    Fri, 08 May 2015 12:00:04 +0200
post_site:	    politiken.dk 
post_link:	    http://politiken.dk/sport/fodbold/ECE2661043/forstaerkning-naeste-saeson-er-der-ekstra-dommere-i-40-kampe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fra næste sæson stiger dommerkvaliteten i Superligaen. Det er i hvert fald den 
klare forventning, efter at Divisionsforeningen, DBU og Danske 
Fodbolddommere har indgået en treårig aftale, der skal medvirke til at 
minimere antallet af kampafgørende fejl i den bedste række. 
</p><p>
Blandt andet vil der til udvalgte opgør i løbet af sæsonen være to ekstra 
dommere – en bag hvert mål – så der i alt er seks personer til at styre 
begivenhederne. Præcis som det er tilfældet i Champions og Europa League. 
Jens Jørgen Møller Nielsen, formand for DBU’s dommergruppe, forventer, at 
det vil være tilfældet i op mod 40 kampe – formentlig cirka én per 
superligarunde samt i pokalturneringens semifinaler og finale. 
</p><div class="art-quote article-box">
<p class="quote"/>
<blockquote>
<p class="quote-txt">
Vi ser mere, når der er flere dommere på banen ? det er faktuelt bevist
</p>
<p class="sender">
Dommer Michael Johansen 
</p>
</blockquote>
</div><p/><p><b>Dommere skal også udvikle sig</b></p><p>
»Gennem tiden har man givet dommerne bedre værktøjer – f.eks. headsettet, som 
gør det lettere at kommunikere. Og nu kommer der så altså femte- og 
sjettedommere til visse kampe. Når alt andet omkring fodbolden udvikler sig, 
skal dommerne gøre det samme. Det gør bare kvaliteten af deres arbejde 
bedre«, siger Jens Jørgen Møller Nielsen. 
</p><p>
Den nye dommeraftale blev indgået i marts, og den indeholder bl.a. også, at 
klubberne fremover skal give kamplederne feedback efter hvert opgør. Endelig 
bliver to dommere fastansat, så de får mere tid til at koncentrere sig om 
deres fodboldgerning og kan skrue ned for deres civile erhverv eller helt 
droppe det. 
</p><p><b>Forsvar af flere dommere</b></p><p>
Mens det sidstnævnte tiltag er blevet rost i andre europæiske lande, har 
fodboldkommentatorer hyppigt været kritiske over for brugen af femte- og 
sjettedommere. Det gavner alligevel intet og er spild af ressourcer, har 
kritikken lydt. Men det er helt forfejlet, fortæller to af Danmarks bedste 
dommere, Kenn Hansen og Michael Johansen, som begge har styret opgør i 
europæisk regi med ekstra kampledere bag målene. 
</p><p>
»Vi ser mere, når der er flere dommere på banen – det er faktuelt bevist«, 
siger dommertalsmand Michael Johansen. 
</p><p><b>Tegn på bedre kontrol</b></p><p>
Sidste år evaluerede Det Europæiske Fodboldforbund (Uefa) tiltaget, og 
konklusionen var klar: 
</p><p>
»Vi har set dommerne have bedre kontrol over kampene«, sagde Uefa’s 
dommerchef, Pierluigi Collina, til forbundets hjemmeside og fremhævede, at 
de ekstra dommere både resulterer i flere rigtige kendelser og færre 
forseelser, fordi de har en præventiv effekt. 
</p><p><b>Der har også været forvirring</b></p><p>
På samme måde er det Kenn Hansens oplevelse, at det er en klar forstærkning. 
</p><p>
»Det hjælper, fordi det giver flere øjne på kampen. I nogle meget sjældne 
tilfælde har det været med til at gøre præstationen dårligere, fordi der har 
været forvirring om nogle ting. Men i langt, langt de fleste kampe bliver 
det klart en bedre præstation, fordi der er flere kvalificerede mennesker 
til at se situationerne på banen«, siger Kenn Hansen. 
</p><p class=" bl-elem">
»Det hele handler om at stå i de rigtige vinkler. Derfor er jeg også 
overbevist om, at det vil give flere korrekte straffespark, flere hændelser 
bag hoveddommerens ryg vil blive opdaget, og det vil give en bedre ledelse 
af opgøret«, siger Danmarks højest rangerende dommer. 
</p>	
</div>

</div></body></html>
