---
layout:     post
title: 	    "Fuglsang med i front, da Cancellara viste klassikerform"
post_author:	    
post_date:	    Wed, 18 Feb 2015 16:38:42 +0100
post_site:	    politiken.dk 
post_link:	    http://politiken.dk/sport/cykling/ECE2552628/fuglsang-med-i-front-da-cancellara-viste-klassikerform/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med sin første internationale triumf, siden han 6. april sidste år slog til i 
Flandern Rundt, indikerede det schweiziske tempofænomen Fabian Cancellara 
(Trek) på den 195,5 km lange 2. etape i Tour of Oman fra Al Hazm Castle til 
Al Bustan, at han er på ret kurs mod endnu et forrygende klassikerforår. 
</p><p>
Den 33-årige firedobbelte verdensmester i enkeltstart vandt spurten i en 
gruppe på 19 ryttere, der havde skilt sig ud på den sidste af de to små 
stigninger inden for de afsluttende 20 km. 
</p><p>
Tættest på Cancellara var spanieren Alejandro Valverde (Movistar) og belgieren 
Greg Van Avermaet (BMC), mens Tinkoff-Saxo havde sine to trumfer, slovakken 
Peter Sagan og polakken Rafal Majka, over stregen som henholdsvis nr. 5 og 
7. 
</p><h3>
Nibali satte 46 sekunder til 
</h3><p>
Med i front var også Danmarks førende etapeløbsrytter Jakob Fuglsang, der 
krydsede stregen som nr. 18, og således dokumenterede, at han er kommet fint 
gennem vinteren. 
</p><p><b class="ext-link">ENDELIG:</b><a class="embeddedlink" href="http://politiken.dk/sport/cykling/ECE2547666/fuglsangs-hold-jubler-over-foerste-sejr-efter-flot-soloudbrud/">Fuglsangs hold jubler over første sejr 
efter flot soloudbrud</a></p><p>
Derimod satte danskerens Astana-holdkaptajn, den italienske Tour de 
France-vinder Vincenzo Nibali, der på forhånd var anset for en af løbets 
favoritter, 46 sekunder til, da han sammen med blandt andre Tinkoff-Saxos 
tjekke Roman Kreuziger nåede til vejs ende i det næste felt på omrking 20 
ryttere. 
</p><p>
Cancellara erobrede førertrøjen fra gårsdagens sejrherre, Fuglsangs italienske 
holdkammerat Andrea Guardini, der mistede 8.23 minutter. 
</p><h3>
Majka og Fuglsang med gode muligheder 
</h3><p>
Schweizeren har nu i klassementet et forspring på fire sekunder til Valverde, 
fem til østrigeren Patrick Konrad (Bora-Argon 18) og seks til Van Avermaet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/cykling/ECE2550430/jubel-i-fuglsang-lejren-da-lykken-omsider-tilsmilede-sprinter/">Jubel i Fuglsang-lejren, da 
lykken omsider tilsmilede sprinter</a></p><p>
På femtepladsen fører Sagan an i den gruppe på 14 ryttere, der alle har et 
minus på 10 sekunder. 
</p><p>
Her befinder Majka og Fuglsang sig som henholdsvis nr. 11 og 12, og de hører 
absolut til dem, der – i modsætning til eksempelvis Cancellara og Sagan – må 
tillægges gode muligheder for en topplacering i slutklassementet med tanke 
på den klatrefinale, som venter på fredagens kongeetape. 
</p><h3>
Langt udbrud i bagende hede 
</h3><p>
Dagens stryrkeprøve prægedes i bagende hede af et langt udbrud bestående af 
letten Gatis Smukulis (Katusha), de belgiske Topsport 
Vlaanderen-holdkammerater Preben Van Hecke og Jef van Meiraeghe - 
sidstnævnte var også af sted i går – og italieneren Enrico Barbin 
(Bardiani-CSF). 
</p><p>
Forspringet stabiliserede sig hurtigt på omkring fem minutter, men Barbin 
måtte lade sig falde tilbage efter en punktering. 
</p><p><b>Breschel 2.46 min. efter vinderen</b></p><p>
Astana kontrollerede i feltet, men slap tøjlerne, hvorefter afstanden i en 
håndevending øgedes til over otte minutter, inden Tinkoff-Saxo tog 
kommandoen med cirka 100 km tilbage. 10 km fra mål var offensiven afgørende 
neutraliseret. 
</p><p class=" bl-elem">
Tinkoff-Saxos eneste danske deltager Matti Breschel kom i mål 2.46 minutter 
efter Cancellara, mens russeren Ivan Rovny noteredes for et minus på 8.23 
minutter, og italieneren Daniele Bennati, colombianeren Edward Beltran og 
polakken Pawel Poljanski var 11.129 minutter bagud. 
</p>	
</div>
</div></body></html>
