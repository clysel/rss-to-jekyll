---
layout:     post
title: 	    "Chefer i det offentlige følger i hælene på de menige"
post_author:	    71978
post_date:	    Thu, 12 Mar 2015 13:50:05 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/chefer-i-det-offentlige-foelger-i-haelene-paa-de-menige-2896
---
<html><body><div><section class="body"><p>Som rosinen i pølseenden har IDA-medlemmer med en offentlig chefkasket nu landet en overenskomstaftale med deres arbejdsgivere i regioner og kommuner.</p>
			<p>Resultatet er så tæt på de menige ingeniørers som overhovedet muligt, for de har opnået fuldstændig den samme procentvis lønstigning over de kommende tre år.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Vil du videre i karrieren? Find nye veje på Jobfinder.</a></p>
			<p><aside class="plugin right box"><br/><strong>Stem om OK15</strong></aside></p>
			<ul><li>Til og med <strong>tirsdag den 24. marts kan 13:00</strong> kan alle offentligt ansatte ingeniører uden lederansvar stemme for eller imod de overenskomstaftaler, der er indgået på deres område.  </li>
			<li>Afstemningen <strong>foregår elektronisk</strong>, og alle stemmeberettigede har fået tilsendt en valgkode til at logge ind i den elektroniske stemmeboks.   </li>
			<li>IDA <strong>anbefaler et ja</strong> til aftalen.   </li>
			<li>Læs mere om indholdet i OK15 og <a href="https://ida.dk/ok15">find <strong>den digitale stemmeboks</strong> her</a>.   </li>
			<li>Stadig i tvivl om <strong>din holdning?</strong> Se webinar om <a href="http://engage.vevent.com/index.jsp?eid=1763&amp;seid=2067">den regionale og kommunale aftale</a> med formanden for IDA Offentlig Thomas Damkjær Petersen og en jurist fra IDA - og om <a href="http://engage.vevent.com/index.jsp?eid=1763&amp;seid=2062">den statslige aftale</a>.<br/></li>
			</ul><p>For ingeniørlederne i kommunerne betyder det et løft på 5,42 procent frem mod 2016, mens de regionalt ansatte ingeniørledere får 5,39 procent.</p>
			<p>Ønsket om at sikre chefernes realløn er med andre ord nået, forklarer Lone Retoft, der har siddet med ved forhandlingsbordet, og til daglig er direktør for juridisk rådgivning og arbejdsmarked i IDA:</p>
			<p>»Det var et absolut hovedkrav fra IDAs side, og vi er naturligvis tilfredse med, at det også er landet sådan,« siger Lone Refoft.</p>
			
			<h2>Bedre pension</h2>
			<p>Der er også blevet plads til en pensionsforbedring. På det kommunale områder stiger pensionsindbetalingerne fra 18,75 procent til 19, 55 procent. På det regionale områder får cheferne en forbedring fra de nuværende 19,16 procent til 20,46 procent.</p>
			<p>Her udover bliver der afsat penge over de næste tre år til et såkaldt seniorprojekt i kommunerne. Hensigten er at analyserede tilbagetrækningsmønstre for IDA-medlemmer, forklarer Lone Retoft:</p>
			<p>»Projektet skal afdække hvilke særlige forhold, der gør det attraktivt for chefer at blive længere tid i jobbet. Desuden vil vi undersøge, hvordan både regionerne og kommunerne arbejder og kan arbejde med seniorpolitik med det formål at fastholde seniorer,« siger hun.</p>
			
			<p>Derudover er der aftalt et projekt om kompetenceudvikling til kommunale chefer i tekniske stillinger. Her skal blandt andet kigges på den særlige ledelsesudfordring, det er at begå sig i et krydspres tæt på det politiske niveau, borgere og andre chefer med anden faglig baggrund:</p>
			<p>»Vi håber, at vi med dette projekt kan få afdækket, om der er et særligt behov for kompetenceudvikling i forhold til teknologiledelse,« siger Lone Retoft.</p>
			<p>Ansattes Råd i IDA træffer den endelige beslutning om, hvorvidt aftalen på chefområdet kan godkedes. Det sker på baggrund af en indstilling fra IDAs Kommunale Chefforening.</p>
			<p>Den endelig afgørelse træffes imidlertid først, når der er indgået et forlig på Beredskabsområdet, som er den aller-, allersidste brik i OK15 for ingeniørerne i IDA. Det forventes at ske snarest.</p>
			
		</section></div></body></html>
