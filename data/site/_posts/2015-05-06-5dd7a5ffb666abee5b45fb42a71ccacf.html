---
layout:     post
title: 	    "Professor om Store Hyledag: Man starter heller ikke festen med en sjæler"
post_author:	    
post_date:	    Wed, 06 May 2015 10:42:16 +0200
post_site:	    politiken.dk 
post_link:	    http://politiken.dk/kultur/ECE2656943/professor-om-store-hyledag-man-starter-heller-ikke-festen-med-en-sjaeler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dagen i dag bliver populært kaldet Store Hyledag. For i dag er det den første 
onsdag i maj måned, og det er hvert år dagen, hvor Beredskabstyrelsen tester 
det landsdækkende sirenevarslingssystem. 
</p><p>
Henrik Møller er professor emeritus ved Aalborg Universitet og ekspert i 
psykoakustik. Han fortæller, hvorfor og hvordan vi bliver påvirket, når 
sirenen lyder kl. 12 i dag. Det handler både om lydens fysisk påvirkning - 
og så handler det om, hvor gamle vi er, og hvad vi har oplevet i vores liv. 
</p><p>
Vi starter med det helt overordnede svar på, hvad en sirene skal kunne: 
</p><p>
»En sirene skal udsende et signal, der er hørbart og umiddelbart forståeligt«, 
fortæller Henrik Møller. 
</p><p>
»Det skal være gennemtrængende, uden at der skal sidde en sirene på hvert hus. 
Lyden skal kunne brede sig rigtig langt - og så skal sirenen udsende en 
forholdsvist simpel information om, at nu er der alarm, og så skal den også 
bagefter sige, at nu er den alarm afblæst«. 
</p><h3>
Man starter ikke med en sjæler 
</h3><p>
Henrik Møller fortæller, at der er blevet brugt såkaldt psykoakustik i måden 
at designe sirenens lyde på. For at sikre, at den virker alarmerende på os. 
</p><div class="art-fakta article-box">
<h4 class="">
FAKTA</h4>
<h5>
Sirenens sang</h5>
<div class="fakta-body" data-buildingblock="embedded_factboxlink">
<p>
Beredskabsstyrelsen har lagt en <a href="https://www.youtube.com/watch?v=W6XCT2yIIRI" target="_blank">informationsfilm 
på YouTube</a>. Har kan du høre sirenesignalerne og lære om deres 
betydning. 
</p><p>
Varslingssignalerne blev indført i 1951, og dengang blev de afprøvet hver uge. 
I de første 17 år blev de testet hver lørdag klokken 12, men siden blev de 
rykket til onsdag. 
</p><p>
Frem til november 1993 blev sirenerne afprøvet hver eneste onsdag. Herefter 
blev de erstattet af de årlige afprøvninger, som vi kender det i dag, hvor 
sirenerne testes første onsdag i maj hvert år. 
</p><p>
I 2014 var sirenerne i brug ni gange. 
</p><p class=" bl-elem"><i class=" bl-elem">Kilde: Beredskabsstyrelsen og Ritzau </i></p>
</div>
</div><p>
»Varslingssirenen, som vi kan høre klokken 12 i dag, kører i nogle hurtige 
trin opad - det påvirker os på en måde, hvor vi bliver årvågne«. </p><p><i class=" bl-elem">Så hvis man skal lave en lyd, som skal signalere årvågenhed, så skal det 
være en lyd, der bevæger sig? </i></p><p>
»Ja. Pludseligt startende toner, der kører op og ned i frekvens, signalerer en 
alarmtilstand. Og pludseligt opståede, lydlige ændringer med lyde, der går 
hurtigt, udnyttes jo i alle mulige situationer til at få folk til at handle. 
Hvis du skal have folk op og danse på et dansegulv, så skal du jo heller 
ikke starte med at sætte en sjæler på. Det er sikkert en god ide senere på 
aftenen, men ikke når du skal sætte gang i festen«. 
</p><p>
Sirenens skiftende toner, den bølgende lyd, har også en anden effekt, siger 
akustikprofessoren: 
</p><p>
»Når en lyd kører op og ned i frekvens, vil den nemmere skille sig ud fra 
andre lyde og trænge igennem et lydbillede - som for eksempel byens støj. 
Det er det samme, man bruger med ambulancer«. 
</p><p>
Beredsskabsstyrelsens sirene, der oplyser, at faren er overstået, holder sig 
på samme tone i 45 sekunder. 
</p><p>
»Det er en meget blødere lyd, som ikke har den samme alarmeringseffekt. Den 
trænger ikke lige så godt igennem et lydbillede som lyden, der stiger og 
falder, men det er jo heller ikke lige så afgørende, når faren er afblæst«, 
siger Henrik Møller. 
</p><h3>
Alderen påvirker vores oplevelse 
</h3><p>
Men hvordan spiller vores alder så ind i vores oplevelse af sirenen i dag? 
Henrik Møller forklarer: 
</p><p>
»Jeg er selv født i 1951, så i min barndom var lyden af sirenen en påmindelse 
om Anden Verdenskrig. Det var også en påmindelse om, at vi stadig væk havde 
Den Kolde Krig. Så selv om vi gik og sagde til hinanden, at krigen ikke 
ville komme, lå der alligevel noget på rygraden om, at sirenen måske kunne 
blive uhyggeligt aktuel igen«. 
</p><div class="art-fakta article-box">
<h4 class="">
FAKTA</h4>
<h5>
Sirenevarsling i Danmark</h5>
<div class="fakta-body" data-buildingblock="embedded_factboxlink">
<p>
Når der ved større ulykker og katastrofer er en akut fare for skader på 
mennesker eller ejendom, kan befolkningen blive varslet om faren ved hjælp 
af det landsdækkende elektroniske sirenevarslingssystem. 
</p><p>
Sirenevarslingssystemet drives og vedligeholdes af Beredskabsstyrelsen. 
</p><p>
Der er opsat i alt 1.078 sirener på bygninger eller master i byer og byområder 
med flere end 1.000 indbyggere. Sirenerne kan høres af omkring 80 % af 
befolkningen. 
</p><p>
Siden 1994 har demonstration af sirenevarslingssystemet fundet sted én gang om 
året – altid den første onsdag i maj klokken 12. 
</p><p>
Alle sirenerne afprøves hver nat – dog uden lyd. 
</p><p><b>Hvordan skal man handle?</b></p><p>
Når sirenen lyder, skal man gå inden døre, lukke døre og vinduer, slukke 
ventilationsanlæg og lytte til DR eller TV2. 
</p><p><b>Signaler </b></p><p>
Varsling om ”fare” sker ved, at sirenerne afgiver et særligt lydsignal. 
</p><p>
Signalet om fare består af én lyd, som stiger hurtigt og derefter falder 
langsomt. Lyden kommer fire gange, og signalet varer i alt 45 sekunder. 
</p><p>
Sirenevarslingssystemet vil også blive brugt, når faren er overstået. Systemet 
vil afgive et andet signal, der betyder, at faren er forbi. Lydsignalet er 
én lang ensartet tone, som varer 45 sekunder. 
</p><p>
Når signalet om ”faren er forbi” har lydt, kan man igen gå udendørs. 
</p><p class=" bl-elem"><i class=" bl-elem">Læs mere om varsling på <a class=" bl-elem" href="http://politiken.dk/kultur/ECE2656943/professor-om-store-hyledag-man-starter-heller-ikke-festen-med-en-sjaeler/www.brs.dk/beredskab/sirener" target="_blank">Beredskabstyrelsens 
hjemmeside</a></i></p>
</div>
</div><p><i>Jeg er født i 1976, så når jeg hører alarmen, tænker jeg på alle de onsdage 
i min barndom på Fyn, hvor de testede sirenerne hver uge</i>«<i class=" bl-elem">. 
</i></p><p>
»Det er jo klart, fordi du har oplevet den lyd på præcis samme måde før. Vi er 
ikke gode til at huske, hvor kraftig en lyd er, eller hvad frekvens en tone 
har, det kan de fleste af os ikke huske bare fem minutter efter, vi har hørt 
lyden. Men hvis vi har hørt en lyd af en bestemt karakter, så husker vi den 
mange, mange år efter. Jeg har selv en lyd fra min barndom, hvor jeg går ud 
på kældertrappen og tænder en gammeldags kontakt - og dén lyd af kontakten 
bragte mig i mange år tilbage til barndommens land på et splitsekund. En 
lyd, som har nogle helt særlige karakteristika, den kan man huske altid. Det 
kan være sådan noget som efterklangen i et rum eller en bestemt lyd 
kombineret med en efterklang«. 
</p><p>
På den måde er det altså kulturelt betinget, hvordan vi hver især vil opleve 
sirenerne, når de lyder kl. 12 i dag. 
</p><p>
»Mennesker, der har oplevet Anden Verdenskrig, forbinder formentlig stadig 
lyden med luftalarmer og angreb fra luften, hvor unge mennesker måske slet 
ikke tænker på krig, men anden fare - som giftudslip eller lignende, som 
sirenerne jo også bliver brugt til at advare om«, siger Henrik Møller, der 
har planer om selv at slå ørerne ud klokken 12 i dag: 
</p><p class=" bl-elem">
»Ja, jeg har faktisk sat et mærke i min kalender. For jeg har lovet mig selv, 
at jeg skal ud og lægge mærke til, hvor hørbar sirenen er i mit nærområde. 
Jeg har sat et mærke i min kalender, at jeg skal ud og lægge mærke til, hvor 
hørbart det er i mit nærområde«. 
</p>	
</div>

</div></body></html>
