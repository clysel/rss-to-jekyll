---
layout:     post
title: 	    "Britisk rapport: Vi tog fejl af Rusland, da det kom til Ukraine"
post_author:	    
post_date:	    Fri, 20 Feb 2015 09:37:11 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2555139/britisk-rapport-vi-tog-fejl-af-rusland-da-det-kom-til-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Storbritannien - og resten af Europa - er snublet direkte ind i Ukrainekrisen 
med Rusland. 
</p><p>
Det konkluderer en rapport om den britiske håndtering af konflikten om Krim og 
de landområder i det østlige Ukraine, der nu ser ud til at være underlagt 
russiskstøttede militser efter hårde kampe. 
</p><p>
Samtidig advarer den britiske forsvarsminister Michael Fallon om, at de 
baltiske stater kan være Moskvas næste mål. 
</p><p><b class="ext-link">KONFLIKT</b><a class="embeddedlink" href="http://politiken.dk/udland/ECE2553689/ukraine-beder-om-fredsbevarende-styrker/">Ukraine beder om fredsbevarende styrker</a></p><p>
Ifølge formanden for overhusets udenrigsudvalg, den konservative Christopher 
Turgendhat, er en del af forklaringen på de udenrigspolitiske fejltrin, at 
kendskabet til Rusland i udenrigsministeriet i London er mindsket markant. 
Det har, mener han ifølge avisen The Guardian, »ført til en katastrofal 
fejlfortolkning af stemningen under krisens optakt«. 
</p><p>
»EU's forhold til Rusland har i alt for lang tid bygget på den optimistiske 
forudsætning, at Rusland har været på vej mod at blive et demokratisk, 
'europæisk' land. Det er ikke tilfældet«, konkluderes det i rapporten. 
</p><p>
»Medlemslandene har været længe om at genoverveje forholdet og tilpasse sig 
virkeligheden med det Rusland, vi har i dag«, fortsætter den. 
</p><p>
Rapporten peger blandt andet på, at både EU's og Natos udvidelser mod øst, 
anses for at være en sikkerhedstrussel i Moskva. 
</p><p><b class="ext-link">DOKUMENTATION</b><a href="http://www.publications.parliament.uk/pa/ld201415/ldselect/ldeucom/115/115.pdf" target="_blank">Læs 
udvalgets rapport om Ukrainekrisen</a> (<i>eksternt link</i> - på engelsk)
</p><div class="art-quote article-box">
<p class="quote"/>
<blockquote>
<p class="quote-txt">
De moderniserer deres almindelige styrker. De moderniserer deres atomvåben. De 
udfordrer Nato. Så vi må være rede til at svare igen.
</p>
<p class="sender">
Michael Fallon 
</p>
</blockquote>
</div><p/><p>
Over for flere medier erkender forsvarsministeren, at han er ængstelig over 
Ruslands og den russiske præsident Vladimir Putins aggressive fremfærd. 
</p><p>
»Jeg er bekymret over Putin, over hans pres mod de baltiske lande og den måde, 
han udfordrer Nato på«. 
</p><h3>
Russere kan udnytte mindretal i Baltikum 
</h3><p>
Samme vurdering anlægges i udenrigsudvalgets rapport. 
</p><p>
»De gammelkendte klager over etniske russeres rettigheder i Estland og Letland 
giver den russiske regering et bekvemt påskud for eventuelt at retfærdiggøre 
yderligere destabiliserende handlinger i de lande«, fremgår det. 
</p><p><b class="ext-link">ADVARSEL </b><a class="embeddedlink" href="http://politiken.dk/udland/ECE2537068/fogh-rasmussen-putin-kan-finde-paa-at-teste-nato-i-baltikum/">Fogh: Putin kan finde på at teste Nato i 
Baltikum</a></p><p>
Forsvarsalliancen må være rede til at slå enhver russisk aggression tilbage, 
uanset hvilken form den har, mener forsvarsministeren ifølge avisen The 
Telegraph. 
</p><p>
»De moderniserer deres almindelige styrker. De moderniserer deres atomvåben. 
De udfordrer Nato. Så vi må være rede til at svare igen«, konkluderer 
Fallon. 
</p><p class=" bl-elem">
Ifølge overhusets udenrigsudvalg må EU øge sanktionerne mod Rusland, så de 
målrettes Putins nære støtter frem for at ramme mere på må og få i forhold 
til regimet. Samtidig bør sanktionerne over for den russiske finansielle 
sektor strammes. 
</p>	
</div>
</div></body></html>
