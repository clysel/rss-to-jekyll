---
layout:     post
title: 	    "Lottomillionær går stadig efter leverpostej på tilbud"
post_author:	    
post_date:	    Fri, 13 Mar 2015 12:32:35 +0100
post_site:	    politiken.dk 
post_link:	    http://politiken.dk/indland/ECE2586186/lottomillionaer-gaar-stadig-efter-leverpostej-paa-tilbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem strandsvejsvillaer og Stryhns leverpostej på tilbud. 
</p><p>
Det er nogle af de ting, som en 47-årig kvindelig lottomillionær fra Helsingør 
har brugt sine penge på, efter hun 20. februar vandt 315.009.958 kroner. 
</p><p>
Det skriver <a href="http://www.hdnet.dk/lottomillionaer-jeg-koeber-stadig-paa-tilbud/" target="_blank">Helsingør 
Dagblad</a>, der har besøgt kvinden og hendes mand, der begge ønsker at være 
anonyme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2557264/mor-til-fem-fra-helsingoer-vandt-rekordgevinst-kort-efter-fyring/">Mor til fem fra Helsingør 
vandt rekordgevinst kort efter fyring</a></p><p>
Parrets fem børn har fået en villa hver, og kvindens søster har også fået et 
hus. Selv bor millionærerne fortsat i deres lille hus i Helsingør, men uden 
for døren står en splinterny bil. 
</p><p>
Planen var egentlig, at en del af gevinsten, der uden sammenligning er den 
største i danmarkshistorien, skulle bruges på en Mercedes, men i stedet 
endte parret med en minibil. Besøget hos den første forhandler levede ikke 
op til forventningerne. 
</p><p>
»Han gad ikke engang kigge op fra skærmen, da jeg kom for at købe bilen«, 
siger kvinden til dagbladet. 
</p><p>
Derfor gik de til en anden forhandler og købte en bil til en tiendedel af 
prisen. 
</p><p>
Når turen går til supermarkedet, kan parret også godt lide at gøre et godt køb 
- millioner på bankkontoen eller ej. 
</p><p>
»Jeg går stadig efter tilbuddene i supermarkedet. Stryhns leverpostej, for 
eksempel – hvis der står en pakke, som har ramt udløbsdagen, så køber jeg 
den. Det vil altid være sådan. Det ligger så dybt i mig, at man ikke skal 
rutte med pengene. Også selv om man er multimillionær«, siger kvinden. 
</p><p class=" bl-elem">
De mange millioner er blevet investeret i fast ejendom, aktier og 
obligationer. Manden har beholdt sit job som tagrenser, mens kvinden, der 
kort forinden var blevet fyret, har indsat jagten på et nyt arbejde. 
</p>	
</div>
</div></body></html>
