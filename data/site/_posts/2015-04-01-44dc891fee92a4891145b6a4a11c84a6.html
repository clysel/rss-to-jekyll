---
layout:     post
title: 	    "Vaklende optimisme mens atom-forhandlinger ligger stille "
post_author:	    
post_date:	    Wed, 01 Apr 2015 11:09:06 +0200
post_site:	    politiken.dk 
post_link:	    http://politiken.dk/udland/ECE2613238/vaklende-optimisme-mens-atom-forhandlinger-ligger-stille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved overgangen til i dag udløb tidsfristen egentlig for, at det politiske 
indhold til en aftale om Irans atomprogram skulle være faldet på plads. 
</p><p>
Men efter 17 timers forhandlinger skiltes parterne ud på natten med en melding 
om, at de vil mødes igen i dag. Ved forhandlingsbordet i Lausanne i Schweiz, 
har Iran selskab af udenrigsministre fra USA, Kina, Rusland, Storbritannien, 
Frankrig og Tyskland. 
</p><p>
Derudover er Federica Mogherini, EU's udenrigspolitiske chef, også til stede. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_mellemoesten/ECE2611813/overblik-det-har-verdens-ledere-paa-spil-i-atomforhandlinger/">Det har verdens ledere på spil i 
atomforhandlinger</a></p><p>
Det er småt med oplysninger om, hvad der er foregået bag de lukkede døre. Men 
både Iran og Rusland udtrykte optimisme, da de skiltes i går. 
</p><p>
Irans udenrigsminister, Mohammed Javad Zarif, sagde, at der var sket »store 
fremskridt«, mens hans russiske kollega, Sergej Lavrov mente, at der var 
enighed om »alle centrale punkter«, og at man i dag kunne begynde at 
skitsere en tekst. 
</p><p>
Anderledes moderate har meldingerne været her til morgen. Kina har advaret om, 
at »atomforhandlingerne vil være spildt arbejde, hvis der ikke findes noget 
kompromis«. 
</p><p>
Kina opfordrer samtidig til, at partnerne må mødes på halvvejen, og at FN's 
Sikkerhedsråd skal spille en rolle i den sidste og afgørende fase, skriver 
nyhedsbureauet Reuters. 
</p><h3>
Stadig meget arbejde 
</h3><p>
Også den britiske udenrigsminister, Philip Hammond, siger, at der er et stykke 
vej endnu. 
</p><p>
»Jeg mener, vi har en bred ramme for en forståelse, men der er stadig nogle 
nøglespørgsmål, som skal gennemarbejdes. Nogle af dem er ret detaljerede og 
tekniske, så der er stadig meget arbejde, der skal gøres, men vi er i gang, 
og vi vil fortsætte«, siger han til BBC. 
</p><p>
Samtidig er der meldinger om, at den franske og russiske udenrigsminister har 
forladt Lausanne, dog angiveligt for at vende tilbage, mens USA truer med 
helt at forlade forhandlingerne, hvis parterne ikke kommer frem til noget 
inden 30. juni, hvor den endelige aftale skal ligge klar. I Washington har 
Kongressen advaret om, at man vil overveje at indføre nye sanktioner mod 
Iran, hvis der ikke ligger en rammeaftale i denne uge. 
</p><h3>
Stridspunkter uklare 
</h3><p>
Aftalen mellem Iran og verdens stormagter skal sikre, at styret i Teheran ikke 
kan udvikle atomvåben, men skal samtidig give mulighed for, at Iran kan 
udnytte teknologien til energiformål. 
</p><p>
Landet har hele tiden meldt ud, at det kun vil bruge atomteknologien til 
fredelige formål - en påstand, som især republikanerne og Kongressen i 
Washington har betvivlet stærkt. 
</p><p class="art-ext article-box">

</p><p/><p>
Vestlige diplomater har i de seneste dage sagt, at Iran »mere eller mindre« 
har accepteret at opgive to tredjedele af landets centrifuger. Der er i 
øjeblikket omkring 20.000. Samtidig er iranerne angiveligt gået med til at 
sende store dele af dets atommateriale til opbevaring i Rusland. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2612576/usa-er-klar-til-skubbe-deadline-for-atomaftale-med-iran/">USA er klar til skubbe 
deadline for atomaftale med Iran</a></p><p>
Tidligere har der været meldinger om, at et af de af de sidste stridspunkter 
har været, hvordan og hvor hurtigt de mange sanktioner mod Iran skal ophæves 
til gengæld. Sanktionerne, som er indført af både USA, EU og FN, har en 
mærkbar indflydelse på landets økonomi. 
</p><p class=" bl-elem">
Det er uklart, hvordan gårsdagens forhandlinger muligvis har rykket ved disse 
stridspunkter. 
</p>	
</div>

</div></body></html>
