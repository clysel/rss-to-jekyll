---
layout:     post
title: 	    "Danske 4G LTE-netværk er middelmådige"
post_author:	    Jesper Stein Sandal
post_date:	    Mon, 16 Mar 2015 11:15:39 +0000
post_site:	    www.version2.dk 
post_link:	    http://www.version2.dk/artikel/danske-4g-lte-netvaerk-er-middelmaadige-99250?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>De danske 4G LTE-netværk fra 3, Telia og Telenor ligger midt i feltet i en international undersøgelse af dækning og hastighed, <a href="http://opensignal.com/reports/2015/02/state-of-lte-q1-2015/">som Opensignal har foretaget</a> ved at lade brugere downloade en app.</p>

<p>De tre netværk er også meget ens, dog har 3 lidt bedre dækning, men til gengæld lidt lavere hastighed end de to konkurrenter, der har været med i målingen.</p>

<p>Af de lande, der er omfattet af undersøgelsen, er det næppe overraskende, at Sydkorea har den bedste LTE-dækning med over 90 procent. Til sammenligning kunne 3 i Danmark blot klare cirka 70 procent.</p>

<p>Det hurtigste LTE-netværk finder man ifølge undersøgelsen hos Vodafone i Spanien med en gennemsnitshastighed på 25 megabit/s, men til gengæld er dækningen også under middel.</p>

<p>Det dårligste netværk i undersøgelsen er 3's netværk i Storbritannien, som har den ringeste dækning på under 30 procent og også ligger under gennemsnittet med en hastighed på 8,6 megabit/s.</p>
  </section></div></body></html>
