---
layout:     post
title: 	    "To elever: Dét kan forbedre vores skole"
post_author:	    
post_date:	    Sun, 15 Mar 2015 14:23:50 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2575165/to-elever-dt-kan-forbedre-vores-skole/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Politikere og eksperter har mange bud på, hvad der skal laves om i landets 
gymnasier og erhvervsskoler. Men hvis eleverne selv skulle bestemme, hvad 
ville de så ændre? 
</p><p>
Vi har bedt en gymnasie- og en erhvervsskoleelev om at nævne en ting hver, der 
kan gøre deres skoledag bedre. 
</p><h3>
Morten Egede, murerlærling, udvalgsrepræsentant for EUD i Erhvervsskolernes 
ElevOrganisation 
</h3><p>
Jeg er i lære som murer i øjeblikket, men i ny og næ skal jeg have 
undervisning på skolen, og det er ikke altid en lige behagelig oplevelse. 
</p><p>
Der er nemlig en meget høj luftfugtighed i murerhallen, der gør, at hvis jeg 
er der i længere tid af gangen, så får jeg hovedpine. Men det værste er, at 
fugtigheden bremser vores undervisning på grund af forlængede tørretider for 
vores produkter. Det drypper med kondens fra loftet, fordi den 'varme' luft 
indenfor rammer de kolde vinduer i loftet, og på alle vinduer driver vandet 
ned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Min kammerat Joachim er for nylig startet i lære efter et grundforløb som kok. 
Og her var der også problemer med arbejdsforholdene. Det værktøj, de 
arbejder med, er nemlig meget gammelt. Man kan jo sige, at når der står 
'made in Sovjet' på en ovn, så må den have et par år på bagen. Og hvis den 
så heller ikke varmer ordentligt længere, kan man have svært ved at levere 
et godt resultat til ens prøver og i den daglige undervisning. 
</p><p>
Det, Joachim og jeg oplever ude på vores uddannelser, er desværre ikke 
enestående. 
</p><p>
Jeg mener, at pengene til skolerne bliver fejlprioriteret. 
</p><p>
Pengene bliver brugt på at få lavet analyser af bestyrelsernes arbejde og få 
kampagner sat i gang, så man kan skaffe flere elever. 
</p><p>
I stedet for at bruge dem på nye maskiner, bedre udluftning og andre løbende 
forbedringer af undervisningsmiljøet, så de nuværende elever får et bedre 
undervisningsmiljø og en bedre uddannelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559895/vinder-af-politikens-undervisningspris-bare-kunderne-er-glade/">Vinder af Politikens 
Undervisningspris: »Bare kunderne er glade«</a></p><h3>
Veronika A. Schultz, gymnasieelev 
</h3><p>
Den seneste tid har debatten om gymnasiet kørt for fuld skrue. Præmissen er, 
at der ude i klasselokalerne sidder mange elever, der ikke burde være der, 
og ødelægger undervisningen for de andre. Størstedelen af det politiske 
spektrum mener, at den bedste løsning er at indføre karakterkrav. 
</p><p>
Men det ser anderledes ud for os, der sidder ude i klasserne og oplever 
undervisningen. For hvem er det, der er på Facebook eller lignende i timerne 
og forstyrrer undervisningen? 
</p><p>
Det er stort set alle elever - uanset om de får 12 eller 02. Det må altså 
betyde, at det ikke er afhængigt af karakterer, men af nogle andre 
parametre. 
</p><p>
For mig at se handler det primært om, hvorvidt læreren har tid til at snakke 
individuelt med alle eleverne i klassen - og ikke kun dem, der er mest 
fremme i skoene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2560298/orgi-e-om-laerer-og-saa-stillede-han-sig-op-paa-katederet-og-begyndte-at-danse/">Orgi-E om lærer: »Og så 
stillede han sig op på katederet og begyndte at danse«</a></p><p>
Jeg har siddet på et hold med 33 elever. Her var det stort set umuligt at få 
individuel tid med læreren, og det var primært dem, der var gode til at gøre 
opmærksom på sig selv, der kunne få hjælp. Året efter sad jeg på et hold med 
14 elever i det samme fag. 
</p><p>
Jeg har aldrig oplevet så stor en forskel. De, der året før havde siddet og 
spillet computer, begyndte at have bøgerne og lektierne klar, når timen 
startede, og niveauet blev hurtigt løftet enormt. Fordi vi kun var 14, havde 
vores lærer god tid til os i timerne og god tid til feedback på de 
skriftlige opgaver. 
</p><p class=" bl-elem">
Og det er der, eleverne for alvor kan udvikle sig. 
</p>	
</div>
</div></body></html>
