---
layout:     post
title: 	    "Stregen i selvbiografisk tegneserie er enkel indtil det rørende"
post_author:	    
post_date:	    Tue, 28 Apr 2015 16:42:12 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2643706/stregen-i-selvbiografisk-tegneserie-er-enkel-indtil-det-roerende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fremtidens araber. En barndom i Mellemøsten (1978-1984)</h4>
<h5>
Riad Sattouf</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Graphic novel. Oversat af Francois-Eric Grodin. Cobolt, 160 sider, 248 kroner. 
Har du Pluskort, får du 15 procent rabat på lagerførte bøger i Boghallen 
eller fri levering hos Saxo.com. Læs mere på politiken.dk/plus. 
</p></div>
</div><p>
I det daglige nyhedsbombardement fra et flygtningeparalyseret Europa og en 
arabisk verdensdel under borgerkrigslignende sammenbrud kan man roligt kalde 
denne udgivelse en tegneserie til tiden. Oven i købet tegnet og fortalt af 
en med helt personlige aktier i hele denne menneskelige og storpolitiske 
suppedas. 
</p><p>
Ja, for som søn af en europæisk mor og en arabisk far er man vel en rigtig 
heldig kartoffel: et ben i hver lejr og førstehåndskendskab til to vidt 
forskellige livssyn og verdensbilleder? Jo, faktisk. I hvert fald ud fra 
denne letlæste, uhøjtidelige og ligefremme <i>graphic novel</i> at 
dømme, om en 1980’er-barndom tilbragt i skiftevis Frankrig, Libyen og 
Syrien. For mindre heldigt stillede børn er samme baggrund nok snarere en 
ren bermudatrekant for identitet og personlighedsudvikling, et nationalt 
hverken-eller mere end et både-og. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2643711/fransk-syrisk-tegner-jeg-viser-bare-fakta/">MANDAG: Fransk-syrisk tegner: 
»Jeg viser bare fakta«</a></p><p>
Men den nu 37-årige serietegner og filminstruktør Riad Sattouf har vist haft 
mulighed og evner for at holde sammen på sig selv og spotte nogle tydelige, 
men egentlig ikke overdrevne træk i det liv, der opstår i globaliseringens 
malstrøm. 
</p><h3>
I vadestedet mellem øst og vest 
</h3><p>
Riad Sattouf instruerede sidste år den satiriske filmkomedie ’Jacky au royaume 
des filles’, et ’kønsrolleomvendt’ fiktivt arabisk land styret af kvinder, 
hvor mænd må gå med niqab. 
</p><p>
Og samme år vandt han på Europas vigtigste tegneseriefestival i Angoulême 
prisen for bedste fransksprogede serie med den selvbiografiske ’Fremtidens 
araber’, hvor han heller ikke lægger fingrene imellem i førskolebarnet Riads 
fordomsfri og ucensurerede syn på sin kulturelt snotforvirrede far: 
</p><p>
Abdel-Razak hedder denne syrisk fødte far, der kalder sin lysblonde søn 
»fremtidens araber«, men som selv er i seriens fokus som NUtidens araber, 
lige i vadestedet mellem øst og vest. Universitetsuddannet historiker i 
Frankrig og gift der, men flyttet med kone og barn til universitetsjob først 
i Libyen og så ’hjemme’ i Syrien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1876203/unge-arabere-har-masser-af-vrede-men-kvaliteten-halter-i-ny-dansk-syrisk-bog/">Unge arabere har masser af 
vrede, men kvaliteten halter i ny dansk-syrisk bog</a></p><p>
Altså lærer for voksne studerende, men selv barnagtigt underdanig over for sin 
mor og bror og med pinligt umodne drømme om at blive sin landsbys hjemvendte 
rigmand. Fritænker i egen indbildning – men stadig fuld af barndommens 
fordomme såsom sunnimuslimsk hævntørst over for alle shiitter, for slet ikke 
at tale om hans billede af kønsroller og mandig ære. 
</p><h3>
Godmodigt karikeret persondesign
</h3><p>
Men netop derfor er det troværdigt, at manden i kulturklemmen for at bevare 
værdigheden også må forsvare hverdagens absurditeter og afkald i de to 
diktaturer og mangelsamfund i 1980’erne, under hhv. Moamar Gaddafi og Hafiz 
al-Assad (far til vore dages syriske forbryder). 
</p><p>
’Barne’-fortællerens kombinerede indlevelse i og udlevering af den udvandrede 
vestligt uddannede arabers dilemmaer er seriens politisk-psykologiske scoop, 
mere rørende og oprørende end en meget sporadisk kritik af den direkte 
politiske undertrykkelse i diktaturerne. Et par systemkritikere i galgen 
virker næsten som stilbrud her. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1651781/korrespondents-efterladte-vaerk-skildrer-det-tabte-mellemoesten/">Korrespondents efterladte værk 
skildrer det tabte Mellemøsten</a></p><p class=" bl-elem">
Stregen er nemlig også enkel indtil det rørende. Med en sikker brug af 
sort-hvid med kun én dækfarve (skiftende fra land til land) og med et 
godmodigt karikeret persondesign, inspireret af Matt Groenings ’Simpsons’, 
følger Sattouf samme ligefremt selvbiografiske komposition som det 
indlysende forbillede: iranskfranske Marjane Satrapis snart 15 år gamle <i>graphic 
novel</i> ’Persepolis’ fra samme verdensdel. 
</p>	
</div>

</div></body></html>
