---
layout:     post
title: 	    "Smagstest: Færdigstegte frikadeller smager af for lidt"
post_author:	    
post_date:	    Mon, 13 Apr 2015 10:40:25 +0200
post_site:	    politiken.dk 
post_link:	    http://politiken.dk/forbrugogliv/test/ECE2622607/smagstest-faerdigstegte-frikadeller-smager-af-for-lidt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00927/STUDIE_927788w.jpg" alt="Serveres lunkne. Dommerne mener, at købefrikadellerne vinder ved ikke at være for varme. Mange vælger da sikkert også at bruge dem i madpakken. - Foto: Rune Pedersen"/></div>
<p class="caption ">
<span class="f-img-caption">Serveres</span> lunkne. Dommerne mener, at købefrikadellerne vinder ved ikke at være for varme. Mange vælger da sikkert også at bruge dem i madpakken. - Foto: Rune Pedersen
</p>
</div>
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken købte 7 varianter af færdigstegte frikadeller fra køledisken og bad 
to dommere om at blindsmage dem:
</p><p>
Mira Arkin, opskriftsudvikler, madblogger og -skribent for bl.a. Gastro.
</p><p>
Marie Holm, madskribent og redaktør på en række kogebøger. Har udgivet 
opskrifts- og essaysamlingen 'Foodie'.
</p><p class=" bl-elem">
Frikadellerne blev bedømt på smag, duft, konsistens og udseende, og hver 
dommer har givet en samlet karakter mellem 1 tjektegn (dårligst) og 6 
(bedst). Bedømmelserne er oprundede gennemsnit af dommernes karakterer. Har 
flere fået samme karakter, er de oplistet efter kilopris med den billigste 
først. 
</p>
</div>
</div><div class="art-fakta article-box">
<h4 class="">
Frikadellens vej til køledisken</h4>
<div class="fakta-body" data-buildingblock="embedded_factboxlink">
<p>
Frikadellen findes i de fleste madkulturer, men tilpasset de forskellige 
landes traditioner.
</p><p>
De første oplysninger om frikadellen findes i den romerske gourmet Apicius' 
kogebog omkring år 0. Senere omtales den i arabiske kogebøger fra Andalusien 
i Spanien omkring år 1200.
</p><p>
I Danmark omtales en ret, der minder om frikadellen, første gang omkring 1280 
i et kogebogshåndskrift. Her er det en fars af hønse- og svinekød, der 
formes til boller og koges. I Wigants kogebog fra 1703 findes der en 
opskrift på retten Fricadeller, der består af lammekød, der formes som lange 
fingre og koges.
</p><p>
Den stegte Fricadelle omtales først cirka 150 år senere i Mangors kogebog fra 
1850, hvor den formes med en ske og steges i smeltet talg fra kalv eller lam.
</p><p>
Det er endnu en gåde, hvor selve navnet frikadelle kommer fra. Et bud er dog 
det franske ord 'fricasse', der i 1611 blev defineret som »alt, hvad der 
steges på en pande«, i et engelsk leksikon af Cotgrave.
</p><p class=" bl-elem"><i class=" bl-elem">Kilde: immigrantmuseet.dk</i></p>
</div>
</div><p>
Da fødevareminister Dan Jørgensen (S) sidste år skød afstemningen om Danmarks 
Nationalret i gang, var der nok nogle, der fandt, at frikadellen glimrede 
ved sit fravær. 
</p><p>
Om det er, fordi frikadellen første gang optræder i den romerske gourmet 
Apicius’ kogebog fra omkring år 0 og derfor knap kan kaldes dansk, skal vi 
ikke kloge i, men det er ikke desto mindre paradoksalt, når vi tager i 
betragtning, at den pandestegte kødbolle er et af de største hits på danske 
tallerkener. Ikke mindst hos børnefamilierne. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/test/ECE2613773/smagstest-ketchupklassikere-rammer-baade-bund-og-top/">Smagstest: Ketchupklassikere 
rammer både bund og top</a></p><p>
Ifølge Landbrug &amp; Fødevarers fødevareanalyse for uge 7 er dunsen 
nemlig børnefamiliernes absolutte favoritret. Af undersøgelsen fremgår det, 
at den især vinder, fordi hele familien kan lide den, og fordi den kan 
tilberedes af danske råvarer, der er til at få fat i. Og så er den nem. 
</p><h3>
Mere frikadelle end resten 
</h3><p>
»I virkeligheden er det jo en falliterklæring for dansk madkultur, at der 
overhovedet findes et marked for færdiglavede frikadeller. Altså, hvis du 
ikke kan lave en klassisk frikadelle, så ...«, siger testens ene dommer, 
opskriftsudvikler, madblogger og -skribent Mira Arkin, inden hun sætter 
tænderne i den første af de syv indkøbte deller. 
</p><p>
Måske er danskerne i højere grad begyndt at gøre det selv, for ifølge Coops 
analyseafdeling er salget af færdigstegte frikadeller fra køl i deres 
butikker de seneste to år faldet med cirka 10 procent hvert år. Alligevel 
røg der i 2014 omkring en million pakker med hjem i danskernes køkkener. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2413855/test-af-fiskedeller-kun-vinderen-smager-hjemmelavet/">Test: Kun vinderdellen smager 
hjemmelavet</a></p><p>
Skal vi tro dommerne, er der heller ikke for alvor nogen god grund til at købe 
i stedet for selv at tilberede dem. Vinderen, Middags Frikadeller fra Tulip, 
får 4 tjektegn og bliver af Marie Holm, der er redaktør på en række 
kogebøger og forfatter til opskrifts- og essaysamlingen ‘Foodie’, 
karakteriseret som »mere frikadelle end de andre«, mens Mira Arkin mener, 
den smager som en, du vil få serveret på et hospital eller plejehjem. 
</p><p>
Taberne, der begge får 1 tjektegn, er Rema 1000’s Middagsfrikadeller og Dulano 
Frikadeller. Den første lugter af sur orne, mens den anden slet ikke burde 
kunne kaldes en frikadelle, mener dommerne. Dertil er den for stor, og så 
smager den fuldstændig som den bouillon, der kunne trækkes i kaffeautomater 
i 1980’erne, lyder vurderingen. 
</p><h3>
Andet end salt og peber 
</h3><p>
Fælles for alle de testede frikadeller er ifølge dommerne, at man skal sørge 
for at spise noget surt til, da de er meget fede i smagen, og at de generelt 
mangler peber. Og så må de endelig ikke serveres for varme. I testen blev 
frikadellerne varmet 10 minutter ved 200 grader, men da de var kølet ned til 
lidt over stuetemperatur, var smagen sjovt nok mærkbart bedre. 
</p><p><i class=" bl-elem">Men hvad gør så en god delle?</i></p><p>
»En god frikadelle er saftig med en behagelig smag af det kød, den er lavet 
af. Der er delte meninger om, hvorvidt løget skal hakkes eller rives, men 
jeg gør det første. Mest for at undgå tårer i øjnene«, siger Mira Arkin. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/test/ECE2489711/smagstest-roedkaal-paa-glas-minder-lidt-om-babymos/">Smagstest: Rødkål på glas 
minder lidt om babymos</a></p><p>
»Jeg river altid, men jeg bruger også kontaktlinser. De tager lige det 
værste«, griner Marie Holm og tilføjer, at hun også krydrer med muskat eller 
for eksempel lidt allehånde, når det er jul. 
</p><p>
»Ja, en frikadelle må godt smage af mere end salt og peber«, konstaterer Mira 
Arkin. 
</p><p class=" bl-elem"><i class=" bl-elem">Research: Rie Skou</i></p>	
</div>

</div></body></html>
