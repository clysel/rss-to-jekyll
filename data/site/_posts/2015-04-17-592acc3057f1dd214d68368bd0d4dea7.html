---
layout:     post
title: 	    "Øparadis i Storebælt lokker med dyr og historier"
post_author:	    
post_date:	    Fri, 17 Apr 2015 16:47:02 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2623453/oeparadis-i-storebaelt-lokker-med-dyr-og-historier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
KORT</h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00927/DK_Vest_-_Roms__927494w.jpg" alt="" border="0"/></span>
</div>
</div><div class="art-fakta article-box">
<h4 class="">
Besøg Romsø</h4>
<div class="fakta-body" data-buildingblock="embedded_factboxlink">
<p>
’Romsøbåden’ er en åben hurtiggående passagerbåd med plads til 17. Den afgår 
fra J. Chr. Juels Fiskeeksports bygning på fiskerihavnen i Kerteminde. 
</p><p><b>Postture: </b>Hver onsdag og lørdag fra 1. april til 31. august uden 
guide. Afgang fra Kerteminde klokken 9 og tilbagetur fra Romsø klokken 14.
</p><p><b>Pris:</b> 240 kroner for voksne. 120 kroner for børn under 12 år.
</p><p><b>Guidede ture:</b> I sommerens løb har ’Romsøbåden’ guidede ture, hvor der 
fokuseres på dyrelivet, Romsøs historie og kulturhistorie samt Johannes Larsen-ture. </p><p><b>Pris:</b> 350 kroner inklusive sejlads Romsø tur-retur. Minimum 15 
deltagere.
</p><p><b>Gruppeture:</b> Hele ’Romsøbåden’ kan chartres med 
maks. 17 passagerer.
</p><p><b>Pris: </b>3.600 kroner. 
</p><p><b>Pladsbestilling: </b>Er nødvendig.
</p><p>
Skipper tager kun imod kontanter.
</p><p class=" bl-elem"><a class=" bl-elem" href="http://www.romsoe.dk" target="_blank">www.romsoe.dk</a></p>
</div>
</div><p>
Dådyrene kigger nysgerrigt på den lille flok turister, som netop er slået ind 
på den 4 kilometer lange kyststi rundt om Romsø i Storebælt. 
</p><p>
Så virrer en af dåerne nervøst med hovedet og begynder at gå over mod 
skovtykningen. Langsomt følger flokken efter, stopper op et øjeblik på selve 
kyststien og stirrer måbende på de tobenede, inden de 18-20 dyr tager benene 
på nakken og forsvinder ind mellem løvtræerne i fuld fart. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1968627/laeserne-her-er-danmarks-dejligste-oeer/">Læserne: Her er Danmarks 
dejligste øer</a></p><p>
Bestanden af dådyr på Romsø, som er en 1 kvadratkilometer stor ø 10 kilometer 
nordøst for Kerteminde, stammer helt tilbage fra 1200-tallet. Af og til 
udsættes dådyr fra andre landsdele for at undgå indavl. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Roms__3_927496y.jpg" alt="" border="0"/><span class="caption"><span class="f-img-caption">Fjendeløse. 
</span>På Romsø har dådyrene ingen naturlige fjender og øen kan føde en bestand på cirka 180 dådyr – cirka 270 når kælvningen er forbi. FOTO: Morten Langkilde</span></span>
De elegante dyr har ingen naturlige fjender på øen. Romsø kan føde en bestand 
på omkring 180 dådyr, men når kælvningen er overstået, stiger antallet til 
cirka 270. Derfor drives der jagt på øen, og jagten er den største 
indtægtskilde for ejeren, som er Hverringe Gods nordøst for Kerteminde. 
Godset købte Romsø i 1604. I dag tilhører både Hverringe og Romsø familien 
Iuel Reventlow. 
</p><h3>
Dødsgangen og timeglasset 
</h3><p>
Inde mellem træerne kan vi stadig skimte dådyrene, der nu har genoptaget 
græsningen. En af dem skiller sig ud fra de andre: Den er kridhvid. 
</p><p>
»Vi har to albinoer på Romsø. Med deres hvide pels og røde øjne er det helt 
tydeligt, hvorfor albinoerne ikke kan overleve i fri natur«, siger Bo 
Andersen, som ikke alene er opsynsmand og guide på Romsø, men også skipper 
på ’Romsøbåden’. To gange om ugen fra april til september sejler båden fra 
Kerteminde til Romsø med post til feriegæsterne i de 10 huse, som Hverringe 
Gods lejer ud. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Roms__1_927495y.jpg" alt="" border="0"/><span class="caption"><span class="f-img-caption">Kaptajn. 
</span>Bo Andersen er opsynsmand og guide på øen, men også skipper på 'Romsø-Båden', der to gange om ugen i sommerhalvåret sejler fra Kerteminde til Romsø med post til feriegæsterne. FOTO: Morten Langkilde</span></span>
Turister kan også sejle med ’Romsøbåden’ med plads til 17 passagerer. Vi er 
steget om bord ved fiskerihavnen i Kerteminde, og i løbet af 45 minutter har 
skipper Andersen og hans matros, Per Andrup, bragt os sikkert til Romsø. På 
visse dage i sommerens løb arrangerer Andersen guidede ture, hvor han 
beretter om Romsøs historie og kulturhistorie, eller en repræsentant for 
Johannes Larsen Museet i Kerteminder fortæller om malerens tilknytning til 
Romsø. 
</p><p>
Landgangen er foregået ved Romsøbroen, som ligger klos op ad fuglereservatet 
Maden, som er et fladt engområde. I yngletiden fra 1. april til 15. juli er 
der adgang forbudt, for som Andersen nu med guidekasket siger: »Havternen 
flyver hele vejen fra Antarktis for at yndle, og det ville være ærgerligt, 
hvis en af os trådte på dens rede, så den lange tur var forgæves«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1342546/laesernes-tips-de-bedste-oplevelser-paa-fyn-og-oeerne/">Læsernes tips: De bedste 
oplevelser på Fyn og Øerne</a></p><p>
På Maden yngler også flere forskellige arter ænder, og der er store kolonier 
af storm- og hættemåger. I skovens gamle træer yngler hulduer og 
flagspætter, mens tornsangeren holder af at bo i de velduftende hvidtjørne. 
På Romsø er hvidtjørnene formet som timeglas, og det skyldes dådyrene, der 
æder så meget af tjørnen,de kan nå. Andersen fortæller, at dådyrene æder alt 
undtagen tulipaner og ørnebregner. 
</p><p>
I de senere år er den smukke spurvefugl pirol med gul eller grøn dragt og 
sorte vinger også set på Romsø. Desværre får vi ikke pirolen at se, men 
snart begejstres Andersen over et endnu mindre dyr, som også har den gule 
farve. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Roms__6_927497y.jpg" alt="" border="0"/><span class="caption"><span class="f-img-caption">Øen. 
</span>Romsø er ca. 1 km2, og ligger 10 km. nordøst for Kerteminde på Fyn. Siden 1604 har den hørt under Hverringe Gods, ejet af familien Iuel Reventlow. Fra 1961 har øen været ubeboet, og de 8 huse er udlejet som fritidshuse. FOTO: Morten Langkilde</span></span>
»Se den lille tue. Under jordoverfladen breder den sig seks kvadratmeter, hvor 
15.000-20.000 gule engmyrer lever af at holde husdyr nemlig rodlus. Engmyren 
lever af den honningdug, som rodlusene udskiller. Engmyrerne flytter rundt 
på deres husdyr nede i tuen for at give dem de bedste leveforhold. Biologer 
bliver helt vilde, når de ser en sådan tue, som kan være flere hundrede år 
gammel«. 
</p><p>
Rotter er der ingen af på Romsø, og opsynsmanden gør alt, hvad han kan, for at 
udrydde øens mus. I en indhegnet nybeplantning har han placeret en balje med 
en indgang, hvor musene lokkes ind med et æble, men ikke kan slippe ud: 
»Rovfuglene tager sig derefter af musene. Derfor kalder vi baljen for 
dødsgangen«. 
</p><h3>
Kong Ras 
</h3><p>
Indtil 1996 var der fastboende på Romsø, men de gamle huse og gårde 
vedligeholdes og udlejes nu som feriebeboelser. Fyret kaldet Truthuset på 
grund af dets tågehorn udlejes dog ikke. Boligerne har også en historie at 
fortælle, da ølivet tilsyneladende fremelsker originaler. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Rejser_Roms__7_927498y.jpg" alt="" border="0"/></span></p><p>
En af dem var Hans Rasmussen kaldet ’Gamle Fa’en’, som var enkemand og boede 
på den nordvestlige side af Romsø. Efter hustruens død fik Hansen ung 
husbestyrerinde, Amalie Frederiksen kaldet Malle, som Hans’ hus blev opkaldt 
efter: Mallehuset eller Amalienborg. Måske var det på grund af kulde eller 
af romantiske årsager, men de to endte i samme seng og blev ifølge guide 
Andersen truet med en politianmeldelse for utugt, hvis de ikke blev gift 
inden for en uge. 
</p><p>
»Hans var så gammel, at han havde været med i slaget ved Helgoland i 1864. 
Derfor fik han hvert år ved nytårstid 100 kroner i krigspension. Da Hans 
døde kort før nytår i 1932, stillede man liget udenfor i frostvejret og 
meldte ham først død efter nytår, så pensionen stadig blev udbetalt«, ler 
Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/danmark/fynogoehavet/ECE1115141/paa-fyn-er-natten-vor-egen/">På Fyn er natten vor egen</a></p><p>
Romsø oplevede sin storhedstid i 1920’erne, da indbyggertallet nåede op på 51. 
I den tid herskede kong Ras på øen. Fra 1911 var Rasmus Nielsen skovfoged, 
brandfoged, strandfoged og skatteopkræver. Ham kan guide Andersen 
selvfølgelig også et par historier om: 
</p><p>
»Da kong Ras blev ældre, skulle han pisse om natten og trådte bare ud ad 
vinduet i Skovfogedhuset og forrettede sin nødtørft, hvorefter han kravlede 
ind igen. En af kong Ras’ døtre flyttede til Christiansø. Da kong Ras 
besøgte hende, skulle han sove på første sal, men i nattens løb glemte Ras, 
at han sov højt til vejrs. Da han ville kravle ud ad vinduet, faldt han ned 
og brækkede begge ben«. 
</p><p>
God til at fortælle historier var kong Ras, og historierne blev ikke dårligere 
af, at han bestemt ikke var afholdsmand. Han var især berømt for sin snaps 
med citronmelisse. Snapsen gjorde ham ikke populær hos fiskerkonerne i 
Kerteminde. Når bæltbådene, som blev brugt til sildefiskeri, lagde til på 
Romsø, serverede kong Ras snaps og historier for Kerteminde-fiskerne, som 
overnattede på øen. 
</p><h3>
På Gator gennem skoven 
</h3><p>
Bjørn Knudsen fra Slagelse har ikke selv kendt kong Ras, men han kan bekræfte 
guide Andersens historie om skovfogeden. 
</p><p>
»Min far var en af de fiskere, som lå og fiskede ved Romsø. Han drak også 
citronmelissesnaps hos kong Ras«, griner Knudsen. 
</p><p>
Selv er han på Romsø for at fejre sin 68-års fødselsdag sammen med fem 
barndomsvenner: Frank, Kjeld, Lars, Mogens og Niels. Det er Bjørns datter, 
Yvonne Jensen, som har inviteret: 
</p><p>
»Normalt giver jeg min far en lille ting i fødselsdagsgave, men i år 
syntes jeg, at far og drengene skulle have en på opleveren, og inviterede 
dem til Romsø«, siger Yvonne Jensen, som driver Kirke Helsinge 
Forsamlingshus i Gørlev og selv står bag kødgryderne. »På vej herover fik de 
grønne Tuborg, agurkestænger og rullepølsemadder. Til frokosten serverede 
jeg kold kartoffelsalat med frikadeller og radiser. Der må jo godt være lidt 
grønt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1614827/guide-oplev-den-fynske-sensommer-til-vands/">Guide: Oplev den fynske 
sensommer til vands</a></p><p>
Frokosten indtages i Byen, som i virkeligheden var to gårde, men nu er to 
ferielejligheder og derfor kaldes Byen. Spadsereturen ad Skovvejen er lidt 
lang for den dårligt gående Bjørn Knudsen, og han får derfor et lift af 
opsynsmand Bo Andersen på dennes minitraktor eller Gator, som er det eneste 
motoriserede køretøj på Romsø. Gatoren bruges af håndværkere, og når 
Andersen skal fodre dådyrene om vinteren. 
</p><p class=" bl-elem">
Måske er det larmen fra Gatoren, som har skræmt dådyrene væk. På vandreturen 
tilbage til ’Romsøbåden’ gennem skoven støder vi i hvert fald ikke på de 
firbenede pattedyr som ved begyndelsen af turen, og snart er vi tilbage på 
Storebælt og ser det grønne øparadis forsvinde i horisonten. Dådyrene har 
igen Romsø for sig selv. 
</p>	
</div>

</div></body></html>
