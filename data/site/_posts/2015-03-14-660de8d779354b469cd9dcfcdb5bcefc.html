---
layout:     post
title: 	    "Elbæk: Riskær-ekslusion er foregået helt efter bogen"
post_author:	    
post_date:	    Sat, 14 Mar 2015 10:46:02 +0100
post_site:	    politiken.dk 
post_link:	    http://politiken.dk/indland/politik/ECE2587528/elbaek-riskaer-ekslusion-er-foregaaet-helt-efter-bogen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det blev kun til én uge i det nye politiske parti, Alternativet, for Klaus 
Riskær. Den bedrageridømte finansmand blev fredag ekskluderet som medlem af 
partiet, efter hans udtalelser gik imod partiets værdigrundlag.
</p><p>
Det fortæller Alternativets formand, Uffe Elbæk, til Ritzau.
</p><p>
»Det han har sagt, det han har gjort, måden han har udtalt sig til medierne, 
ligger til grund for beslutningen, hvor vi føler, han har ageret fuldstændig 
i modstrid med partiets grundlag«, siger han.
</p><h3>
Kontroversielle udtalelser
</h3><p>
I den seneste uge har der været flere udtalelser i medierne fra Klaus Riskær, 
som, ifølge Uffe Elbæk, strider imod partiets værdier og har været 
medvirkende til eksklusionen.
</p><p>
Den 9. marts udtalte Klaus Riskær for eksempel til BT:
</p><p>
»Det kan blive et problem, hvis man efterlader det indtryk ude i befolkningen, 
at Alternativet er en del af en uregerlig venstrefløj. Man kan ikke vinde 
valg på peace and love og sunde fødevarer. Programmet kræver en 
opstramning«, sagde han dengang.
</p><p>
Uffe Elbæk oplyser til Ritzau, at eksklusionen sker på baggrund af 
indberetninger fra lokale kredsbestyrelser, der har modtaget bekymrede 
henvendelser fra menige medlemmer.
</p><h3>
'En svær beslutning'
</h3><p>
Efterfølgende har kredsbestyrelsen lavet en indstilling til hovedbestyrelsen, 
som på baggrund af de fremlagte argumenter har valgt at ekskludere Riskær. 
Og den beslutning er Uffe Elbæk helt enig i.
</p><p>
»Det har været en svær beslutning, men jeg synes, det er den helt rigtige 
beslutning, der er truffet, og jeg bakker fuldstændig op om 
hovedbestyrelsens beslutning«, siger Uffe Elbæk.
</p><p>
Uffe Elbæk oplyser videre, at Klaus Riskær har fået tilbud om at fortsætte som 
medlem, selvom han har fået at vide, at han ikke kan stille op til 
tillidsposter i partiet.
</p><p class=" bl-elem">
Ifølge formanden har Klaus Riskær indtil videre ikke ønsket det.
</p>	
</div>
</div></body></html>
