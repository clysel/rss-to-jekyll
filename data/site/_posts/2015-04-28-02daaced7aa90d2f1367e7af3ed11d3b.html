---
layout:     post
title: 	    "Cool-faktor 100: Her er Kødbyens greatest hits"
post_author:	    
post_date:	    Tue, 28 Apr 2015 12:37:05 +0200
post_site:	    politiken.dk 
post_link:	    http://politiken.dk/ibyen/guider/ECE2644595/cool-faktor-100-her-er-koedbyens-greatest-hits/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er noget i gære på Vesterbro. Måske er der noget i vandet? Eller i øllet? 
</p><p>
Vi ved det ikke helt, men ét er i hvert fald sikkert: Der sker ting og sager i 
Kødbyen. 
</p><p>
Ja, hipsternes højborg kan altså et eller andet, når det kommer til mad og 
drikke. Få steder i Danmark finder man et større udvalg af restauranter og 
barer, takeaway-steder og madmarkeder på så lille et areal. 
</p><p>
For Kødbyen bugner af tilbud til de sultne og de tørstige. 
</p><p>
Og de er nogle driftige folk, bagmændene- og kvinderne i denne lille enklave, 
for hvert og hvert andet øjeblik åbnes nye steder, og større og flere 
arrangementer arrangeres. 
</p><p>
Vi har her samlet nogle af de nye tilbud, Kødbyen kan bryste sig af. Nå ja, og 
også nogle af de gamle. En lille blandet håndfuld tips. 
</p><p>
Dette er vores forsøg ud i en ultimativ sommerguide til Kødbyen. Læs med her. 
</p><p id="ib-671123"/><p/><p>
Go’e gamle Bakken. I godt fem år har dette sted sørget for musik og drikkelse 
til den festglade del af Kødbyens faste publikum. 
</p><p>
I perioder er der også blevet serveret forskellige former for mad i barens 
baggård, for eksempel da den dygtige britiske kok Lee Tiernan serverede 
grillet lamme-kebab med pop up-restauranten Black Axe Mangal sidste sommer.
</p><p>
Men som vi for en måneds tid siden kunne berette, får Bakken nu en vaskeægte 
restaurant. 
</p><p><b class="ext-link">LÆS ARTIKEL</b><a class=" bl-elem" href="http://politiken.dk/ibyen/byliv/ECE2609967/bakken-i-koedbyen-aabner-nyt-madsted/">Bakken 
i Kødbyen åbner nyt madsted</a></p><p>
I forbindelse med en større renovering udvides konceptet nu med den mexicanske 
El Barrio Cantina. 
</p><p>
Hver torsdag, fredag og lørdag kan man altså starte sin bytur med mexicansk 
gademad som ceviche eller burritos. En hovedret koster 85 kroner, mens 
snacks som f.eks. flæskesvær – chicharrónes for nu at være helt autentisk – 
koster 45 kroner. 
</p><p id="ib-154230"/><p/><p>
Vil man være rigtig Vesterbro-smart, er det vigtigt at kunne tale højt og 
længe om specialøl, gærtyper, humle-facts og topfermentering. 
</p><p>
Og til dette findes vel næppe et bedre sted end Mikkellers og Three Floyds nye 
1.000 kvadratmeter store brewpub, WarPigs. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/ibyen/byliv/ECE2535402/mikkellers-nye-bar-tilbyder-medlemskab-til-en-million-kroner/">Mikkellers 
nye bar tilbyder medlemskab til en million kroner</a></p><p>
I restauranten, der i øvrigt har plads til 200 gæster, serveres der texansk 
barbecue tilberedt i kæmpestore importerede røgovne. 
</p><p id="ib-583844"/><p/><p>
Kødbyens nye madmarked må være noget nær den ultimative weekendbeskæftigelse 
for den ægte københavner. 
</p><p>
Hver lørdag og den første søndag i hver måned indtil september kan man fra kl. 
10 svælge i en overflod af lækkerier på Flæsketorvet. 
</p><p>
Der er charcuteri fra Bodebjerg Gårdbutik, oste fra La Fattoria, vin fra Kenn 
Husted, grød fra, ja – Grød, mexicansk fra Barburitto og meget meget mere. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/rejser/nyheder/ferieidanmark/ECE2640803/saadan-holder-du-weekend-som-koebenhavnerne/">Sådan 
holder du weekend som københavnerne</a></p><p id="ib-160144"/><p/><p>
Burgeren er trendy. Det kan vi vist ikke længere være i tvivl om, hvis man 
tæller det hav af nye burgerbarer, der er dukket op i København de sidste 
par år. 
</p><p>
Og så bliver det vel næsten ikke mere trendy end på Tommi’s Burger Joint. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2543926/her-faar-du-byens-bedste-burgere---og-det-er-lidt-en-hemmelighed/">Her får du byens bedste 
burgere - og det er lidt en hemmelighed</a></p><p>
Med en islandsk ejer (klart den hippeste nationalitet man kan have, hvis man 
spørger rundt i byen) og en indretningsmæssig sansebombe af hawaiianske 
blomsterkranse og gamle filmplakater, bevæger vi os her højt op på 
cool-skalaen. 
</p><p>
Burgeren imponerede tilbage i august Politikens anmelder, der gav den lille 
burgerbar fire hjerter. Så man kan trygt slå vejen forbi Tommi’s Burger 
Joint, hvis man skal have sig en tilfredsstillende udgave af verdens vel nok 
mest populære fastfood. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE2355503/burgerbattle-koedbyens-haandburger-vinder-over-hot-buns-vakuumtilberedte-boef/">Burgerbattle: Kødbyens 
håndburger vinder over Hot Buns' vakuumtilberedte bøf</a></p><p id="ib-322778"/><p id="ib-18418"/><p/><p>
Er man i humør til lidt finere madlavning, går man heller ikke galt i byen i 
Kødbyen. 
</p><p>
Man kan nemlig tage forbi enten Gorilla eller Restaurant Kul, to restauranter 
der begge imponerede anmelderne her i huset. 
</p><p>
Mens Kul henter inspirationen fra bl.a. Californien, serverer Rasmus Oubæks 
Gorilla en større tastingmenu med mad fra Middelhavet. Begge restauranter 
høstede fem-hjertede anmeldelser, så her kan man trygt spise, hvis man er på 
udkig efter vellavet mad i et lidt højere gastronomisk lag end håndburgeren. 
</p><p><b class="ext-link">LÆS ANMELDELSE</b><a class=" bl-elem" href="http://politiken.dk/mad/madnyt/ECE2172294/ny-restaurant-bringer-amerikansk-vildskab-til-koedbyen/">Ny 
restaurant bringer amerikansk vildskab til Kødbyen</a></p><p>
På Kul koster en 5 eller 7 retters menu hhv. 975 eller 1.275 kroner. 
</p><p><b class="ext-link">LÆS ANMELDELSE</b><a class=" bl-elem" href="http://politiken.dk/mad/anmeldelser/restaurantanmeldelser/ECE2434369/koedbyens-primat-raekker-ud-efter-bistrojunglens-krone/">Kødbyens 
primat rækker ud efter bistrojunglens krone</a></p><p class=" bl-elem">
På Gorilla koster 10 eller 15 mindre serveringer hhv. 350 eller 450 kroner. 
</p>	
</div>

</div></body></html>
