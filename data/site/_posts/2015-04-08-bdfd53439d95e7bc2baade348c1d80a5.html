---
layout:     post
title: 	    "Eksperter: Video giver amerikansk racediskussion nyt perspektiv"
post_author:	    
post_date:	    Wed, 08 Apr 2015 19:44:54 +0200
post_site:	    politiken.dk 
post_link:	    http://politiken.dk/udland/int_usa/ECE2620261/eksperter-video-giver-amerikansk-racediskussion-nyt-perspektiv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
USA er rystet af endnu et politidrab. 
</p><p>
En række kontroversielle sager, hvor hvide betjente har skudt og dræbt sorte 
borgere, har det seneste år sendt uro gennem USA. 
</p><p>
Men sagen om drabet på den sorte borger Walther L. Scott i South Carolina, der 
fandt sted i weekenden, er af en helt særlig karakter, vurderer to 
eksperter, som Politiken har talt med. 
</p><div class="art-fakta article-box">
<h4 class="">
SAGEN KORT</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Police_Officer_Fata_926548w.jpg" alt="" border="0"/><span class="caption"><span class="f-img-caption">Politidrab. 
</span>Skyderiet blev fanget på video. Foto: AP</span></span></p><p><b>Lørdag 4. april</b> ca. 09.30 standser en 33-årig betjent den 50-årige 
Walter L. Scott i North Carolina, fordi bremselyset på Scotts Mercedes er 
itu. 
</p><p>
Det kommer til et <b>klammeri</b>, hvor Scott ifølge betjenten prøvede at rive 
stømpistolen til sig. Betjenten affyrer sin strømpistol mod manden. 
</p><p class=" bl-elem">
En <b>videooptagelse</b> viser, hvordan betjenten skyder 8 gange mod Scott, da 
denne løber væk fra stedet. Scott dør på stedet. 
</p>
</div>
</div><p/><p>
Det skyldes den video af skuddrabet, som i går fandt vej til amerikanske 
medier. Videoen viser, hvordan en hvid betjent trækker sin pistol og med 
skud dræber en sort mand, der løber væk med ryggen vendt mod betjenten. 
</p><p><b class="ext-link">SIGTELSE</b><a class="embeddedlink" href="http://politiken.dk/udland/int_usa/ECE2619497/optagelser-af-politidrab-paa-sort-mand-kan-foere-til-retssag-mod-betjent/">Optagelser af politidrab på sort mand 
kan føre til retssag mod betjent</a></p><p>
»Den her sag udvikler sig på en anden måde, fordi der fremkommer 
videodokumentation, hvor man slet og ret ser en henrettelse. Videoen har sat 
diskussionen i et nyt perspektiv og atter givet næring til ideen om, at der 
mange steder er et usundt forhold mellem politi og borgere«, siger Niels 
Bjerre-Poulsen, der er lektor i amerikanske samfundsforhold på Syddansk 
Universitet. 
</p><p>
Betjenten skød lørdag omkring kl. 9.30 den 50-årige Walther L. Scott i byen 
North Charleston, der ligger i delstaten South Carolina. Politibetjenten har 
siden forklaret, at han skød, fordi gerningsmanden var i gang med at 
overfalde politimanden med en stødpistol. 
</p><p>
Mette Nøhr Claushøj er ekspert i amerikanske forhold og tidligere ekstern 
lektor på Københavns Universitet. Hun deler Niels Bjerre-Poulsens vurdering 
af sagens karakter. 
</p><p>
»Det er tragisk, men ikke usædvanligt, at en sort mand bliver skudt af 
politiet. Det vildt exceptionelle i denne sag er, at politimanden gav en 
anden forklaring efter drabet. Og at videoen afslører, at hans beskrivelse 
af, hvad der skete, var løgn«, siger Mette Nøhr Claushøj 
</p><h3>
Tørst bliver slukket 
</h3><p>
I går blev betjenten fængslet og sigtet for drabet på Walther L. Scott. Sagen 
undersøges nu af delstatens politi, samtidig har borgmesteren i byen været 
særdeles skarp i sine udtalelser. 
</p><p>
»Når du tager fejl, så tager du fejl. Hvis du træffer en forkert beslutning, 
så er det lige meget, om du bærer et politiskilt eller er en almindelig 
borger på gaden. Så er du nødt til at leve med den beslutning«, erklærer 
borgmester Keith Summey. 
</p><p><i class=" bl-elem">Videoen nedenfor viser stærke billeder af episoden, hvor Walter L. Scott 
bliver skudt og efterfølgende bliver undersøgt af politiet. Artiklen 
fortsætter under videoen.</i></p><h3 class="tvheader">Øjenvidnes videooptagelse belaster politimand</h3>
<div class="tvplayer">
<p class="tvplayer-container" data-tvarticle-id="2619469">

</p>
<p class="art-imgdesc clip-source">
Kilde: AP. ADVARSEL. Vær opmærksom på, at videoen ovenfor viser stærke billeder af Walter L. Scott, der bliver skudt. Optagelsen viser også billeder af politiet, der efterfølgende undersøger hans lig. 
</p>
</div><p/><p>
Myndighederne forsøger at sende et klart signal til den sorte del af 
befolkningen om, at man tager sagen og problemet meget alvorligt ved at slå 
benhårdt ned på situationer, hvor der er mistanke om racisme, siger Mette 
Nøhr Claushøj. 
</p><p>
Med sigtelsen anerkender myndighederne de problemer, som sorte har 
demonstreret imod det seneste år i byer som New York og Washington. Mange 
tusinder gik på gaden i protest i efteråret, og urolighederne blev så 
voldsomme i byen Ferguson, at der blev erklæret udgangsforbud en overgang. 
</p><p>
»Det er en tørst, som bliver slukket. En tørst efter anerkendelse af, at 
forskelsbehandlingen finder sted, som de sorte siger. Det er en umiddelbar, 
hurtig tilfredsstillelse af et behov, de har følt. I forbindelse med de 
sidste mange sager det seneste år har det nemlig været langt mere tvetydigt, 
hvad der egentlig er skete«, siger Nøhr Claushøj. 
</p><p><b class="ext-link">HÆNDELSEN</b><a class="embeddedlink" href="http://politiken.dk/udland/int_usa/ECE2619318/betjents-skuddrab-paa-sort-mand-i-usa-blev-fanget-paa-video/">Betjents skuddrab på sort mand i 
USA blev fanget på video</a></p><p>
Ifølge Niels Bjerre-Poulsen er det ikke til at vide, om der har været en 
stigning i antallet af sager, hvor der er mistanke om racisme. Det seneste 
års uro kan også handle om, at der har været større fokus på de hændelser, 
hvor hvide betjente har skudt og dræbt sorte borgere. Han påpeger, at der 
også for år tilbage har været en hel del sager om politivold, der ikke fik 
national og international opmærksomhed. 
</p><p>
»Når alle ser videoen og ikke kan lade være med at lade sig påvirke, bliver 
det en anden debat. Det er meget svært at argumentere imod, at dette slet og 
ret er en forbrydelse. Med videoen melder der sig spørgsmålet: havde en hvid 
person også fået otte skud i ryggen mens han flygtede fra en 
trafikforseelse?«, siger Niels Bjerre-Poulsen. 
</p><h3><b>Siden Obama har mange rullet med øjnene</b></h3><p>
I den sorte del af den amerikanske befolkning presser det spørgsmål sig på. 
Den uro, der er fulgt i kølvandet på det seneste års skuddrab på sorte, som 
blandt andet har fundet sted i Ferguson i Missouri og New York, grunder i en 
følelse af uretfærdighed. 
</p><p>
»De frustrationer, som især ligger i den sorte befolkning, handler om en 
udbredt opfattelse af, at man bliver forskelsbehandlet, alene fordi man er 
sort. Samtidig oplever mange sorte, at samfundet nægter at anerkende 
problemet. Siden Obama blev valgt har mange rullet med øjnene, når sorte 
påpegede problemet, ud fra devisen: I har fået en præsident«, siger Mette 
Nøhr Claushøj. 
</p><p>
I USA er der en løbende debat om, hvor langt landet er nået siden 
raceurolighederne i 1960’erne, forklarer Niels Bjerre Poulsen. 
</p><p>
»Valget af Obama som præsident var en milepæl, som gav mange forhåbninger om, 
at man var nået så langt, at systemisk uretfærdighed i politikorps og hos 
andre myndigheder måtte være fortid. På den baggrund minder det sidste års 
sager om, at der trods alt er lang vej igen«, siger han. 
</p><p>
Mette Nøhr Claushøj supplerer: 
</p><p class=" bl-elem">
»Hvis to mennesker dømmes for præcis det samme og på samme grundlag, får den 
sorte tyve procent længere straf. Det er kold statistik, som ikke kan 
diskuteres. Den sidste rest af racisme i det amerikanske samfund er meget 
svær at komme over, fordi den i høj grad finder sted på et ubevidst plan«. 
</p>	
</div>

</div></body></html>
