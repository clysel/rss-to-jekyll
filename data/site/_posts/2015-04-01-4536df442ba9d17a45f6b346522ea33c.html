---
layout:     post
title: 	    "Ejer af Banksy på dør i Gaza solgte værket for en slik"
post_author:	    
post_date:	    Wed, 01 Apr 2015 14:05:27 +0200
post_site:	    politiken.dk 
post_link:	    http://politiken.dk/kultur/kunst/ECE2613846/ejer-af-banksy-paa-doer-i-gaza-solgte-vaerket-for-en-slik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et kunstværk udført af den berømte britiske graffiti-kunstner Banksy på en dør 
i Gaza er angiveligt blevet franarret dørens ejer, for hvad der svarer til 
godt 1.200 danske kroner. 
</p><p>
En pris, der ligger noget under, hvad Banksys værker plejer at gå for. I fjor 
indbragte et af hans murmalerier fra Bristol således ikke mindre end fire 
millioner kroner. 
</p><p>
Banksy har tidligere kritiseret Israel for landets behandling af 
palæstinenserne og drog tidligere i år til Gaza for at gøre opmærksom på 
israelernes behandling af den tæt befolkede landstribe. Bland de værker, han 
efterlod sig i Gaza, var billedet her af en siddende kvinde, som menes at 
forestille den græske gudinde Niobe med hånden hvilende på sit hoved i en 
gestus af fortvivlelse. 
</p><h3>
Køberen: Jeg er ikke ude efter penge 
</h3><p>
Døren var det sidste, der stadig var hel i den 33-årige Rabie Dardunas hus i 
Gaza efter krigen i fjor. Og da han ikke kendte værkets værdi, lod han sig 
overtale til at sælge døren til en lokal kunstner for 175 dollar, fortæller 
han BBC. 
</p><p>
Køberen foregav nemlig, forklarer han, at arbejde for Banksy. 
</p><p class=" bl-elem">
Køberen, den lokale kunstner Belal Khaled bedyrer dog overfor BBC, at han ikke 
er ude på at snyde nogen, men kun ønsker at beskytte maleriet og med 
kunstnerens tilladelse udstille det andre steder. Penge er han ikke ude 
efter. 
</p>	
</div>

</div></body></html>
