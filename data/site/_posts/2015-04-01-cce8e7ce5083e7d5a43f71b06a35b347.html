---
layout:     post
title: 	    "Blog: sudo apt-get install MicrosoftWindows8.1 - og der virker!"
post_author:	    Peter Toft
post_date:	    Wed, 01 Apr 2015 08:20:00 +0000
post_site:	    www.version2.dk 
post_link:	    http://www.version2.dk/blog/sudo-apt-get-install-microsoftwindows81-og-der-virker-129703?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Endelig skete det - projektet jeg har arbejdet for i 20+ år sammen med Microsoft: Direkte adgang til Windows fra Linux. For tiden er det dog kun Ubuntu Linux, som er understøttet, men det må komme snart til de andre Linux-distribututioner. Microsoft har gjort det nemt at komme i gang fra Ubuntu Linux. Dog er det kommando-linie installation, og integration i Ubuntu Software center må jeg antage kommer senere.</p>

<div class="geshifilter"><pre class="bash geshifilter-bash">$ <span>sudo</span> <span>apt-get update</span>
$ <span>apt-cache search</span> MicrosoftWindows
MicrosoftWindowsXP - Microsoft XP Home Basic
MicrosoftWindowsVista - Microsoft Vista
MicrosoftWindows7 - Microsoft <span>7</span> Home Basic
MicrosoftWindows8.1 - Microsoft <span>8</span></pre></div>

<p>Det er flot, at så mange Windows versioner er understøttet fra start. Det er dog kun en af de mindste versioner, der nu kan downloades, mens professional mv. fortsat skal købes.</p>

<p>Hvad der er lidt pudsigt er at se på versionsnumrene på de enkelte Windows versioner.
Jeg kan ikke finde konsistens i det, og jeg forstår slet ikke hvorfor Windows XP stadig er med på listen.
At Windows 8.1 har version 42 er lidt sjovt. Selv Microsoft har humor :-)</p>

<div class="geshifilter"><pre class="bash geshifilter-bash">$ <span>apt-cache</span> madison MicrosoftWindows
MicrosoftWindowsXP <span>|</span> <span>0.832</span> <span>|</span> ftp:<span>//</span>linux.microsoft.com<span>/</span>LinuxLove<span>/</span>XP4ever
MicrosoftWindowsVista <span>|</span> <span>0.10001</span> <span>|</span> ftp:<span>//</span>linux.microsoft.com<span>/</span>LinuxLove<span>/</span>OurBad
MicrosoftWindows7 <span>|</span> <span>0.999999</span> <span>|</span> ftp:<span>//</span>linux.microsoft.com<span>/</span>LinuxLove<span>/</span>TheBest
MicrosoftWindows81 <span>|</span> <span>42</span> <span>|</span> ftp:<span>//</span>linux.microsoft.com<span>/</span>LinuxLove<span>/</span>WeReallyTry</pre></div>

<p>Det er super nemt at installere og starte f.eks. Windows 8.1. Igen er det lidt pudsigt, at installation og start kun understøttet via kommando-linjen, men det er vel også fint for Linux-brugere.</p>

<div class="geshifilter"><pre class="bash geshifilter-bash">$ <span>sudo</span> <span>apt-get install</span> MicrosoftWindows8.1
$ MicrosoftWindows8.1</pre></div>

<p>Det virker som om Microsoft har givet lidt op, da det vist stadig er Linux-kernen som er basis for Windows, hvilket ses mest tydeligt med den meget hurtigere boottid.</p>

<p>Jeg har også prøvet med Vista og XP, men begge gik skidt. Vista står med et timeglas to timer, for derefter at rapportere at der er ikke er nok systemressourcer, og da jeg prøvede XP rebootede den lidt for ofte.</p>

<p>En sindsygt dum fejl er at man har allokeret “alt-tab” til at skifte mellem en kørende Linux og Windows. Har man flere Linux-programmer kørende og tilsvarende Windows-programmer så kan man skifte mellem disse med “ctrl-x ctrl-f”. Det er bare for dumt, da normale brugere nok ikke synes, det er nemt. Jeg anvender Emacs, og det er for dumt, at jeg i Emacs ikke kan åbne filer med “ctrl-x ctrl-f”, men i stedet skal bruge “M-x Ctrl-x ctrl-f” - men ok, jeg er vant til kryptiske Emacs-kommandoer.</p>

<p>Min erfaring er at Windows 7 er den Windows, som kører bedst sammen med Ubuntu Linux, men der er nok ikke her vi skal have fokus. Mine venner hos Microsoft siger, at Ubuntu Linux er ret godt understøttet, men fuld kryds-understøttelse primært har fokus på <a href="https://www.gnu.org/software/hurd/hurd.html">The Hurd</a>, hvilket utvivlsomt vil glæde <a href="http://www.dr.dk/nyheder/viden/tech/kommentar-en-gnu-fylder-30">Richard Stallman</a>.</p>

<p>/pto</p>
  </section>


  </div></body></html>
