---
layout:     post
title: 	    "EM-kampe: Danmark uden Eggert og Lindberg - men Mikkel er i kanonform"
post_author:	    
post_date:	    Mon, 27 Apr 2015 10:13:33 +0200
post_site:	    politiken.dk 
post_link:	    http://politiken.dk/sport/haandbold/ECE2644670/em-kampe-danmark-uden-eggert-og-lindberg---men-mikkel-er-i-kanonform/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden VM-slutrunden i 2007 i Tyskland har fløjspillerne Hans Lindberg og 
Anders Eggert været en del af det danske landshold – enten sammen eller hver 
for sig. 
</p><p>
De har været med i de store slutrunder og vigtige kvalifikationskampe – men 
altså ikke når Danmark i denne uge møder Hviderusland i 2 EM-kvalkampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2615016/hans-lindberg-paa-intensiv-nyrerne-er-muligvis-skadet/">Hans Lindberg på intensiv: 
Nyrerne er muligvis skadet</a></p><p>
Hans Lindberg fra Hamburg er skadet, og Anders Eggert fra Flensburg holder en 
tidsubestemt pause fra landsholdet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2615382/lindberg-skal-blive-paa-hospitalet-en-uge/">Lindberg skal blive på 
hospitalet en uge</a></p><p>
Det er en ny situation, som »man lige skal vænne sig til«, som bagspilleren og 
venstrebacken, Mikkel Hansen, udtrykker det. 
</p><p>
Mikkel Hansen er kommet hjem til landsholdssamlingen i storform. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2586607/farmand-eggert-holder-pause--men-farmand-noeddesbo-fortsaetter/">Farmand Eggert holder pause – 
men farmand Nøddesbo fortsætter</a></p><p>
I sine seneste 3 kampe for Paris S-G – Champions League, den franske liga og 
søndag den franske pokalfinale, som Paris vandt – har Mikkel Hansen scoret 
36 mål. 
</p><p>
Færrest blev det i pokalfinalen mod Nantes, som Paris vandt 32-26. Her scorede 
danskeren ’blot’ 8 mål – på 8 skud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2582901/eggert-holder-kun-ferie-fra-landsholdet-glem-mig-ikke/">Eggert holder kun ferie fra 
landsholdet: »Glem mig ikke«</a></p><p>
Mikkel Hansen har stor respekt for Anders Eggerts beslutning om at holde pause 
fra landsholdet. 
</p><p>
»Det er selvfølgelig ærgerligt for holdet, men det er nok en situation, der 
generer Eggert mest. Det er ham, der har følelsen af, at han ikke længere 
har det samme engagement«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2635776/mikkel-hansen-sagde-farvel-med-15-maal-paa-udebane/">Mikkel Hansen sagde farvel med 
15 mål på udebane</a></p><p>
»Derfor tager jeg også hatten af for hans beslutning. For det er en, han har 
truffet i respekt for os holdkammerater – vel vidende, at det ikke vil være 
fair at optage en plads på holdet, når han ved, han ikke vil udfylde rollen 
100 procent og give det, han burde«. 
</p><p>
Siger Mikkel Hansen – der desuden beklager den nyreskade, der har ramt Hans 
Lindberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2563592/kun-en-i-verden-er-bedre-end-mikkel-hansen/">Kun en i verden er bedre end 
Mikkel Hansen</a></p><p>
»Det er så uheldigt, som det kan være, men altså også noget, ingen kan gardere 
sig mod«. 
</p><p class=" bl-elem">
Mikkel Hansen og de øvrige landsholdsspillere træner i disse dage i Brøndby. 
Torsdag aften er der EM-kamp i den hviderussiske hovedstad Minsk – og lørdag 
aften står der endnu 2 point på højkant, når Danmark og Hviderusland mødes i 
Aarhus. 
</p>	
</div>

</div></body></html>
