---
layout:     post
title: 	    "Verdensbankprojekter har tvangsflyttet 3,4 mio. mennesker"
post_author:	    Ulrik Andersen
post_date:	    Thu, 23 Apr 2015 10:56:02 +0000
post_site:	    ing.dk 
post_link:	    http://ing.dk/artikel/verdensbankprojekter-har-tvangsflyttet-34-mio-mennesker-175657
---
<html><body><div><div class="panel-panel panel-col-first container">
		    <section class="body">
			<p>»Hvis du holder af dit liv, så smutter du nu!«</p>
			<p>Sådan lød beskeden fra 100 bevæbnede politibetjente til beboerne i et slumområde megabyen Lagos. Beboerne blev i februar 2013 tvunget ud af deres huse, som derefter blev revet ned af store bulldozere for at gøre plads til et stort byudviklingsprojekt. Projektet blev gennemført med støtte fra Verdensbanken, som ellers har en fast politik om, at beboere, hvis hjem eller indtægtsmuligheder bliver påvirket af bankens projekter, skal advares, inddrages i planlægningen og kompenseres, så de efterfølgende kan få en tilværelse, der er mindst lige så god, som den de havde før. Det sker bare langt fra altid.</p>
			<p>Det dokumenterer <a href="http://projects.huffingtonpost.com/worldbank-evicted-abandoned">en stor undersøgelse </a>af Verdensbankens projekter, som The International Consortium of Investigative Journalists har lavet.</p>
			
			<p>Mere end 50 journalister i 21 lande har interviewet hundredevis af personer i 14 lande for at finde ud af, om bankens fornuftige politikpapirer bliver fulgt ude i virkeligheden. Og resultatet er nedslående. Fra 2004 til 2013 er mindst 3,4 mio. mennesker blevet tvangsforflyttet på grund af projekter, som Verdensbanken har støttet. Og i mange tilfælde er forflytningerne sket uden varsel, med vold og uden efterfølgende kompensation.</p>
			<p>Undersøgelsen dokumenterer eksempelvis, at etiopiske myndighede brugte støtten fra banken til at med vold at tvangsforflytte flere millioner mennesker.</p>
			<p><section class="video plugin"/></p>
			
			<p/></section>
			
			<p>I mange tilfælde har banken kendt til, at bankens regler blev brudt, men de har ignoreret det.</p>
			<p>»Ofte havde regeringerne ingen intention om at overholde reglerne - og ofte havde bankens ledelse heller ikke nogen intention om at håndhæve dem,« fortæller Navin Rai, der var Verdensbankens  ansvarlige for beskyttelse af oprindelige folkeslag fra 2002 til 2012, eksempelvis til reporterne.</p>
			<p>»Det var sådan, spillet blev spillet.«</p>
			<p>Selv om bankens interne klagefunktion har undersøgt masser af sager og fundet brud på bankens regler, har banken i flere tilfælde fortsat med at låne penge til de regeringer og virksomheder, som har begået overtrædelserne.</p>
			<p>Da journalisterne konfronterede Verdensbanken med deres research, erkendte Verdensbankens præsident Jim Yong Kim hurtigt, at der var grund til alvorlig bekymring, og at banken ville stramme op. Samtidig benægtede han dog, at banken var medskyldig i at berøve nogle af jordens fattigste folk både hjem og indtægtsmuligheder.</p>
			
			<p>Samtidig har banken imidlertid lagt op til at løsne sine egne regler, så låntagere fremover i langt højere grad skal holde øje med sig selv. Efter kritikken er kommet frem, har banken dog lovet, at prøve at tage højde for den i det nye regelsæt.</p>
			<p>I disse dage holder Verdensbanken sit forårsmåde i New York - blandt andet <a href="http://www.skm.dk/aktuelt/nyheder/2015/april/danske-ministre-taler-ved-verdensbankens-foraarsmoede/">med deltagelse af skatteminister Benny Engelbrecht (S) og handels- og udviklingsminister Mogens Jensen (S).</a> Ingeniøren har spurgt Udenrigsministeriet om, hvad Danmark vil gøre ved kritikken af banken. Men vi har endnu ikke fået svar.</p>
		
		  </div>
		  </div></body></html>
