---
layout:     post
title: 	    "Billigste billet til længe ventet boksebrag koster over 10.000 kroner"
post_author:	    
post_date:	    Thu, 12 Mar 2015 13:49:34 +0100
post_site:	    politiken.dk 
post_link:	    http://politiken.dk/sport/ECE2584562/billigste-billet-til-laenge-ventet-boksebrag-koster-over-10000-kroner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Billetter til det længe ventede boksebrag mellem Floyd Mayweather Jr. og Manny 
Pacquiao bliver dyre. 
</p><p>
Arrangørerne af kampen, som finder sted 2. maj i MGM Grand i Las Vegas, 
oplyser ifølge nyhedsbureauet AFP, at billetterne vil koste mellem 1.500 og 
7.500 dollar - svarende til 10.500-52.900 kroner. 
</p><p>
Det er endnu uvist, hvor mange billetter, der sælges til offentligheden. 
</p><p>
Det er ventet, at størstedelen af billetterne går til storgamblere i Las Vegas 
og kendisser, som ønsker at se braget fra nærmeste hold. Kapaciteten i MGM 
Grand er på 16.800 tilskuere. 
</p><p>
At boksekampen bliver et tilløbsstykke, kan der ikke være to meninger om. Ved 
onsdagens pressemøde - i øvrigt det eneste inden kampen - var 600 
forskellige medier fra alverdens hjørner til stede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2557522/en-milliard-paa-spil-i-fighten-der-skal-puste-tiltraengt-liv-i-boksesporten/">En milliard på spil i fighten, 
der skal puste tiltrængt liv i boksesporten</a></p><p>
Kampen forventes at slå alle pay-per-view-rekorder. Det forventes, at kampen 
sælges for 100 dollar per husstand, svarende til 700 kroner. 
</p><p>
»Dette er en kamp, som verden ikke må gå glip af«, lød det fra Mayweather Jr., 
mens Pacquiao tilføjede: 
</p><p>
»Dette er, hvad I har ventet på i fem år. Vi vil gøre det bedste for at gøre 
jer glade 2. maj«. 
</p><p>
Pacquiao og Mayweather Jr. regnes for de bedste pund-for-pund-boksere i deres 
generation. 
</p><p>
Pacquiao har været verdensmester i otte forskellige vægtklasser og har en 
rekordliste på 57 sejre, to gange uafgjort og fem nederlag. 
</p><p class=" bl-elem">
Mayweather Jr. er noteret for lutter sejre i sine 47 kampe. 
</p>	
</div>
</div></body></html>
