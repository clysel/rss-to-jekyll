---
layout:     post
title: 	    "Kulturministeren: Politikerne må tage ansvar i kampen mod idrættens problemer"
post_author:	    
post_date:	    Sun, 22 Feb 2015 11:01:52 +0100
post_site:	    politiken.dk 
post_link:	    http://politiken.dk/sport/ECE2557504/kulturministeren-politikerne-maa-tage-ansvar-i-kampen-mod-idraettens-problemer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den internationale idrætsverden er under pres. 
</p><p>
Demokratisk underskud, matchfixing, doping, korruption og magtmisbrug truer 
den i en grad, så der er behov for handling. 
</p><p>
Det anerkender kulturminister Marianne Jelved (R), der er glad for, at 
initiativet Play the Game under Idrættens Analyseinstitut har lavet et oplæg 
til, hvordan Danmark kan gå forrest i kampen mod idrættens problemer. 
</p><p>
»Det vil jeg gerne kvittere for«, siger hun. 
</p><h3>
Opfordring til at lave handleplan 
</h3><p>
I oplægget opfordrer Play the Game »regeringen til snarest at iværksætte et 
arbejde med en handlingsplan for Danmarks indsats i international 
idrætspolitik«. 
</p><p>
Det vil Marianne Jelved ikke love at gøre - men hun anerkender, at politikerne 
skal spille en rolle i for at styrke idrættens integritet, der blandt andet 
er truet af, at den internationale sportsverden gradvis er ved at blive 
overtaget af mere eller mindre diktatoriske stater som værter for alskens 
store mesterskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2557536/idraetsfolk-gaar-til-kamp-mod-diktaturer-og-korrupte-ledere/">Idrætsfolk går til kamp mod 
diktaturer og korrupte ledere</a></p><p>
»Jeg har møde med Play the Game og Idrættens Analyseinstitut på fredag, og der 
vil jeg gerne tage drøftelsen om, hvordan de finder det hensigtsmæssigt at 
gøre det her. For man kan forestille sig mange forskellige modeller. Uanset 
hvad vil jeg gerne understrege, at temaet er vigtigt«, siger 
kulturministeren. 
</p><p>
Traditionelt er der armslængde mellem politikerne og idrætsorganisationerne i 
Danmark. 
</p><h3>
Idrætten har det primære ansvar 
</h3><p>
Den vil Marianne Jelved bevare, men hun er klar til at lytte til, hvilke måder 
hun som minister kan skubbe idrætten i den rigtige retning. 
</p><div class="art-quote article-box">
<p class="quote"/>
<blockquote>
<p class="quote-txt">
Det politiske niveau har også et ansvar. Men der må vi gå ind og pege på de 
steder, hvor det er relevant, at politikerne går ind, mens vi stadig holder 
fast i, at idrætsorganisationerne er private foreninger
</p>
<p class="sender">
Marianne Jelved (R), kulturminister 
</p>
</blockquote>
</div><p>
»Jeg vil meget gerne holde fast i, at det er idrættens organisationer, som har 
det primære ansvar for, at demokrati og etik er i højsædet. Men i de regier, 
hvor jeg optræder som minister for området - i EU, Europarådet og andre 
internationale sammenhænge - vil jeg meget gerne arbejde i den retning«, 
siger hun. </p><p>
»Jeg vil gerne påtage mig, at vi på politisk niveau bruger tid og kræfter på 
at bidrage til, at vi får nogle fælles måder at agere på over grænserne. 
Samtidig vil jeg i den danske debat støtte op om idrætsorganisationerns 
arbejde for at skabe den nødvendige opmærksomhed om de demokratiske 
aspekter, når vi internationalt skal diskutere, hvor man lægger de store 
mesterskaber«, siger kulturministeren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2557802/institut-politikere-maa-sikre-sportens-fremtid/">Institut: Politikere må sikre 
sportens fremtid</a></p><p><i class=" bl-elem">Nu er der gået årtier, hvor debatten om doping, matchfixing, korruption og 
udemokratiske værtskaber er taget til, uden at idrætten selv har kunnet 
bremse det. Vidner det ikke om, at der er behov for gennemgribende politisk 
handling? </i></p><p>
»Jo, det politiske niveau har også et ansvar. Men der må vi gå ind og pege på 
de steder, hvor det er relevant, at politikerne går ind, mens vi stadig 
holder fast i, at idrætsorganisationerne er private foreninger. Jeg mener, 
at vi politisk kan give en håndsrækning, rejse nogle debatter og sætte 
kampen for demokrati i idrætten på dagsordenen i de relevante internationale 
fora«, siger Marianne Jelved. 
</p><h3>
Vil tilkendegive forventninger til idrætten 
</h3><p><i class=" bl-elem">Men tror du ikke, at en klar national strategi for dansk ageren på den 
internationale idrætsscene ville gøre det lettere for organisationerne at 
finde ud af, hvordan den skal handle i enkelte sager - for eksempel om de 
skal tage imod betalte træningsture fra Qatar, som man har set DBU gøre det? </i></p><p>
»Jeg har selvfølgelig forventninger om, at DBU varetager de demokratiske 
spilleregler, når de agerer i Fifa-regi - og det er også mit indtryk, at de 
generelt set gør det. Men jeg mener også, at det kan være en støtte, at vi 
rent politisk tilkendegiver, hvad vi forventer af DBU, håndboldforbundet, 
DIF og så videre, når de skal sidde i deres internationale organisationer, 
der vedtager, hvor de store mesterskaber skal finde sted«, siger 
kulturministeren. 
</p><p><i class=" bl-elem">Men hvad tænker du om Play the Games konkrete forslag om at iværksætte en 
handleplan om Danmarks indsats på den internationale idrætsscene? </i></p><p class=" bl-elem">
»Det er en ret ny opfordring, så jeg har ikke tænkt meget over den endnu. 
Altså, det er en vigtig overskrift, et vigtigt tema, men spørgsmålet er, 
hvem der kan gøre hvad - hvad kan idrætten gøre, og hvad er politikernes 
ansvar? Det er oplagt at diskutere til vores møde på fredag«, siger Marianne 
Jelved. 
</p>	
</div>
</div></body></html>
