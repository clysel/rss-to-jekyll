---
layout:     post
title: 	    "34-årig forsker skal stå i spidsen for læger"
post_author:	    
post_date:	    Sat, 25 Apr 2015 17:25:34 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2643219/34-aarig-forsker-skal-staa-i-spidsen-for-laeger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De danske læger har valgt en ny formand, og den 34-årige Andreas Rudkjøbing 
skal dermed fremover stå i spidsen for Lægeforeningen.
</p><p>
Valget af foreningens nye frontfigur fandt sted på et repræsentantskabsmøde i 
København efter et kampvalg mod tre andre kandidater.
</p><p>
Andreas Rudkjøbing bliver den yngste formand, som Lægeforeningen har haft.
</p><h3>
Nyvalgt formand: Mange vigtige opgaver venter
</h3><p>
Han arbejder til dagligt som forsker på Afdeling for Sundhedstjenesteforskning 
på Københavns Universitet og er i gang med sin hoveduddannelse i 
samfundsmedicin.
</p><p>
»Det er en stor ære for mig at blive valgt til denne post, og jeg vil gøre mit 
bedste for at leve op til den tillid, som lægernes repræsentantskab har vist 
mig«, siger Andreas Rudkjøbing i en pressemeddelelse.
</p><p>
»Der er mange vigtige opgaver at tage fat på - for eksempel kampen for 
sammenhæng i et sundhedsvæsen, der tager udgangspunkt i patientens behov«, 
siger han.
</p><p class=" bl-elem">
Andreas Rudkjøbing afløser Mads Koch Hansen på formandsposten. Mads Koch 
Hansen har været formand for Lægeforeningen i fem år, og af personlige 
årsager har han besluttet at stoppe, et år før hans valgperiode udløber.
</p>	
</div>

</div></body></html>
