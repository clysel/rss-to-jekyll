---
layout:     post
title: 	    "Sådan holder du weekend som københavnerne"
post_author:	    
post_date:	    Sat, 25 Apr 2015 10:32:42 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2640803/saadan-holder-du-weekend-som-koebenhavnerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
København </h4>
<div class="fakta-body" data-buildingblock="embedded_factboxlink">
<span class="img-contimg-fl-left"><img class="image inlineLightBox" src="http://multimedia.pol.dk/archive/00930/Weekend_GUIDE_K_ben_930719w.jpg" alt="" border="0"/></span>
</div>
</div><div class="art-fakta article-box">
<h4 class="">
3 gode råd</h4>
<div class="fakta-body" data-buildingblock="embedded_factboxlink">
<p><b>1. Guidet byudviklingstur</b></p><p><a href="http://www.dac.dk" target="_blank">Dansk Arkitektur Center</a> 
tilbyder forskellige guidede søndagsture i sommerhalvåret til en række af 
byens mest interessante byudviklingsområder. 
</p><p><b>2. København set i løbesko</b></p><p><a href="http://www.running-copenhagen.dk" target="_blank">Running Copenhagen</a> 
tilbyder en alternativ form for sightseeing. Her kan man opleve Københavns 
nye arkitektur samtidig med, at man får motion. Konceptet er, at man løber 
sammen med en lokalkendt københavner fra Running Copenhagen. 
</p><p><b>3. Følg byudklingen online</b></p><p>
Onlinemagasinet KBH er et medie, som opdaterer om stort og småt i København — 
med et særligt blik på byens arkitektur og på byudviklingen. 
</p><p class=" bl-elem">
Se mere på: <a class=" bl-elem" href="http://www.magasinetkbh.dk" target="_blank">Magasinetkbh</a></p>
</div>
</div><p>
København har vokseværk. Tunnelboremaskiner og gravkøer gøder jorden, for at 
endnu flere kan flytte til Skandinaviens hovedby. 
</p><p>
Frem af byggepladser skyder boligkomplekser, havnebroer, rekreative områder og 
metrostationer. 
</p><p>
Frem til år 2025 vil byen vokse med ca. 100.000 nye indbyggere, som skal bruge 
45.000 nye boliger, forudser Københavns Kommune i en prognose. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE1723245/vil-du-holde-alternativ-weekend-i-det-kreative-koebenhavn/">Vil du holde alternativ 
weekend i det kreative København?</a></p><p>
Senere års store nordiske madrevolution har medvirket til at skabe fornyet 
interesse for gastronomi i bred forstand. 
</p><p>
Og foruden en fortsat knopskydning af topklasserestauranter sætter det sig 
positive aftryk i form af bl.a. gode cocktailbarer, nye madmarkeder og 
spisesteder, der løfter bundniveauet. 
</p><p>
En række af byens fremmeste madambassadører åbner nye aflæggere, cykel- og 
gangbroer knytter byen endnu bedre sammen og tidligere industriområder og 
hidtil ubeboede arealer udvikles til nye bykvarterer. Også tv-serier som 
’Borgen’, ’Broen’ og ’Forbrydelsen’ har stimuleret interessen for Danmarks 
hovedstad. 
</p><p>
Oplev nogle af Københavns mest interessante byrum og udviklingsområder. 
</p><h2 class="bread-text-header first">
FREDAG I KØBENHAVN 
</h2><h3>
1. Klokken 16: Fyraften på Israels plads 
</h3><p>
Torvehallerne er en af de bedste gaver til københavnerne i årevis. 
Fødevarekomplekset, skabt af arkitekten Hans Peter Hagens i 2011, består af 
to haller med godt 120 udbydere – slagtere, fiske- og ostehandlere i den ene 
hal og grønthandlere, bagere og konditorfolk i den anden. Særlig livligt er 
sommerhalvåret, hvor Tange Grill, Petit Paté, Cava bar m.fl. tiltrækker 
tørstige fyraftensfolk mellem staderne, mens andre nyder solen på den 
sydlige del af Israels Plads. Her har bl.a. tegnestuen COBE og Birk Nielsen 
Landskabsarkitekter skabt liv med boldbaner, forsænkede arealer, og nicher 
med træer og bænke. Pladsen ligger smukt mellem statelige bygninger bag 
Nørreport St. 
</p><p><a href="http://www.torvehallernekbh.dk" target="_blank"><i class=" bl-elem">Torvehallerne</i></a><i class=" bl-elem">, 
Frederiksborggade 21, 1360 København K. </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE1335485/14-tips-til-nye-oplevelser-i-koebenhavn/">14 tips til nye oplevelser i 
København</a></p><h3>
2. Klokken 18: Daseliv på Dahlerups bro 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Dronning-Louiseny_930720y.jpg" alt="" border="0"/><span class="caption"><span class="f-img-caption">Foto: 
</span>Monika Denik</span></span></p><p>
36.000 cyklister passerer dagligt Dronning Louises Bro mellem Nørrebro og 
Indre By. Den smukke granitbro, som er opført i 1887 af Vilhelm Dahlerup og 
navngivet efter dronning Louise (1817-98), er dog mere end blot en 
trafikåre. Efter udvidelse af fortov og cykelsti er broen blevet et 
mødested. På solskinsdage og sommeraftener er der rift om bænke, 
fortovsplads og rækværk, og medbragte drikkevarer skylles ned til lyden af 
trafikstøj eller musik fra et anlæg på en ladcykel. Også de grønne anlæg mod 
Sortedam Sø (øst) og Peblingesøen (vest) inviterer til, at man bliver 
hængende. Broen munder ud i Søtorvet, hvis bygninger fra 1870’erne er skabt 
som palæer i fransk inspireret renæssancestil. Afsøg også området rundt om 
dosseringen. Her i Ravnsborggade og Blågårdsgade puster gallerister, 
restauratører og antikvitetshandlere nyt liv i kvarteret. 
</p><p><i class=" bl-elem">Dronning Louises Bro, 1371 København K. </i></p><h3>
3. Klokken 19: Global legeplads 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Superkilenny2_930703y.jpg" alt="" border="0"/><span class="caption"><span class="f-img-caption">nørrebro. 
</span>Superkilen er navnet på den bypark, som har været med til at give Ydre Nørrebro et løft. Foto: Monika Dinek</span></span></p><p>
Fortsæt ad Nørrebrogade til Superkilen – en farverig bypark designet af 
kunstgruppen Superflex, Bjarke Ingels Group og de tyske landskabsarkitekter 
Topotek1 som en del af Københavns Kommunes kvarterløft af Ydre Nørrebro. To 
tredjedele af beboerne i Mimersgadekvarteret – et kvarter, hvis gadenavne er 
opkaldt efter skikkelser fra den nordiske mytologi – er indvandrere. 
Boligområdet, der ligger et stenkast fra Nørrebro St. og bag Nørrebrohallen, 
er en del af byen, som de fleste kun kender fra mediernes sjældent videre 
positive beskrivelse, men dette byudviklingsprojekt hylder Nørrebros 
mangfoldighed og er fyldt med symboler, der repræsenterer de flere end 50 
nationaliteter, som bor på Nørrebro. 
</p><p><i class=" bl-elem"><a href="http://www.superkilen.dk" target="_blank">Superkilen</a>, 
Heimdalsgade, 2200 København N. </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE2260856/guide-faa-det-bedste-af-noerrebro-paa-en-weekend/">Guide: Få det bedste af 
Nørrebro på en weekend</a></p><h3>
4. Klokken 20: Fra hash til haute cousine 
</h3><p>
Jægersborggade var tidligere herostratisk berømt som hashcentral, rockergade 
og åsted for bandeopgør, men med knofedt, pionerånd og viljestyrke har 
iværksættere, små entreprenører og handlekraftige andelsboligforeninger 
givet gaden et bedre ry. Butikslokaler og høje kældre bebos nu af 
værksteder, hvor designere, fotografer og kunstnere udfolder sig, og her er 
specialbutikker fyldt med gourmetkaffe, god mad, vin og tøj. I det åbne 
køkken på Relæ – en af byens billigste Michelin-restauranter – skabes 
skiftende, udogmatiske menuer, der også tilgodeser vegetarer. Teamet bag 
Relæ står også bag Manfreds &amp; Vin på modsatte side af 
gaden. Naturvine og god mad skabt af råvarer fra bl.a. Kiselgården og 
Grambogaard. 
</p><p><i class=" bl-elem"><a href="http://www.restaurantrelae.dk" target="_blank">Relæ</a>, 
Jægersborggade 41, 2200 København N. </i></p><h2 class="bread-text-header ">
LØRDAG I KØBENHAVN 
</h2><h3>
5. Klokken 10: Hæng ud på Sønder Boulevard 
</h3><p>
Med hjælp fra SLA Landskabsarkitekter og den franske byplanlægger Jean-Pierre 
Charbonneau er Sønder Boulevard forvandlet fra gennemfartsvej domineret af 
trafik og gadeprostitution til et sjældent vellykket byrum, hvor folk elsker 
at være. I sommerhalvåret udnyttes midterrabattens grønne bånd til 
bordtennis og take away rundt om boulevardens naturlige samlingspunkt, 
Kihoskh – en af byens mest velassorterede købmænd. På Café Dyrehaven, et 
gammelt værtshus omdannet til chik café, hvor kronhjortene på væggen og 
bardisken fra 1960’erne er bevaret, er der god mulighed for at møde 
Vesterbros mest inkarnerede hipstere m/k. Færgekaffen er ikke for kræsne 
sjæle, men her er øko-bajere og husets Eggs Benedict er blandt byens bedste. 
</p><p><i class=" bl-elem"><a href="http://www.kihoskh.dk" target="_blank">Kihoskh</a>. Sønder 
Boulevard 53, 1720 København V. </i></p><h3>
6. Klokken 12: Carlsberg under forvandling 
</h3><p>
Et af disse års store byudviklingsprojekter er Carlsberg Bryggeriernes gamle 
industriområde. Foruden opførelse af boliger og erhverv genanvendes gamle 
tappehaller, garager og fabriksbygninger til en række kulturelle formål. De 
nye lejere tæller gallerier, atelierer, tegnestuer og andre kreative 
virksomheder. Med beliggenheden mellem Vesterbro og Søndermarken tegner det 
til at blive et af byens nye attraktive kvarterer. Følg opførelsen af 
Byggeafsnit 8 – et 82.000 kvadratmeter stort byggeri, der skal huse 
uddannelsesinstitution, detailhandel, erhverv og boliger, herunder et 100 
meter højt boligtårn. Cykelstier, en ny bro over jernbanen og Carlsberg 
Station, der forventes at stå klar i 2016 er også undervejs. Den fredede del 
af bygningsværket De Hængende Haver vender ud mod storbyoasen J.C. Jacobsens 
have. For små og store legebørn er Klatreskoven og Boblepladsen populære 
destinationer. 
</p><p><i class=" bl-elem">J.C. Jacobsens have, Pasteursvej, 1778 København V. <a class=" bl-elem" href="http://www.carlsbergbyen.dk" target="_blank">Carlsbergbyen</a></i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE1948281/insider-guide-til-frederiksberg-dans-paa-psykopaten-og-bael-herskabelige-cocktails/">Insider-guide til 
Frederiksberg: Dans på Psykopaten og bæl herskabelige cocktails </a></p><h3>
7. Klokken 14: Frokost på promenaden 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Skuespilhusetny_930696d.jpg" alt="" border="0"/><span class="caption"><span class="f-img-caption">Kvæsthusbroen. 
</span>Cafeen i Det Kongelige Teaters er ikke kun for teatergæster, og der er udsigt til Papirøen. Foto: Monika Denik</span></span></p><p>
Det Kongelige Teaters skuespilhus, opført af arkitekterne Boje Lundgaard og 
Lene Tranberg, er ikke forbeholdt teatergæster. Foyeren lokker med 
caféservering og strålende udsigt til Københavns havn, og den 
egetræsbeklædte gangbro, der løber rundt om huset og forbinder Nyhavn med 
Kvæsthusbroen, er et smukt byrum. Et stenkast væk er Almanak, Studio og 
Verandah navnene på de kulinariske hjørnesten i restaurant- og 
forlystelseskompleks The Standard. Fordelt på flere etager i en 75 år gammel 
art deco-bygning med havneudsigt kan man få både ny nordisk mad og indisk 
gourmet, mens en nyligt anlagt promenade byder på aktivitetsmuligheder for 
børn og voksne. 
</p><p><i class=" bl-elem"><a href="http://www.skuespilhus.dk" target="_blank">Skuespilhuset</a>, 
Sankt Annæ Plads 36, 1250 København K. </i></p><h3>
8. Klokken 16: Livet på Bryggen 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Islands-Bryggeny_930700d.jpg" alt="" border="0"/><span class="caption"><span class="f-img-caption">islands 
</span>brygge. Der bades og sejles i kajak i vandet ud for Bryggen, og derfra kan arkitekturen på modsatte iagtages. Foto: Monika Denik</span></span></p><p>
Tidligere var Islands Brygge præget af tung industri og højtråbende 
sjakbajser, i dag er Bryggen et folkeligt tilløbsstykke med en havnefront, 
der byder på cafeer, havnebad og promenadeliv. Kør også en tur mod Nokken på 
den sydlige del af bryggen – et levende museum for alternativ bykultur, der 
opstod i 1930’erne, da en række fiskere bosatte sig ved vandet. I dag har 
klondikemiljøet fået selskab af byudviklingsprojektet Havnevigen og 
vartegnet lejlighedstårnene med de organiske former, der ændrer sig fra 
etage til etage. 
</p><p><i class=" bl-elem">Havnevigen, 2300 København S. </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE1707299/ferierejsende-har-stemt-her-er-danmarks-10-bedste-byer/">Ferierejsende har stemt: Her 
er Danmarks 10 bedste byer </a></p><h3>
9. Klokken 18: Lækkerier i Kødbyen 
</h3><p>
Dissing+Weitlings fint svungne Cykelslange forbinder Bryggen med Vesterbro. 
Sæt kursen mod Kødbyen, kronen på værket i den byfornyelsesproces, der på 20 
år har transformeret Vesterbro fra gammelt arbejderklassekvarter til et 
familievenligt område med plads til kreative sjæle. Slagtehaller er omdannet 
til natklubber, leverpostejsfabrikker blevet til tapasbarer, fryserum er 
forvandlet til gallerier og slagterbodegaer genopstået som barer. Den hvide 
Kødby huser et meget stort antal spisesteder, og på Flæsketorvet og i 
Høkerboderne sørger steder som Warpigs, Gorilla, PatéPaté, Fiskebaren og Kul 
for gode madoplevelser. Hver lørdag i sommerhalvåret er her udendørs marked 
med gademad og salg af gode råvarer. Om dagen kan man se kunst i Galleri V1 
og det 700 kvadratmeter store Galleri Bo Bjerggaard. 
</p><p><i class=" bl-elem"><a href="http://www.kødbyen.dk" target="_blank">Kødbyen</a>, 1711 
København V. </i></p><h2 class="bread-text-header ">
SØNDAG I KØBENHAVN 
</h2><h3>
10. Klokken 10: En tur på citysavannen 
</h3><p>
Start dagen med en cykel- eller løbetur på Amager – et stenkast fra Bryggens 
nyopførte citylejligheder vrimler, kribler, krabler det med sjældne krybdyr, 
spændende planter, summende insekter og kvidrende fugle. En helt særlig 
oplevelse er det at stille sig på Affaldsbjerget og kigge over mod Ørestads 
skyline, der har forvandlet byens profil. 
</p><p><i class=" bl-elem">Amager Fælled, Ørestads Boulevard, 2300 København S. </i></p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/europa/danmark/koebenhavn/ECE1304655/turist-i-koebenhavn-det-skal-du-opleve-paa-vesterbro/">Turist i København: Det skal 
du opleve på Vesterbro</a></p><h3>
11. Klokken 14: Frokost på Papirøen 
</h3><p>
Indtil foråret 2014 var Papirøen (Christiansholm) ukendt for de fleste. Den 
kunstigt skabte ø, der i mange årtier var hjemsted for Dagbladenes 
Papirlager, er i dag hjemsted for Copenhagen Street Food, et madmarked, der 
medvirker til at fremme det globale gademadskøkken. Under højloftede haller 
kan man fra trailere og food trucks få stillet sulten i kimchi, pulled pork, 
pasta og pad thai, og fra lænestolen er der formidabel udsigt til Nyhavn og 
Skuespilhuset. Det nye Københavns møde med det gamle. 
</p><p class=" bl-elem"><i class=" bl-elem"><a href="http://www.copenhagenstreetfood.dk" target="_blank">Copenhagen 
Street Food</a> Hal 7 &amp; 8, Papirøen, Trangravsvej 14, 1436 København K. </i></p>	
</div>

</div></body></html>
