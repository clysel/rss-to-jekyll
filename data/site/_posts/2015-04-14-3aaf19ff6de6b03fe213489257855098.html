---
layout:     post
title: 	    "Smeltende havis gør isbjørne til æggetyve"
post_author:	    
post_date:	    Tue, 14 Apr 2015 12:32:22 +0200
post_site:	    politiken.dk 
post_link:	    http://politiken.dk/klima/ECE2627003/smeltende-havis-goer-isbjoerne-til-aeggetyve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis en isbjørn skal være mæt, er det normalt sæler, den går efter. Men i takt 
med, at havisen smelter, er mange bjørne ved at finde sig en ny livret: 
fugleæg. 
</p><p>
Det er en kostændring, der kan få stor betydning, for en voksen isbjørn skal 
bruge op mod 20 kilo æg til et helt måltid. 
</p><p>
Et norsk forskerteam har netop offentliggjort resultaterne af en stor 
undersøgelse af isbjørne på øgruppen Svalbard. 
</p><p>
I 2004 begyndte teamet for første gang at se isbjørne, der gik fra rede til 
rede for at gufle æg i stedet for at jage havdyr som sæler og hvalrosser. 
</p><p>
Siden er udviklingen blevet mere markant. Adskillige bjørne går nu målrettet 
efter æggene som fødevarekilde. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2476543/isbjoernene-i-oestgroenland-skal-taelles/">Isbjørnene i Østgrønland skal 
tælles</a></p><p>
Geir Wing Gabrielsen fra Norsk Polarinstitut fortæller i en <a href="http://www.npolar.no/no/nyheter/2015/04-08-isbjorn-spiser-fugleegg.html" target="_blank">artikel</a> 
på instituttets hjemmeside, at det er manglen på is, der tvinger isbjørnene 
til at finde mad på land. 
</p><p>
»På landjorden er der ingen sæler at jage, og det går derfor hårdt ud over 
søfuglene«, siger han og fortæller, at det især er æg fra edderfugle, 
bramgæs og gråmåger, der står på isbjørnenes menu. 
</p><h3>
Klimaet ryster op i dyrelivet 
</h3><p>
Ingen af arterne ser endnu ud til at være nævneværdigt påvirket. Projektleder 
Børge Moe fra Norsk Institut for Naturforskning advarer dog om, at dette kun 
er et enkelt tegn på, hvordan klimaforandringer skaber dønninger i naturen. 
</p><div class="art-quote article-box">
<p class="quote"/>
<blockquote>
<p class="quote-txt">
Der kommer en kaskade af virkninger af den globale opvarmning
</p>
<p class="sender">
Børge Moe, Norsk Institut for Naturforskning 
</p>
</blockquote>
</div><p> »Der kommer en kaskade af virkninger af den globale opvarmning«, siger 
han og nævner, at fuglene bliver ramt mere og mere i takt med, at isbjørnene 
skifter adfærd. 
</p><p>
»Isbjørnene synes at have tilpasset sig. De lærer, at æggene i fuglekolonierne 
er en ressource, og de har fremskyndet deres ankomstdato i fuglekolonierne i 
løbet af det sidste årti for at nå frem til rugetiden og få adgang til flest 
mulig æg«. 
</p><h3>
Rekord i isbjørneangreb 
</h3><p>
Problemet med de pressede isbjørne kendes i flere sammenhænge. I Grønland har 
WWF <a href="http://www.wwf.dk/?11260" target="_blank">opgjort</a>, at 
rekordmange isbjørne nu skydes i selvforsvar, fordi de bevæger sig ind i 
byerne, hvor de kommer i clinch med mennesker. I perioden januar-september 
blev 12 isbjørne skudt på den måde, det højeste tal nogensinde. 
</p><p>
Også her er vurderingen, at den smeltende is tvinger isbjørnene til at gå 
efter andre fødekilder. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2595735/turist-ville-se-solformoerkelse----blev-angrebet-af-isbjoern-i-sit-telt/">Turist ville se solformørkelse - 
blev angrebet af isbjørn i sit telt</a></p>	
</div>

</div></body></html>
