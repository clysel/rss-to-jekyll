---
layout:     post
title: 	    "Dansk debutant løber sig sensationelt i EM-semifinalen"
post_author:	    
post_date:	    Fri, 06 Mar 2015 13:48:50 +0100
post_site:	    politiken.dk 
post_link:	    http://politiken.dk/sport/ECE2576651/dansk-debutant-loeber-sig-sensationelt-i-em-semifinalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Atletik Forbund havde ikke den store fidus til Nick Rostgaard Jensens 
debut ved indendørs-EM. 
</p><p>
»Bedømt ud fra den tid burde Nick ikke have en chance for at gå videre, men 
den indendørs 800 meter er en drilsk affære, og Nick er kendt som en god 
taktisk løber«, skriver DAF i optakten til formiddagens konkurrencer i Prag. 
</p><p>
Den nævnte tid er Nick R. Jensens personlige rekord på 1.49,79 min., der blev 
sat i Gent fornylig, hvor han efter verdensrekordholderen Wilson Kipketer og 
OL-deltageren Andreas Bube blev den tredje danske under 1.50 minutter. 
</p><h3>
Taktikken lykkedes perfekt 
</h3><p>
Men evnerne som taktisk løber kom Nick R. Jensen fuldt tilgode i det 
indledende heat, hvor han med en overraskende andenplads løb sig videre til 
semifinalerne i morgen. 
</p><p>
Efter en langsom første halvdel af løbet rykkede Nick R. Jensen helt ifølge 
den lagt taktik op i hælene på spanieren Kevin López på de sidste 100 meter, 
og det lykkedes den 23-årige Spartaløber at holde briten Mukhtar Mohammad 
bag sig på de sidste meter. 
</p><p>
Med 1.49,64 min. forbedrede Nick R. Jensen sin personlige rekord med 0,15 
sek., og på heatet tredjeplads var Mohammad, der vandt bronze efter netop 
Kevin Lopez ved inde-EM for to år siden i Göteborg, med 1.49,75 min. 0,30 
sek. fra at være hurtig nok til at komme videre til semifinalerne. 
</p><h3>
Fire danske semifinalister 
</h3><p>
Nick R. Jensen blev den fjerde danske løber, der kom videre fra dagens 
indledende konkurrencer. 
</p><p>
Anders Martinsen kom direkte videre med en tredjeplads og en tangering af sin 
personlige rekord på 7,83 sek. i 60 meter hækkeløb, hvor der er semifinaler 
senere i dag.
</p><p class=" bl-elem">
Sarah Slott Petersen fik den 12. og sidste plads på bedste tid med 53,29 sek. 
i 400 meter løb, og Stine Troests 2.04,30 min. rakte ligeledes til den 
sidste plads i semifinalefeltet i 800 meter løb, hvor den danske rekord 
indehaves af Heidi Jensen - der er mor til og træner for Nick R. Jensen. 
</p>	
</div>
</div></body></html>
