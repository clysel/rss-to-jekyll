---
layout:     post
title: 	    "Skat gjorde intet ved læk om skattely - og skjulte det "
post_author:	    
post_date:	    Mon, 02 Mar 2015 22:29:51 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2570726/skat-gjorde-intet-ved-laek-om-skattely---og-skjulte-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Banklækage </h4>
<h5>
Fakta </h5>
<div class="fakta-body" data-buildingblock="embedded_factboxlink">
<p>
314 kunder med tilknytning til Danmark er navngivet i lækagen fra HSBC banken 
i Schweiz.
</p><p class=" bl-elem">
De havde placeret i alt 4,8 milliarder kroner i banken. Mange af kunderne 
gjorde, hvad de kunne, for at holde pengene skjult. 
</p>
</div>
</div><p>
Statskassen kan gå glip af mange millioner kroner, fordi Skat gennem seks år 
ikke reagerede på oplysninger om mange tusinde hemmelige bankkonti, som var 
sluppet ud fra en bank i Schweiz. 
</p><p>
Den danske skattemyndighed kendte til lækagen, men gjorde intet for at 
undersøge, om det store materiale rummede oplysninger om formuer, som 
danskere havde gemt af vejen for Skat. 
</p><p>
Det fremgår af Skats redegørelse om sagen til skatteminister Benny Engelbrecht 
(S). 
</p><p>
»Det var slet og ret en forsømmelse«, konstaterer Benny Engelbrecht. 
</p><h3>
Sager forældes 
</h3><p>
Skats direktør, Jesper Rønnow Simonsen, satte undersøgelsen i gang, efter at 
spørgsmål fra Politiken afslørede Skats passivitet i sagen. Han kalder 
konklusionen utilfredsstillende: 
</p><p>
»Det er ikke godt nok, og det må ikke gentage sig«. 
</p><p>
Skat har nu bedt Frankrig om at få del i oplysningerne, men den sene reaktion 
betyder sandsynligvis, at nogle sager forældes, før Skat har undersøgt dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2539768/skat-direktoer-vil-vide-om-embedsmaend-misbrugte-tavshedspligten/">Skat-direktør vil vide, om 
embedsmænd misbrugte tavshedspligten</a></p><p>
Enhedslisten har kaldt Benny Engelbrecht i samråd om sagen, og skatteordfører 
Frank Aaens liste af spørgsmål er blevet længere af redegørelsen fra Skat. 
</p><p>
»Det er mærkeligt, at Skat stopper den videre undersøgelse af, hvordan det 
kunne ske, at Skat negligerede denne liste. Om ikke andet må vi bede om at 
få en uvildig advokatundersøgelse«, siger Frank Aaen. Heller ikke Dansk 
Folkeparti er tilfredse med Skats redegørelse. 
</p><h3>
Skatteminister skuffet over håndtering 
</h3><p>
Oplysningerne om kunderne og deres formuer på sammenlagt 666 milliarder kroner 
i verdens næststørste bank, HSBC’s, afdeling i Schweiz blev stjålet af en 
ansat i banken og i 2009 overdraget til skattemyndighederne i Frankrig. 
</p><p>
De blev delt med en række andre lande, der har indledt efterforskning mod 
mulige skattesnydere og sammenlagt indkasseret et milliardbeløb i skat og 
bøder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2545189/norden-klandrer-frankrig-for-at-putte-med-banklaek/">Norden klandrer Frankrig for 
at putte med banklæk</a></p><p>
Redegørelsen konstaterer, at Skat siden 2008 har haft »et kendskab« til 
lækagen fra HSBC, men at »ingen i Skat har forholdt sig til databasens 
eventuelle betydning for danske skattemæssige relationer«, som det 
udtrykkes. 
</p><p>
Det var dog ikke det svar, Politiken fik, da vi i januar i år spurgte, om Skat 
havde bedt sine kolleger i Frankrig udlevere oplysninger fra lækagen til 
brug for en dansk efterforskning. Skat afviste at svare med henvisning til 
sin tavshedspligt. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke et cover-up ifølge de svar, jeg har fået. Men simpelthen en 
forkert fortolkning
</p>
<p class="sender">
Jesper Rønnow Simonsen, direktør, Skat 
</p>
</blockquote>
</div><p>
Det var en falsk melodi, fastslår redegørelsen nu: Skat kunne have besvaret 
spørgsmålene uden at krænke tavshedspligten.</p><p>
Skatteminister Benny Engelbrecht er »meget skuffet« over den del af sagen. 
</p><p>
»En tilsvarende situation må ikke opstå igen. Der er begået fejl, det er 
ganske klart og tydeligt«, siger ministeren. 
</p><h3>
Skattedirektør: Beklager 
</h3><p>
Ifølge Michael Gøtze, juraprofessor ved Københavns Universitet, er det 
»selvfølgelig alvorligt«, hvis Skat bevidst har misbrugt tavshedspligten for 
at dække over sagen. Men om det er tilfældet, kan man ikke læse ud af 
redegørelsen, mener han: 
</p><p>
»Den er holdt på et meget overordnet plan, men kommer ikke ind under huden på, 
hvad der egentlig er foregået. Den slår ikke fast, hvem der har begået 
hvilken fejl, siger professoren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2558633/skat-maa-laegge-gaeld-for-34-milliarder-kroner-paa-hylden/">Skat må lægge gæld for 34 
milliarder kroner på hylden</a></p><p>
Direktør Jesper Rønnow Simonsen kalder det »bekymrende, at vi unødigt gemmer 
os bag tavshedspligten«. 
</p><p>
»Der lægger jeg mig fuldstændig ned og beklager«, siger han. 
</p><p>
Han mener ikke, at formålet var at dække over sagen. 
</p><p class=" bl-elem">
»Det er ikke et cover-up ifølge de svar, jeg har fået. Men simpelthen en 
forkert fortolkning«, siger skattedirektøren, som afviser, at sagen får 
personalemæssige konsekvenser i Skat. 
</p>	
</div>
</div></body></html>
