---
layout:     post
title: 	    "Fond slår fast: Udskældt bycykelprojekt overlever alligevel"
post_author:	    
post_date:	    Mon, 11 May 2015 19:58:04 +0200
post_site:	    politiken.dk 
post_link:	    http://politiken.dk/indland/ECE2665452/fond-slaar-fast-udskaeldt-bycykelprojekt-overlever-alligevel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nu skulle det langt om længe være helt sikkert. 
</p><p>
København og Frederiksbergs projekt med by- og pendlercykler kører videre. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har fået de krav opfyldt, som vi har stillet til GoBike for tre uger siden. 
Det havde vi ikke regnet med
</p>
<p class="sender">
Nikolaj Bøgh, formand for By- og Pendlercykelfonden og konservativ 
politiker i Frederiksberg Byråd 
</p>
</blockquote>
</div><p>
Det sker, efter at leverandøren af bycyklerne, GoBike Danmark A/S, har leveret 
de nødvendige bankgarantier og lovet, at de i løbet af efteråret 2015 kan 
levere alle de lovede bycykler - 1.860 i alt. </p><p>
De garantier var i dag nok til, at et flertal i By- og Pendlercykelfondens 
bestyrelse besluttede at nikke ja til at fortsætte samarbejdet med GoBike og 
lade det ellers både udskældte projekt fortsætte. 
</p><p>
Det oplyser By- og Pendlercykelfonden og GoBike i en fælles pressemeddelelse, 
hvor begge parter glæder sig over, at aftalen nu er tilbage på sporet. 
</p><p>
»Vi er ærgerlige over forsinkelsen, men glæder os over, at vi kan byde borgere 
og besøgende i København og på Frederiksberg velkommen til et velfungerende 
bycykelsystem henover sommeren og det tidlige efterår«, siger formanden for 
By- og Pendlercykelfonden, den konservative politiker Nikolaj Bøgh i 
pressemeddelelsen. 
</p><p><i class=" bl-elem">Men Nikolaj Bøgh, der har været rigtig meget blæst og usikkerhed omkring 
det her projekt. Er det nu fuldstændig stensikkert, at bycyklerne kører 
videre?</i></p><div class="art-fakta article-box">
<h4 class="">
BRUGEN AF BYCYKLERNE</h4>
<h5>
Antal kørte ture i årets første måneder</h5>
<div class="fakta-body" data-buildingblock="embedded_factboxlink">
<p>
Januar: 782
</p><p>
Februar: 908
</p><p>
Marts: 1853
</p><p>
April: 5307
</p><p>
Maj: 2983 (til og med 10. maj)
</p><p class=" bl-elem">
Turene, der blev tilbagelagt med bycyklerne i april måned, var i gennemsnit 
6,6 km og hver tur varede i gennemsnit 1 time og 28 minutter.
</p>
</div>
</div><p>
»Ja, det er det. Vi har fået de krav opfyldt, som vi har stillet til GoBike 
for tre uger siden. Det havde vi ikke regnet med, men det har vist sig, at 
de har været i stand til at stampe et pænt beløb op af jorden, både i 
forhold til at stille de økonomiske garantier til kommunerne og DSB og til 
at sikre betalingen til underleverandørerne, så vi tror på, de kan levere de 
resterende 1.400 cykler. Og så er kontrakten opfyldt, og derfor kører vi«, 
siger Nikolaj Bøgh til Politiken. </p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2659430/formand-for-bycykelfond-vi-vil-gerne-koere-videre/">Formand for bycykelfond: Vi 
vil gerne køre videre</a></p><p>
Når samtlige bycykler er leveret, skal Gobike derefter stå for driften af 
bycykelsystemet de kommende otte år. Det vil ske inden for den eksisterende 
økonomiske ramme. 
</p><p>
Projektets økonomi hviler derfor på det samme grundlag som hidtil, så 
forsinkelsen kommer ikke til at koste kommunerne eller DSB flere penge. 
Ifølge Nikolaj Bøgh skal hverken Københavns Kommune, Frederiksberg Kommune 
eller DSB derfor nikke ja til By- og Pendlercykelfondens beslutning. 
</p><p>
Hos Gobike er formanden for bestyrelsen, Lars Bruhn, glad. 
</p><p>
»Det er ingen hemmelighed, at Gobike Danmark A/S har været i en presset 
situation, og ingen er mere ærgerlige over den forsinkelse, der har ramt 
projektet, end vi. Forsinkelsen skyldtes primært en betalingsstandsning hos 
en tysk underleverandør, der betød, at leverancen af cyklerne blev 
forsinket. Det er ikke en undskyldning, men en konstatering«, siger han i 
pressemeddelelsen. 
</p><h3>
»Absolut og ultimativt den allersidste chance« 
</h3><p>
Der er i øjeblikket 424 bycykler på gaderne i København og på Frederiksberg. 
Det antal kommer op på 1.000, når sommeren forhåbentlig er på sit højeste 
15. juli, oplyser By- og Pendlercykelfondens formand Nikolaj Bøgh. 
</p><p>
1. september er det aftalen, at GoBike har leveret i alt 1.400 bycykler, og 
15. oktober skal de sidste 460 bycykler så være leveret. 
</p><p><i class=" bl-elem">Og hvad hvis det ikke sker, Nikolaj Bøgh? </i></p><p>
»Hvis ikke det sker, så opsiger vi kontrakten. Det her er absolut og 
ultimativt den allersidste chance. Hvis vi opsiger aftalen, har vi en 
garanti for, at vi får forudbetalingen tilbage til kommunerne og DSB«, siger 
Nikolaj Bøgh, der slår fast, at »både skatteborgernes penge og 
cykelleverancen er sikret«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2650959/timelang-debat-udsaetter-dommen-over-udskaeldte-bycykler/">Timelang debat udsætter dommen 
over udskældte bycykler</a></p><p>
DSB har allerede betalt 7,8 millioner kroner til GoBike, Frederiksberg Kommune 
har lagt 2,5 millioner kroner og Københavns Kommune har betalt godt 5,2 
millioner kroner. 
</p><p>
Derudover har Københavns Kommune betalt 1,5 millioner kroner for en såkaldt 
testperiode. Københavns og Frederiksberg Kommune og DSB har aftalt at skyde 
i alt 88 millioner kroner over otte år i bycykel-projektet. 
</p><h3>
By- og Pendlercykelfonden erklærede GoBike konkurs 
</h3><p>
GoBike skulle have leveret alle bycyklerne pr. 1. april. Men for tre uger 
siden, efter at kun 424 bycykler var leveret, mistede fonden tilliden til, 
at firmaet kunne leve op til sin aftale. 
</p><p>
Derfor besluttede By- og Pendlercykelfonden at begære GoBike konkurs, hvis 
ikke selskabet inden 14 dage var i stand til at levere alle de lovede 1.860 
cykler. Og selvom cyklerne altså ikke er blevet leveret endnu, så er aftalen 
overholdt, mener By- og Pendlercykelfonden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2650097/udskaeldt-bycykel-vinder-en-smule-terraen/">Udskældt bycykel vinder en 
smule terræn</a></p><p>
Blandt andet fordi forsinkelsen af bycyklerne primært har været på grund af en 
betalingsstandsning på fabrikken i Tyskland, slog Nikolaj Bøgh forleden fast 
over for Politiken. 
</p><p>
De nye el-bycykler fra GoBike er udstyret med en hærværkssikret 
tablet-computer, som blandt andet indeholder gps og betalingssystem. Ideen 
er, at både turister, københavnere og pendlere skal køre på den nye bycykel, 
der blandt andet har fået prædikatet ’en moderne high-tech-bycykel’ og 
'verdens første intelligente bycykel’ hæftet på sig. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572a.jpg" alt="" border="0"/></span></p>	
</div>

</div></body></html>
