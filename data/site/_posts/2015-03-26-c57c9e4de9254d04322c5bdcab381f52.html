---
layout:     post
title: 	    "Firmaer der sjofler arbejdsmiljøet får bødebank"
post_author:	    
post_date:	    Thu, 26 Mar 2015 14:31:56 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2604869/firmaer-der-sjofler-arbejdsmiljoeet-faar-boedebank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Ny arbejdsmiljølov i punkter; 
</p><p/><p>
• Flere tilsyn med virksomheder med de største arbejdsmiljøproblemer. 
</p><p>
• Tilsyn skal gennemføres dér, hvor arbejdet bliver udført 
</p><p>
• Nystartede virksomheder skal have tilsyn tidligere 
</p><p>
• Arbejdsmiljøcertificerede virksomheder med problemer kan få tilsyn 
</p><p>
• Bedre kontrol af arbejdsmiljøcertificeringen 
</p><p>
• Målrettet adgang til Arbejdstilsynets vejledninger 
</p><p>
• Risikobaserede tilsyn skal varsles digitalt 
</p><p>
• Forsøg med at anmelde risikobaserede tilsyn 
</p><p>
• Undersøgelse af metode til at udvælge virksomheder til tilsyn 
</p><p>
• Grove overtrædelser skal give højere bøder 
</p><p>
• Tilsyn med virksomheder, der groft overtræder reglerne, skal skærpes 
</p><p>
• Brud på arbejdsmiljøregler skal hurtigt følges op 
</p><p/><p/><p class=" bl-elem"/>
</div>
</div><p>
I noget nær ubemærkethed og på kanten af en valgkamp, har regeringen landet et 
bredt politisk forlig om nye arbejdsmiljøregler. 
</p><p>
I fremtiden skal Arbejdstilsynets koncentrere kræfterne om de virksomheder og 
brancher, der erfaringsmæssigt har de største problemer med at få styr på 
arbejdsmiljøet. 
</p><p>
Samtidig skærpes bødetaksterne markant for de arbejdsgivere, der igen og igen 
sjofler arbejdsmiljøreglerne og sikkerheden for de ansatte. 
</p><p>
»Hvis vi for alvor skal forbedre arbejdsmiljøet, skal vi sikre, at 
Arbejdstilsynet bruger flest ressourcer på de arbejdspladser, hvor der er 
størst problemer. Derfor er jeg rigtig glad for, at vi med aftalen målretter 
arbejdsmiljøindsatsen endnu mere mod de virksomheder, hvor vi kan se, at de 
ansattes sikkerhed og sundhed ofte er hårdt prøvet«, siger 
beskæftigelsesminister Henrik Dam Kristensen (S). 
</p><h3>
Ekstra bøde på 20.000 kroner 
</h3><p>
Med den nye aftale bliver andelen af virksomheder, der udvælges til tilsyn, 
fordi de ofte har slør i arbejdsmiljøet, øget fra 55 til 80 procent. Men 
samtidig skal 20 procent af virksomhederne fortsat udtages til et tilsyn via 
en stikprøve, så ingen kan være sikker på at undgå kontrol. 
</p><p>
Og så bliver der skruet op for bøderne. 
</p><p>
Normalbøden for almindelige overtrædelser af arbejdsmiljøloven er i dag 20.000 
kroner, og for grove overtrædelser 40.000 kroner. 
</p><p>
Aftaleparterne er enige om, at normalbøderne bevares på deres nuværende 
niveau, men at bøderne fremover skal forhøjes med 10.000 kroner ved skærpede 
omstændigheder og med 20.000 kroner ved særligt skærpende omstændigheder. 
</p><h3>
Fælles mål for LO, DA og regeringen 
</h3><p>
Den nye aftale får en positiv modtagelse af FTF's formand, Bente Sorgenfrey: 
</p><p>
»Indtil nu har det været alt for billigt for især de store arbejdspladser at 
begå grove og gentagne overtrædelser af arbejdsmiljøloven. Hvis man udsætter 
sine medarbejderne for stærkt kritisable og i nogle tilfælde direkte 
livsfarlige arbejdsvilkår, skal det kunne mærkes. Et bredt flertal i 
folketinget har nu sendt et klart signal om, at det ikke skal kunne betale 
sig at spekulere i dårligt arbejdsmiljø. Det er vi naturligvis meget 
tilfredse med«, siger Bente Sorgenfrey. 
</p><p>
Regeringen, Venstre, konservative og Dansk Folkeparti står bag den nye 
arbejdsmiljølov, der for alvor blev skudt i gang sidste sommer i en 
usædvanlig alliance mellem regeringen, LO og Dansk Arbejdsgiverforening, der 
blandt andet udlagde de fælles ønsker i en kronik i Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2423251/arbejdsulykker-koster-os-55-milliarder-kroner-om-aaret/">Arbejdsulykker koster os 55 
milliarder kroner om året</a></p><p>
»Den danske befolkning bliver ældre og ældre, og vi skal regne med at blive 
længe på arbejdsmarkedet. Det skaber et ekstra behov for at udvikle og sikre 
et arbejdsmiljø i verdensklasse«, lød den fælles meldingen fra daværende 
beskæftigelsesminister Mette Frederiksen (S), LO-formand Harald Børsting og 
Dansk arbejdsgiverforenings administrerende direktør, Jørn Neergaard Larsen: 
</p><p>
»Når vi er rundt på besøg på landets arbejdspladser er det tydeligt for os at 
se, at nogle arbejdspladser er mere udfordrede end andre. Arbejdstilsynets 
indsats skal målrettes derhen, hvor effekten og behovet er størst. Hvis vi 
skal nå de ambitiøse mål om markant færre alvorlige arbejdsulykker og 
fysiske og psykiske belastninger, er vi nødt til at sikre, at 
Arbejdstilsynet kommer tættere på de brancher og virksomheder, der har de 
største udfordringer«, hed det i kronikken, hvor regeringen, lønmodtagere og 
arbejdsgivere også i fællesskab anbefaler skærpede bøder til de 
arbejdsgivere der giver pokker i arbejdsmiljøet. 
</p><h3>
Dårligt arbejdsmiljø skal koste 
</h3><p>
Med den nye aftale vil myndighederne altså føre flere tilsyn med de 
virksomheder, der oftest har arbejdsmiljøproblemer, og indsatsen skal 
målrettes med en en såkaldt indeksmodel. Her får alle virksomheder en 
pointscore alt efter, hvor stor risikoen er for arbejdsmiljøproblemer; og de 
virksomheder, der får den højeste score, prioriteres til tilsyn. 
</p><p>
»Det er en fornuftig balance, da det er vigtigt at målrette ressourcerne, så 
tilsynet får grebet ind der, hvor problemerne er størst. Det er samtidig 
positivt, at det med aftalen fortsat vil være sådan, at ingen arbejdspladser 
på forhånd er undtaget fra tilsyn«, siger FTF-formand Bente Sorgenfrey. 
</p><h3>
Medarbejderne skal føle sig trygge 
</h3><p>
Venstres arbejdsmiljøordfører Peter Juel Jensen er også godt tilfreds med 
aftalen: 
</p><p>
»Jeg er rigtig glad for, at vi ikke alene har styrket indsatsen for at komme 
dårlige forhold i arbejdsmiljøet til livs, men at vi nu også har knæsat det 
princip, at de virksomheder der har et godt og sundt arbejdsmiljø ikke er 
dem, der skal bruge tid på unødvendige tilsyn fra Arbejdstilsynets side«. 
</p><p>
Meldingen er den samme fra de konservative: 
</p><p class=" bl-elem">
»Et godt arbejdsmiljø bør altid være noget, ledelse og medarbejdere stræber 
efter af hensyn til medarbejdernes sikkerhed og sundhed. Lovgivningen skal 
tilskynde til samarbejde om arbejdsmiljøet og ikke virke som et benspænd for 
virksomheden. Det skal være let at drive virksomhed, hvis man sørger godt 
for sine ansattes arbejdsmiljø. Og medarbejderne skal føle sig trygge ved, 
at myndighederne rykker hurtigt ud, hvis tingene ikke er i orden. Derfor har 
det været afgørende for os at målrette tilsynsindsatsen«, siger den 
konservative arbejdsmarkedsordfører Charlotte Dyremose. 
</p>	
</div>
</div></body></html>
