---
layout:     post
title: 	    "Nedsablet fiskerestaurant: Anmeldelsen er udtryk for personlig smag"
post_author:	    
post_date:	    Fri, 01 May 2015 14:17:23 +0200
post_site:	    politiken.dk 
post_link:	    http://politiken.dk/mad/ECE2651508/nedsablet-fiskerestaurant-anmeldelsen-er-udtryk-for-personlig-smag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hummeren »mindede mest om et insekt fyldt med torskerogn«. Pighvarfileten var 
»stegt til en blok af tørre trevler«. Og fiskesuppen bouillabaisse var 
»tynd, gennemsigtig, og fuldstændig ligegyldig i smagen«. 
</p><p>
Det er langt mellem de rosende ord i anmeldelsen af Krogs Fiskerestaurant, som 
Politiken bringer i dag. 
</p><p>
I det hele taget er anmelder Joakim Grundahl utilfreds med det meste under sit 
besøg på den legendariske restaurant, der har haft til huse på Gammel Strand 
i København i over 100 år, og som nu må tage til takke med sølle to hjerter 
ud af seks mulige. 
</p><p><b class="ext-link">LÆS ANMELDELSEN </b><a class="embeddedlink" href="http://politiken.dk/mad/anmeldelser/restaurantanmeldelser/ECE2649966/kun-to-hjerter-krogens-ubrydelige-forbandelse/">Kun to hjerter: Krogens 
ubrydelige forbandelse </a></p><p>
»Kvalitet, fisk og klassisk kogekunst har altid været omdrejningspunktet«, 
lyder det på restaurantens hjemmeside, hvor det også fremgår, at den svenske 
konge var en hyppig gæst i 1930’erne, mens det understreges, at »100 år på 
samme adresse vidner om kvalitet og solide traditioner«. 
</p><p>
Krogs Fiskerestaurant anbefales af Visit Copenhagen på top 10-listen over 
restauranter med fisk og skaldyr. Turistorganisationen beskriver den som en 
restaurant, der »garanterer god stemning og ambitiøse fiskeretter i hjertet 
af København«, mens restauranten ifølge eget udsagn »lige så populær, som da 
den åbnede i 1910«. 
</p><p>
Selvsamme sted har Politikens anmelder oplevet »en turbulent tur hos et køkken 
i frit fald«. 
</p><h3>
Ejer: Vi klarer os godt på Tripadvisor 
</h3><p>
Da Politiken konfronterer stedets ejer, Frederik Fogh, med anmeldelsen, har 
han svært ved at genkende billedet af sin fiskerestaurant som beskrevet i 
dagens Politiken. 
</p><p>
»Vi mener, at det er et udtryk for anmelderens personlige smag og oplevelse 
den pågældende aften, og at det ikke er repræsentativt for vores generelle 
niveau og kvalitet på Krogs. Det giver sig også til udtryk på blandt andet 
Tripadvisor, hvor vi scorer 4,5 ud af fem mulige point baseret på et år og 
114 anmeldelser fra objektive, rejsende fra hele verden«, siger han. 
</p><p>
Frederik Fogh nægter at kommentere yderligere på anmeldelsen og ønsker hverken 
at forholde sig til kritikken af maden eller betjeningen. 
</p><p>
Heller ikke anmelderens sønderlemmende kritik af en af stedet specialiteter, 
fiskesuppen bouillabaisse, vil han kommentere. 
</p><p><b class="ext-link">ALTERNATIVER </b><a class="embeddedlink" href="http://politiken.dk/ibyen/guider/ECE2649537/kom-frisk-robbie-man-kan-godt-faa-laekker-hummer-i-koebenhavn/">Her kan du få lækker hummer i 
København</a></p><p>
Netop bouillabaissen fik også hårde ord med på vejen sidste år, da <a target="_blank" href="http://www.aok.dk/restaurant-og-cafe/madanmeldelse-krogs-fiskerestaurant">Berlingskes 
Søren Frank anmeldte restauranten</a>. Han gik overordnet mere tilfreds 
derfra end Politikens anmelder og gav restauranten tre og en halv ud af seks 
mulige stjerner. Men stedets bouillabaisse faldt altså ikke i hans smag: 
</p><p>
»Lad mig bare sige med det samme, at dette var præcis lige så meget en 
autentisk provencalsk bouillabaisse, som jeg er en russisk skøjteprinsesse«, 
skrev han og karakteriserede suppen som »alt, alt for tynd og karakterløs i 
smagen«. 
</p><h3>
En ånd af østersskaller 
</h3><p>
Helle Brønnum Carlsen, der er ph.d., lektor i madkundskab og madanmelder, 
betragter Krogs Fiskerestaurant som en institution i Københavnsk 
restaurantliv, som »både økonomisk og arkæologisk er grundlagt på østers«. 
</p><p>
Da Christian Sørensen Krog åbnede spisestedet på Gammel Strand i København for 
omkring 100 år siden, fungerede det nemlig samtidig som depot for 
Østerskompagniet. 
</p><p>
På trods af at stedet ifølge Helle Brønnum Carlsen stadig emmer af ånden efter 
østersskallerne, er hun ikke overrasket over dagens to-hjertede anmeldelse. 
</p><p>
»Jeg har været der for et halvt år siden, og det var en katastrofe. Så det 
kommer ikke bag på mig, at Joakim Grundahl giver den to hjerter. Min egen 
oplevelse er, at det er et sted, hvor du ikke kan være sikker på kvaliteten, 
for den afhænger fuldstændig af dagsformen i køkkenet, altså hvem der står 
der«, siger hun og tilføjer: 
</p><p>
»Kommer der en god kok forbi, så er det dejligt, men det gør der ikke så tit«. 
</p><h3>
»I dén grad en turistfælde«
</h3><p>
Spørger man Helle Brønnum Carlsen, der tidligere har anmeldt restauranter i 
Politiken, hvad der får gæster til stadig at strømme til Krogs 
Fiskerestaurant, er svaret kontant: 
</p><p>
»Det er historien og beliggenheden. I dag er Krogs er i dén grad en 
turistfælde, og restauranten er et af de koryfæer, der ligger flere af rundt 
omkring i landet, som har en historiefortælling, de ikke længere lever op 
til. Det undrer mig, at et ry kan holde så længe, og at folk ikke hører 
efter de kritikker, der dukker op«, siger hun. 
</p><p>
Selv om hun nikker genkendende til Politikens anmelders alt andet end rosende 
oplevelse på fiskerestauranten, er det ikke et resultat hun hoverer over. 
Tværtimod. 
</p><p class=" bl-elem">
»Faktisk synes jeg, at det er synd, for det er et fantastisk lokale. Det er 
beklageligt, at de ikke kan holde den standard, som de momentvis har vist, 
de kunne«, siger Helle Brønnum Carlsen. 
</p>	
</div>

</div></body></html>
