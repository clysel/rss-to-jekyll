---
layout:     post
title: 	    "Tour de France-stjerne slås for at indfri forventninger"
post_author:	    
post_date:	    Sat, 28 Mar 2015 19:18:49 +0100
post_site:	    politiken.dk 
post_link:	    http://politiken.dk/sport/cykling/ECE2608709/tour-de-france-stjerne-slaas-for-at-indfri-forventninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For omkring otte måneder siden jublede franske cykelsportsentusiaster over, at 
veteranen Jean-Christophe Peraud (Ag2r-La Mondiale) og himmelstormeren 
Thibaut Pinot (FDJ) formåede at kæmpe sig frem til pladserne på Tour de 
France-podiet ved siden af den italienske sejrherre Vincenzo Nibali 
(Astana). 
</p><p>
Og lige nu skal den succesombruste duo i Critérium International på Korsika 
forsøge at holde liv i håbet om, at de igen til sommer vil være i stand til 
at indtage hovedroller i verdens mest prestigemættede cykeludfordring. 
</p><h3>
Amerikaner forsvarede førertrøjen 
</h3><p>
Efter de to første etaper i todages arrangementet på Middelhavsøen er det helt 
klart den 24-årige Pinot, der har udsendt de mest løfterige signaler i den 
retning, men endnu mangler der et stykke vej, før han kan indfri både 
tilhængernes og sine egne meget klart formulerede forhåndsventninger om i 
morgen at kunne lade sig hylde som vinder af den aktuelle styrkeprøver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2608432/langt-udbrud-giver-omsider-lasse-norman-og-co-grund-til-jubel/">Langt udbrud giver omsider 
Lasse Norman og Co. grund til jubel</a></p><p>
Pinot leverede ganske vist en særdeles opmuntrende indsats på dagens 7 km 
pandekageflade enkeltstart – ikke just en udfordring, der sædvanligvis 
appellerer til hans kvaliteter – ved at besætte fjerdepladsen kun slået med 
seks sekunder af den italienske sejrherre Fabio Felline (Trek). 
</p><p>
Men sammenlagt har Thibaut Pinot som nr. 6 stadig et minus på 32 sekunder at 
eliminere til amerikaneren Benjamin King (Cannondale-Garmin), der med bravur 
forsvarede den førertrøje, han sikrede sig på formiddagens 1. etape. 
</p><h3>
Sidste års vinder er 44 sekunder bagud 
</h3><p>
Dog er Kings forspring ikke større, end at Thibaut Pinot med optimal 
udnyttelse af sine klatreegenskaber kan stryge helt til tops på den meget 
krævende etape, der venter i morgen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2608639/tinkoff-saxo-i-oploesning-men-contador-kaemper/">Tinkoff-Saxo i opløsning, men 
Contador kæmper </a></p><p>
Peraud, der vandt Critérium International sidste år, er derimod tilsyneladende 
endnu et stykke fra sit maksimale. 
</p><p>
Den 37-årige franskmand er kendt som tempoekspert, men han måtte i dagens kamp 
mod klokken tage til takke med 14.-pladsen slået med 17 sekunder af Fabio 
Felline. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2607936/contador-atter-i-kontrol-mens-froome-indkasserer-ny-lussing/">Contador atter i kontrol, mens 
Froome indkasserer ny lussing</a></p><p>
Det betyder, at han sammenlagt er nr. 16 44 sekunder efter King. 
</p><h3>
Tinkoff-Saxo har italiener på samlet femteplads 
</h3><p>
Tinkoff-Saxo synes endnu at have visse muligheder i det samlede klassement, 
hvorimod det bliver vanskeligt for det eneste danske helprofessionelle 
mandskab Cult Energy. 
</p><p>
I det russiske kollektiv, der tidligere havde Bjarne Riis som sportslig leder, 
kørte italieneren Manuele Boaro en fin enkeltstart, hvor han på 
tredjepladsen måtte se sig slået med to sekunder af Felline og et enkelt af 
dennes luxembourgske holdkammerat Bob Jungels. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2605691/amerikaner-slaar-contador-paa-kongeetape-i-catalonien/">Amerikaner slår Contador på 
kongeetape i Catalonien</a></p><p>
Dermed er Boaro i klassementet nu nr. 5 29 sekunder efter Benjamin King, men 
det er et meget stort spørgsmål, om italienerens evner rækker til at 
forsvare hans position endsige forbedre den i mnorgen – også selv om Boaro 
sidste år slog til på kongeetapen i Post Danmark Rundt i Vejle. 
</p><h3>
Gerdemann er Cult Energys trumf 
</h3><p>
Cult Energy lancerede i Critérium International tyskeren Linus Gerdemann som 
sin trumf, og han er da også holdets bedste i klassementet, men så langt 
nede som nr. 38 med et minus på 59 sekunder. 
</p><p>
Rasmus Guldhammer følger syv placeringer og fire sekunder længere bagude, mens 
Cult Energys anden danske deltager Michasel Carbel er nr. 92 med 2.08 minut 
op til Benjamin King. 
</p><p class=" bl-elem">
Tinkoff-Saxos to danskere Jesper Hansen og Chris Anker Sørensen er henholdsvis 
nr. 77 og 84 med minus på 1.33 og 1.,47 minut. 
</p>	
</div>
</div></body></html>
