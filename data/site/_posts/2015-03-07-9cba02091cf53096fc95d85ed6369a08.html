---
layout:     post
title: 	    "Canadiske soldater er skudt ved uheld i Irak"
post_author:	    
post_date:	    Sat, 07 Mar 2015 20:40:33 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2578012/canadiske-soldater-er-skudt-ved-uheld-i-irak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
En soldat fra den internationale koalition mod Islamisk Stat (IS) er blevet 
dræbt i Irak, meddeler USA's militær.
</p><p>
Det er sket under en træningsmission, hvor koalitionen uddanner irakiske og 
kurdiske styrker, der kæmper mod den militante IS-bevægelse.
</p><p>
Det amerikanske militær, der leder koalitionen, sætter ikke nationalitet på 
den dræbte soldat, men Canadas forsvarsministerium meddeler i Toronto, at en 
canadisk soldat er dræbt af skud på grund af misforståelser.
</p><p>
Det skal være sket fredag, og ved samme lejlighed er tre andre canadiske 
soldater blevet såret.
</p><p>
Ifølge oplysningerne blev canadierne, der er en del af en specialstyrke, ved 
en fejl beskudt af kurdiske soldater, da canadierne vendte tilbage til deres 
base efter at have været bag fjendens linjer.
</p><h3>
600 canadiske soldater i Irak
</h3><p>
Ifølge oplysningerne har de canadiske specialstyrker ved mindst tre 
lejligheder været i skudkampe med IS-militante, efter at de blev 
udstationeret for at træne lokale soldater.
</p><p>
Canadierne har også en anden mission, nemlig at udpege mål for koalitionens 
luftvåben.
</p><p>
Canada har omkring 600 soldater udstationeret i Irak. Af dem er 69 
specialstyrker.
</p><p>
Desuden er seks canadiske kampfly med i koalitionens luftstyrke, der bomber IS.
</p><p>
Danmark har F-16-fly udstationeret i Kuwait, og de er også med til at bombe 
IS-mål i Irak.
</p><p>
Ud over syv danske F-16-fly er der også 120 danske soldater i området.
</p><p class=" bl-elem">
De er sammen med amerikanske kolleger udstationeret på al-Asad luftbasen i det 
vestlige Irak, hvor de træner irakiske sikkerhedsstyrker.
</p>	
</div>
</div></body></html>
