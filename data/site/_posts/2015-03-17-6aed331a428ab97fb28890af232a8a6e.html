---
layout:     post
title: 	    "Landsholdsspillere har tjent 69 mio. på tre år"
post_author:	    
post_date:	    Tue, 17 Mar 2015 09:31:06 +0100
post_site:	    politiken.dk 
post_link:	    http://politiken.dk/sport/fodbold/ECE2590764/landsholdsspillere-har-tjent-69-mio-paa-tre-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Daniel Agger, Nicklas Bendtner, Christian Eriksen og alle de andre 
fodboldprofilers værdi for Dansk Boldspil-Union (DBU) er styrtdykket de 
seneste år – i hvert fald rent økonomisk. Det forhold drager 
fodboldforbundet nu ind i striden om en ny honoraraftale for 
landsholdsspillerne. 
</p><p>
Mens herrelandsholdene genererede indtægter til DBU for godt 135 millioner 
kroner i 2012-13, er tallet faldet til knap 110 millioner kroner i det 
seneste regnskabsår – en nedgang på lige i underkanten af 20 procent. 
Tilsvarende er overskuddene også skrumpet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2590078/dbu-og-spillerforeningen-genoptager-forhandlinger/">DBU og Spillerforeningen 
genoptager forhandlinger</a></p><p>
Det viser DBU’s tal over herrelandsholdenes indtægter og udgifter de seneste 
tre år. I 2011-12 var provenuet markant højere end de to andre sæsoner, 
fordi Danmark deltog ved EM i Polen-Ukraine og tjente en god bonus på det. 
</p><p>
Samtidig har Politiken gennemgået de seneste 10 års regnskaber fra DBU, der i 
overordnede træk bekræfter forbundets billede: På det sidste har unionen 
tjent sjældent få penge på landsholdets sponsorer, tv-rettigheder og 
entréindtægter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2589770.ece">Landsholdet vil afvise 
midlertidig aftale. </a></p><div class="art-fakta article-box">
<h4 class="">
Fakta </h4>
<h5>
Landsholdsindtægter </h5>
<div class="fakta-body" data-buildingblock="embedded_factboxlink">
<p><b>DBU’s overskud fra</b> herrelandsholdene er faldet, viser tal fra unionen:</p><p><b>2013-14:</b></p><p>Indtægter (entré, tv, sponsorer m.m.): 109,9 mio. kr.</p><p>Udgifter (administration, kampafvikling, talentarbejde m.m.): 90,4 mio. kr.</p><p>Resultat: 19,5 mio. kr.</p><p>Spillerhonorarer: 11,7 mio. kr. (60,1 pct. af overskud)</p><p><b>2012-13:</b></p><p>Indtægter: 135,4 mio. kr.</p><p>Udgifter: 98,3 mio. kr. </p><p>Resultat: 37,1 mio. kr.</p><p>Honorarer: 17,1 mio. kr. (46,1 pct.)</p><p><b>2011-12 (EM-slutrunde):</b></p><p>Indtægter: 195,9 mio. kr.</p><p>Udgifter: 118,8 mio. kr. </p><p>Resultat: 77,1 mio. kr.</p><p class=" bl-elem">Honorarer: 40,2 mio. kr. (52,2 pct.)</p>
</div>
</div><p>
Derfor bør spillerne også acceptere at få mindre for at repræsentere Danmark, 
mener DBU, der har fremlagt sine beregninger for Spillerforeningen i en af 
parternes talrige forhandlinger om en ny honoraraftale.</p><p>
»Vi har oplevet en stor udfordring i forhold til sponsormarkedet og i at få 
solgt billetter til landskampene. Det smitter selvfølgelig også af på 
økonomien, og det er et af udgangspunkterne for, at vi ønsker en billigere 
landsholdsaftale. Der skal være en god sammenhæng i, at når indtægterne går 
ned, må omkostningerne gøre det samme«, siger Jakob Høyer, 
kommunikationschef i DBU. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2589373/et-enigt-landshold-staar-bag-spillerforeningens-krav-til-dbu/">Et enigt landshold står bag 
Spillerforeningens krav til DBU</a></p><p>
Debatten om honoraraftalerne for A-landsholdet, U21-landsholdet og 
kvindelandsholdet har stået på i en måneds tid nu. Ved Politikens deadline i 
går var parterne atter begyndt at forhandle i et sidste forsøg på at nå til 
enighed, inden landstræner Morten Olsen i dag skal udtage truppen til to 
snarlige venskabskampe mod USA og Frankrig. 
</p><div class="art-quote article-box">
<p class="quote"/>
<blockquote>
<p class="quote-txt">
Det er fair med en resultatorienteret løsning
</p>
<p class="sender">
</p><p class=" bl-elem">Lars Jacobsen</p> 

</blockquote>
</div><p>
Det er svært at finde hoved og hale i selve aftalen. Begge parter har brugt en 
hel del tid på at spinne, pege fingre og beskylde hinanden for at fordreje 
sandheden. Men umiddelbart var DBU’s udgangspunkt at ville sænke honoraret 
til spillerne på A-landsholdet med gennemsnitligt 17 procent. De seneste tre 
år har unionen ifølge egne tal udbetalt knap 69 millioner kroner til Daniel 
Agger &amp; Co. </p><p>
Spillerne siger til gengæld, at de gerne vil gå med til at sænke 
grundhonoraret – for så til gengæld at få lidt mere, når de kvalificerer sig 
til slutrunder. DBU’s regnskaber viser da også, at landsholdet genererer 
massive overskud, når Danmark er med ved VM og EM. Det er de penge, 
spillerne gerne vil have en større andel af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2589186.ece">Landsholdet taler sig væk fra 
DBU.</a></p><p>
»Vi har tilbudt en nedgang i vores tilskuerindtægter. Det betyder, at vi har 
foreslået en struktur, der giver os mindre i forbindelse med venskabs- og 
kvalifikationskampe. Derimod modtager vi så en bonus, hvis vi kvalificerer 
os til slutrunder, der gavner DBU markant økonomisk«, siger rutinerede Lars 
Jacobsen i en meddelelse fra Spillerforeningen. 
</p><p>
»Vi synes, det er fair med en resultatorienteret løsning, der hænger sammen 
med de sportslige resultater, som danske fans bliver en del af, og som giver 
mange millioner i kassen til DBU og videre til dansk fodbold«, fortsætter 
forsvareren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2588835.ece">Morten Olsen vil udtage de 
bedste spillere.</a></p><p class=" bl-elem">
Det har ikke været muligt at få uddybet kommentarerne fra Spillerforeningen, 
men i DBU siger de, at de anerkender ønsket om at belønne gode præstationer 
– så længe den samlede honorarsum falder. 
</p>	
</div>
</div></body></html>
