---
layout:     post
title: 	    "Analyse: Frygt for græsk 'selvmord' forpester møde mellem Europas ledere i dag"
post_author:	    
post_date:	    Thu, 19 Mar 2015 06:31:24 +0100
post_site:	    politiken.dk 
post_link:	    http://politiken.dk/udland/int_europa/ECE2593786/analyse-frygt-for-graesk-selvmord-forpester-moede-mellem-europas-ledere-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forsøgene på at undgå et åbent skænderi med Grækenlands nye ledere kommer på 
alvorlig prøve, når de europæiske ledere samles i dag under voksende frygt 
for, at grækerne kan komme til at sparke sig selv ud af euroen ved et uheld. 
</p><div class="art-quote article-box">
<p class="quote"/>
<blockquote>
<p class="quote-txt">
De seneste dage har den verbale mudderkastning mellem den græske regering og 
dens europæiske partnere og kreditorer nået højder, der ikke er normale i 
diplomatiets verden
</p>
</blockquote>
</div><p>
Netop som dommedagsforudsigelserne om en ’grexit’ – altså en græsk exit – mere 
eller mindre var forstummet, har blandt andre EU-præsident Donald Tusk nu 
taget en ny retorisk opfindelse i brug: ’Grexident’. Som i <i>greek 
accident</i>, det græske uheld. </p><p>
Begrebet refererer til en situation, hvor alle de andre eurolande prøver at 
forhindre en græsk statsbankerot – men hvor det alligevel går galt på grund 
af en ukontrollerbar storm af gensidig modvilje, fornærmelser og 
misforståelser. 
</p><p><a class="embeddedlink" href="http://politiken.dk/oekonomi/gloekonomi/ECE2561712/europa-raekker-en-toevende-haand-til-athen/"><b>LÆS OGSÅ</b> Europa rækker en tøvende hånd 
til Athen</a></p><p>
De seneste dage har den verbale mudderkastning mellem den græske regering og 
dens europæiske partnere og kreditorer nået højder, der ikke er normale i 
diplomatiets verden. 
</p><h3>
Græsk leder klager over skræmmetaktik 
</h3><p>
»Hvis de gør det for at skræmme os, så er svaret: Vi kan ikke skræmmes«, råbte 
den græske regeringsleder i går indigneret i sit lands parlament, fordi 
kredsen af eurolande og andre kreditorer fastholder hårde krav til gengæld 
for fortsatte lån. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis de gør det for at skræmme os, så er svaret: Vi kan ikke skræmmes
</p>
<p class="sender">
Alexis Tsipras, Grækenlands regeringsleder 
</p>
</blockquote>
</div><p>
Her et par måneder efter, at Alexis Tsipras og hans venstrefløjsbevægelse 
Syriza kom til magten i Athen, er striden med de andre europæiske regeringer 
ved at komme ud af kontrol. Tsipras vil ikke acceptere flere sparekrav lige 
nu, mens de andre eurolande ikke vil låne ham flere penge uden betingelser. 
</p><p>
Dagens EU-topmøde skal ifølge dagsordenen primært handle om Europas nye 
energistrategi, krigen i Ukraine og det anspændte forhold til Rusland. 
Forhandlingerne med Grækenlands nye venstrefløjsregering foregår i 
princippet på et andet niveau, i kredsen af eurolandenes finansministre og i 
samspil med EU-kommissionen, Den Europæiske Centralbank (ECB) og Den 
Internationale Valutafond (IMF). 
</p><p><a class="embeddedlink" href="http://politiken.dk/udland/ECE2592811/350-anholdt-ved-voldsomme-demonstrationer-i-frankfurt/"><b>PROTESTER</b> 350 anholdt ved voldsomme 
demonstrationer i Frankfurt</a></p><p>
Problemet er bare, at den græske regeringsleder ikke er tilfreds med den 
opdeling af tingene. Mens lederne fra de andre lande mener, at hans regering 
bare skulle se at komme i gang med nye reformer af den græske økonomi, så er 
Tsipras ikke færdig med at diskutere betingelserne. 
</p><h3>
Regering i Athen ser sig som Sisyfos 
</h3><p>
Forhandlingerne er gået i hårdknude, fordi Grækenland ikke formår at få 
nedbragt de offentlige udgifter og inddrevet enorme ubetalte skatteregninger 
hurtigt nok til at fylde hullerne i statskassen. Fallitten truer endnu 
engang landet, hvis ikke den græske stat får adgang til lån for yderligere 
12,7 mia.kr. alene i denne måned og op mod 30 mia.kr. i alt inden udgangen 
af april. 
</p><p>
Eurogruppens finansministre og ECB kræver, at Alexis Tsipras og hans regering 
viser konkrete fremskridt, før de penge kan frigives – og før den store 
forhandling om en ny, langsigtet låneaftale for Grækenland kan begynde 
senere på året. 
</p><p><a class="embeddedlink" href="http://politiken.dk/debat/kroniken/ECE2588249/den-haarde-kurs-mod-graekerne-er-et-historisk-fejlskridt/"><b>DEBAT</b> Den hårde kurs mod grækerne er et historisk 
fejlskridt</a></p><p>
Blandt andre landes finansministre og topdiplomater er man også hurtigt ved at 
løbe tør for tålmodighed med den frække og åbenmundede græske 
finansminister, Yanis Varoufakis. Hans skæve smil, læderjakke og 
stjernemanerer har væsentlig flere fans blandt græske aktivister end i 
Bruxelles. 
</p><p>
Men Tsipras og hans ministre beskriver sig selv som den mytologiske figur 
Sisyfos, der er dømt til for evigt at rulle en stor sten op af bjergsiden, 
hvorefter den hver gang bare ruller ned igen. De taler om en »humanitær 
katastrofe« i et land, hvor de fleste mennesker mangler penge, og hvor snart 
to tredjedele af de unge står uden arbejde. 
</p><h3>
Frygt for ballade i topmødesalen 
</h3><p>
Den græske leder vil have den næste gang lån nu, så han kan komme videre med 
de lovede reformer, siger han. Og han har gjort det til et kardinalpunkt, at 
han vil tale direkte med de andre europæiske topledere. Derfor har Tsipras 
forsøgt at overbevise EU-præsident Donald Tusk om at tage sagen op under den 
topmødemiddag, der foregår i Bruxelles i aften. 
</p><p>
Den tanke er Tusk ikke vild med. Han er bange for at se slaget om Grækenland 
bryde ud i lys lue blandt de forsamlede ledere. 
</p><p><a class="embeddedlink" href="http://politiken.dk/udland/ECE2588580/analyse-europas-blodige-minder-spoeger-stadig/"><b>ANALYSE</b> Europas blodige minder spøger stadig</a></p><p>
I de seneste uger har Alexis Tsipras og hans ministre ved flere lejligheder 
åbenlyst provokeret tyskerne, blandt andet ved at fremsætte nye krav om 
erstatning for nazisternes ødelæggelser under Anden Verdenskrig. De har også 
anklaget eurozonens formand, den hollandske finansminister Jeroen 
Dijsselbloem, for at udøve »afpresning« af Grækenland med sine gentagne krav 
om konkrete fremskridt og besparelser i Athen. 
</p><h3>
EU-præsident advarer mod »idiotisk scenarie«
</h3><p>
Ordkrigen har fået Donald Tusk til selv at tage de store ord i sin mund ved at 
advare om, at EU og euroen snubler ind i en »katastrofe«, hvis manglen på 
gensidig forståelse ender med en græsk exit. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har sagt til Tsipras: 'Du har brug for hjælp, så hold op med det pjat. Når 
du har brug for milliarder af euro, så kan du ikke angribe dine mulige 
hjælpere hver dag' 
</p>
<p class="sender">
Donald Tusk, EU-præsident 
</p>
</blockquote>
</div><p>
»Vi er nødt til at forhindre sådan et idiotisk scenarie«, siger Tusk i 
interviews med en række store europæiske aviser. EU-præsidenten afslører 
også, at han mere eller mindre direkte har bedt Alexis Tsipras om at klappe 
i. </p><p>
»Jeg har sagt til Tsipras: ’Du har brug for hjælp, så hold op med det pjat. 
Når du har brug for milliarder af euro, så kan du ikke angribe dine mulige 
hjælpere hver dag. Det er nyttesløst, og det virker imod hensigten’«, siger 
han til blandt andre tyske Süddeutsche Zeitung og britiske The Guardian. 
</p><p>
For at undgå det store skænderi inde ved topmødebordet er planen 
tilsyneladende at organisere et særskilt møde sent i aften mellem Tsipras, 
Tysklands forbundskansler, Frankrigs præsident, EU-kommissionens formand, 
chefen for Den Europæiske Centralbank og muligvis andre udvalgte ledere. 
</p><h3>
Tøven med forlængelse af Ruslands-sanktioner 
</h3><p>
Dermed håber EU-topmødets leder, Donald Tusk, at demontere den græske bombe 
endnu en gang. Han har også god brug for tid til at diskutere topmødets 
egentlige emner – ikke mindst spørgsmålet om fortsatte økonomiske sanktioner 
mod Rusland. 
</p><p><a class="embeddedlink" href="http://politiken.dk/oekonomi/gloekonomi/ECE2489204/thorning-eu-skal-fortsaette-sanktionerne-mod-rusland/"><b>DANMARKS HOLDNING</b> EU skal fortsætte sanktionerne 
mod Rusland</a></p><p>
Her tager de europæiske ledere fat i spørgsmålet om, hvorvidt Europas 
sanktioner mod bl.a. russiske statsbanker, våbenindustrien og dele af 
energisektoren skal fornys. Disse sanktioner blev vedtaget i juli sidste år 
som svar på Kremls fremfærd i Ukraine, men de gælder kun et år af gangen. 
</p><p>
Derfor skal de fornys, hvis de skal fortsætte efter denne sommer. De ville 
nogle EU-lande gerne beslutte allerede nu, mens andre finder det mere 
fornuftigt at vente med den endelige beslutning indtil næste EU-topmøde i 
juni. 
</p><p>
Tanken er at give russerne mere tid til at vise vilje til gennemførelse af den 
nye fredsaftale for det østlige Ukraine, selv om det foreløbig ikke er gået 
vanvittig godt med den sag. 
</p><h3>
Dansk forsvar for grønne topmødemål 
</h3><p>
Lederne skal også have plads til en debat om EU’s nye energistrategi, hvor 
Danmark og andre lande presser hårdt på for, at grønne mål ikke drukner i 
diskussioner om energiuafhængighed af Rusland for enhver pris. 
</p><div class="art-quote article-box">
<p class="quote"/>
<blockquote>
<p class="quote-txt">
Væk var vindmøllerne, klimakampen og det langsigtede mål om et endegyldigt 
brud med fossile brændstoffer, det være sig fra Rusland eller et hvilket som 
helst andet sted
</p>
</blockquote>
</div><p>
Det oprindelige udkast til topmødekonklusioner fra EU-præsident Donald Tusk 
blev mødt med stor utilfredshed af Danmark og en række andre medlemslande, 
fordi det stort set kun fokuserede på behovet for at frigøre sig fra russisk 
gas og olie. </p><p>
Væk var vindmøllerne, klimakampen og det langsigtede mål om et endegyldigt 
brud med fossile brændstoffer, det være sig fra Rusland eller et hvilket som 
helst andet sted. 
</p><p>
Det udkast blev vel mødt i Tusks eget, stærkt kul-afhængige hjemland 
Polen. Men efter hårdt pres fra blandt andre Danmark har han lavet 
konklusionsudkastet om, så det ser meget grønnere ud. 
</p><p>
Striden afspejler, at der trods enighed om energireformer stadig er meget 
forskellige opfattelser blandt ikke mindst østlige og vestlige EU-lande om 
energisikkerhed og bæredygtighed. 
</p><h3>
Grækerne bejler også til Putin 
</h3><p>
For Polen og andre østlande handler også energiunionen meget mere om Rusland 
end om vindmøller. 
</p><p>
Men det er ikke alle EU-lande, der er så forhippede på at tage afstand til 
Moskvas indflydelse. Også i den ulmende uenighed om håndteringen af Rusland 
præsident Putin kan Grækenlands fattige, men oprørske leder blive en torn i 
øjet. 
</p><p><a class="embeddedlink" href="http://politiken.dk/udland/int_europa/ECE2527265/graekenland-undsiger-eu-i-forholdet-til-rusland/"><b>LÆS OGSÅ</b> Grækenland undsiger EU i 
forholdet til Rusland</a></p><p>
Alexis Tsipras har hele tiden været skeptisk over for de europæiske sanktioner 
mod russerne på grund af krigen i Ukraine og annekteringen af Krim. 
</p><p>
Og allerede om et par uger rejser Tsipras trods sanktionerne til Moskva for at 
besøge Vladimir Putin på et tidspunkt, hvor de fleste andre europæiske 
ledere behandler Putin som en paria. 
</p><p class=" bl-elem">
Hvis Alexis Tsipras ikke kan låne flere penge i Europa, kan han måske låne dem 
i Rusland. Håber han. 
</p>	
</div>
</div></body></html>
