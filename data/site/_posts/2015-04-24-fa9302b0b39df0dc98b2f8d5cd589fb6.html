---
layout:     post
title: 	    "'Backström' lider under en ualmindelig usympatisk antihelt"
post_author:	    
post_date:	    Fri, 24 Apr 2015 11:05:04 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2640915/backstrm-lider-under-en-ualmindelig-usympatisk-antihelt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Backström</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Krimikomedie. Viaplay. Koncept: Hart Hanson. USA. 2015.
</p></div>
</div><p>
Det er ganske sigende, at Leif G.W. Perssons hyttefadshavkat af en fed, 
korrupt, fordrukken og misantropisk strømer, Evert Backström, i den 
amerikanske version hverken er synderligt tyk eller specielt irriterende. 
</p><p>
Godt nok indledes serien hos politiets læge, der bekendtgør over for den gode 
Everett, som hans amerikanske navn lyder, at der er alt i vejen med ham, men 
han ser altså ikke værre ud end folk, som de er flest, og bortset fra en vis 
drikfældighed og hang til ildelugtende cigarer er han ikke voldsomt politisk 
ukorrekt. 
</p><p>
Tværtimod er selve hans detektiviske metode præget af evnen til at sætte sig i 
personers sted, altså en empatisk tilgang til kriminalgåder, der stemmer 
meget lidt overens med Perssons generelt tåbelige og aldeles ufølsomme 
karakter. 
</p><p>
Men sådan går det vel, når en skandinavisk karikatur skal tilpasses et 
amerikansk main stream-marked, hvor det især er detaljen, som forarger. 
</p><h3>
Overfladisk 
</h3><p>
Ikke desto mindre er vor ven generelt en kantet størrelse, der har vanskeligt 
ved at begå sig blandt andre mennesker og ville være sparket ud, hvis ikke 
det var på grund af en stor faglig dygtighed. 
</p><p>
I det amerikanske er han leder af en specialenhed og søn af en berømt 
politimand, der har fået opkaldt en nærmest selvmorderisk kalorieholdig 
morgenmadstallerken efter sig. 
</p><p>
Og han er omgivet af et ganske stereotypt hold: en spirituelt orienteret 
retsmediciner, en ikke alt for kvik sort håndlanger, en superklog sort 
betjent, en dukset ung kvinde samt en fransk kvindelig analytiker, der ser 
visse muligheder i ham, som imidlertid umuliggøres af angsten for at 
ødelægge deres venskab – som er Backströms eneste personlige relation ud 
over det til den homoseksuelle og kriminelle logerende Gregory, der også 
fungerer som hans informant i underverdenen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2497131/mord-paa-dumt-svin-med-daarlig-aande-har-stor-underholdningsvaerdi/">Mord på dumt svin med dårlig 
ånde har stor underholdningsværdi</a></p><p>
Gruppen bringer mindelser om teamet fra ’Sagen genåbnet’, hvis man kan 
forestille sig det setup i en semi-komisk udgave, blottet for eksistentiel 
alvor og psykologisk og procedural dybde. 
</p><p>
Og det er faktisk problemet med serien. Som politiserie er den alt for 
overfladisk i sin skildring af politiarbejdet. Gåderne løses med løs hånd og 
cigaren vippende i mundvigen; det forekommer som mere held end forstand, at 
misdæderne ryger bag tremmer. Og som komedie er den ikke morsom nok. 
</p><p>
Der er replikskifter, der får det til at trække opad i mundvigene. Alt for 
ofte lades man imidlertid upåvirket tilbage. 
</p><h3>
Illusionsløshed 
</h3><p>
Hovedrolleskuespilleren Rainn Wilson har et godt fjæs, og han anvender det 
også godt i sin fremstilling af den irriterende politimand. 
</p><p>
Imidlertid er karakteren ikke tilstrækkelig strid, til at man for alvor gider 
indgå i en relation til den. Den oprindelige svenske figur er så langt til 
en side med sine angreb på homoseksuelle, indvandrere, kvinder og alskens 
godtfolk, at man både frastødes og tiltrækkes. 
</p><p>
Han har lidt de samme kvaliteter, som nogle i sin tid så i den populistiske 
fremskridtsmand Mogens Glistrup: Han var for meget, men også sjov og rar som 
en slidt teddybjørn med løse øjne og flosset pels. Everett Backtröm har ikke 
rigtig noget forsonende over sig, og hans forsorne illusionsløshed emmer af 
kliché på den absolut ufede måde. 
</p><p>
Seriens generelle forudsigelighed og hang til de mest skampulede stereotyper 
gør den svær at elske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2637413/laenge-ventet-kurt-cobain-film-er-en-faengslende-tragedie/">Længe ventet Kurt Cobain-film 
er en fængslende tragedie</a></p><p>
Og det er lidt svært at forstå, hvordan Leif G.W. Persson har affundet sig med 
amerikaniseringen i en sådan grad, at han står som executive producer på 
serien. 
</p><p>
Og så er det selvfølgelig heller ikke værre. ’Backström’ kan sagtens ses i 
mangel af andet og bedre, hvis man bare trænger til et skud uforpligtende 
hyggekrimi, der ikke tynges af alvor og midaldrende mænds overvejelser om 
den stedse mere nærværende død. 
</p><p>
Imidlertid er det ærgerligt, at resultatet ikke er bedre med tanke på, hvor 
fremragende de svenske tv-filmatiseringer af Persson faktisk er, både ’En 
pilgrims død’ og ’Den fjerde mand’. 
</p><p class=" bl-elem">
Det sku’ vær’ så godt, men nu’ det faktisk skidt, som det hedder i en gammel 
sang om spildte muligheder og samfundets uretfærdighed. 
</p>	
</div>

</div></body></html>
