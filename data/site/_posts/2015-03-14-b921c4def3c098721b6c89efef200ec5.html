---
layout:     post
title: 	    "17-årig sigtet for knivoverfald i S-tog"
post_author:	    
post_date:	    Sat, 14 Mar 2015 21:18:07 +0100
post_site:	    politiken.dk 
post_link:	    http://politiken.dk/indland/ECE2587958/17-aarig-sigtet-for-knivoverfald-i-s-tog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet sigter en 17-årig dreng for grov vold af særlig farlig karakter i 
forbindelse med et knivoverfald, der skete lidt efter midnat natten til 
lørdag.
</p><p>
Knivstikkeriet skete, da der opstod et skænderi mellem to grupper i et S-tog 
ved Ryparken Station på vej til Farum. To teenagere blev stukket med en 
kniv. De er dog begge uden for livsfare.
</p><p>
»Den ene blev stukket to gange, og den anden en gang«, siger den centrale 
efterforskningsleder ved Københavns Politi, Henrik Vedel.
</p><p>
De to teenagere blev stukket i ballen og benene.
</p><h3>
Gammel nag ligger bag
</h3><p>
Det var tilsyneladende gammelt nag, der fik skænderiet mellem de unge 
mennesker til at bryde ud.
</p><p>
»Hvad konflikten præcis bunder i, ved vi ikke rigtig, men det har i hvert fald 
noget at gøre med noget tidligere tumult. Vi tror dog, at de mødtes i toget 
tilfældigt«, sagde efterforskningsleder Kenneth Jensen tidligere.
</p><p>
De mange vidner, afhøringer og overvågningskamera fik politiet på sporet af 
den mistænkte 17-årige dreng, der er kendt af politiet i forvejen.
</p><p>
Ud fra overvågningsbilleder er det også lykkedes politiet at kunne konkludere, 
at der er tale om en mindre kniv, som er blevet brugt ved overfaldet.
</p><p class=" bl-elem">
Den 17-årige dreng skal i grundlovsforhør søndag formiddag i dommervagten.
</p>	
</div>
</div></body></html>
