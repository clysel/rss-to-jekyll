---
layout:     post
title: 	    "Fængselsbetjente erkender: Vi er for dårlige til at bremse radikalisering af unge"
post_author:	    
post_date:	    Fri, 27 Feb 2015 10:59:04 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2565965/faengselsbetjente-erkender-vi-er-for-daarlige-til-at-bremse-radikalisering-af-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Det uniformerede personale i danske fængsler har indtil nu haft alt for lidt 
fokus på, at fanger med muslimsk baggrund kan blive radikaliseret bag 
tremmerne og udvikle sig til potentielle terrorister. 
</p><p>
Det erkender Kim Østerbye, der er formand for Fængselsforbundet, som 
organiserer 3.600 fængselsbetjente, værkmestre og uniformerede ledere i 
Kriminalforsorgen. 
</p><p>
Hans udtalelser falder i et interview med Politiken, knap to uger efter at 
Danmark blev ramt af det værste terrorangreb i nyere tid, da 22-årige Omar 
el-Hussein dræbte to personer og sårede fem, før han selv omkom i en 
skudveksling med politiet. Gerningsmanden, der havde tilknytning til det 
københavnske bandemiljø, havde udvist ekstreme holdninger i fængslet og 
begik de to attentater ved Krudttønden og synagogen, to uger efter at han 
var blevet løsladt fra fængslet. 
</p><h3>
Betjente har ikke været opmærksomme nok 
</h3><p>
På spørgsmålet om, hvad fængselsbetjentene gør for at stoppe en indsat 
islamist, der prøver at slå en klo i andre unge indsatte, svarer Kim 
Østerbye: 
</p><p>
»I virkeligheden har vi nok ikke gjort så meget indtil nu. Hvad der i sig selv 
kan være et problem, kan man sige. Vi har nok ikke været meget opmærksomme 
på, hvor problematisk det her kan være, også for de unge selv«. 
</p><p><i class=" bl-elem">Hvorfor ikke?</i></p><p>
»Fordi det har ikke været en dagsorden. Vi har koncentreret os meget om de 
generelle behandlingsprogrammer, exitprogrammer og få dem ud af 
bandemiljøet«. 
</p><p><i class=" bl-elem">Så I har ikke været gode nok til at have fokus på, hvordan man kan blive 
radikaliseret i fængslerne? </i></p><p>
»Nej, det har vi nok ikke. Som udgangspunkt er danskerne forholdsvist 
flegmatiske over for alt det her terrorisme. Vi tror nok ikke, at det rammer 
os. Lille fredelige Danmark, hvorfor skulle nogle dog ville gøre os noget. 
Vi er som fængselsbetjente, som mennesker er flest, og derfor tror jeg 
heller ikke, at vi nødvendigvis har været årvågne nok i forhold til de her 
få, men meget konkrete personer, som forsøger at påvirke andre i en retning, 
hvor vi senere kan risikere, at de får det sidste skub ud over kanten og 
dermed ender som bindegale terrorister«, siger Kim Østerbye. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2562469/naser-khader-omar-var-ikke-blevet-terrorist-hvis-han-var-vokset-op-i-vojens/">Naser Khader: Omar var ikke 
blevet terrorist, hvis han var vokset op i Vojens</a></p><p>
Han nævner dog forskelllige tegn, der bør give anledning til panderynker 
blandt fængselsbetjente. Det kan være, når fanger med banderelationer 
pludselig begynder at gå til bønnemøder i fængslet hos en kendt 
radikaliseret muslim. Måske begynder de at gå meget op i, hvad de får at 
spise, ligesom de anlægger det karakteristiske lange skæg og begynder at gå 
i andet tøj. 
</p><p>
Men hvis man ønsker at gå under radaren i fængslerne, så kan man gøre det. Det 
skyldes først og fremmest, at fængselsbetjentene ifølge Kim Østerbye i vidt 
omfang er nødt til at »gætte« på, hvad der foregår. Eller forlade sig på, at 
andre fanger sladrer om, at en radikalisering er i gang. 
</p><p>
»Et af vores helt store problemer er, at vi ikke kan arabisk [...] Vi er så 
heldige, at vi har nogle fanger, som forstår arabisk, og derfor fortæller 
os, hvad der foregår. Som sladrer til os. Det er ikke sådan, at det sker 
lige fem minutter efter, at det er sket, men langsomt får vi åbnet for, at 
der nok foregår noget, som vi skal være opmærksomme på. Ellers siger andre 
fanger, som ikke kan arabisk, at der foregår noget, som vi skal være 
opmærksomme på«, siger Kim Østerbye. 
</p><h3>
Bønnemøde og IS-mærker på væggene 
</h3><p>
Blandt fængselsbetjente er det meget få, der kan arabisk. Omkring 4-5 procent 
af de ansatte har anden etnisk baggrund end dansk, og selv om 
optagelsesprogrammet er blevet justeret for at lokke flere indvandrere og 
efterkommere med muslimsk baggrund til at uddanne sig til fængselsbetjente, 
så er det en meget svær opgave at løse. 
</p><p>
»Det er ikke et højstatus job i de miljøer. Nogle steder hører vi, at de 
bliver hånet, lagt for had og kaldt stikkersvin, hvis de lader sig ansætte. 
Så der skal nogle ret brede skuldre til«, siger Kim Østerbye. 
</p><p>
Dertil kommer, at bemandingen i fængslerne ifølge Kim Østerbye ikke er stor 
nok til at imødegå radikalisering blandt fangerne. Han forklarer, at der 
typisk er to betjente til at holde styr på en afdeling med 20-40 fanger. Med 
den normering har betjentene »ikke en jordisk chance« for at arbejde med at 
ændre fangernes adfærd, siger Kim Østerbye. Og tilføjer, at mange af 
fangerne blot kan lukke døren, og så kan betjentene intet gøre. 
</p><p>
Han mener, at fængslerne skal splittes op i mindre afdelinger, så der i stedet 
for 20-40 fanger sidder 10 på en afdeling. På den måde kan man sprede unge 
mænd fra bandemiljøerne ud på flere afdelinger, så de sidder enten alene 
eller højest sammen med én anden. Når mange sidder sammen - og der også er 
enkelte radikaliserede islamister iblandt dem - så er det ekstra svært at 
ændre deres adfærd, fordi de enkelte fanger næres af at være del af en 
gruppe med samme holdninger og vrede mod samfundet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2552115/gerningsmand-voksede-op-med-vold-vaaben-og-bandekrig-i-ghettoen/">Gerningsmand voksede op med 
vold, våben og bandekrig i ghettoen</a></p><p>
Som eksempler på radikaliseret adfærd nævner Kim Østerbye desuden, at nogle 
fanger maler IS-mærker på cellevæggene. Efter terrorangrebet i Paris hørte 
betjentene ligefrem »en glædesrus« blandt radikaliserede fanger. 
</p><p>
»Eller de holder bønnemøde og dagens religiøse tale bliver så iscenesat, i 
forhold til at det er rart, at vi har fået ram på nogle i Vesten, der har 
gjort grin med Muhammed«, fortæller Kim Østerbye. 
</p><p>
Han kan ikke give nogen garanti for, at fængselsbetjentene opdager det, hvis 
en radikaliseret muslimsk fange har planer om at begå terror. 
</p><p>
»Den garanti kan ingen give. Hverken os, politiet, PET eller politikere. Nogle 
er så dygtige til at skjule deres adfærd og ekstreme tankegang, og hvad de 
har lyst til at gøre. De spiller spillet, mens de er inde«. 
</p><p><i class=" bl-elem">Sidder der en ny Omar el-Hussein i et fængsel derude? </i></p><p class=" bl-elem">
»Jeg ville ønske, at jeg kunne sige, at det gør der ikke. Men sandsynligheden 
for, at der gør, er ligeså stor, som for at der ikke gør«, siger Kim 
Østerbye. 
</p>	
</div>
</div></body></html>
