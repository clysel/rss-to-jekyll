---
layout:     post
title: 	    "Biltest: Lækker, men helt overflødig Mercedes"
post_author:	    
post_date:	    Sun, 12 Apr 2015 06:00:10 +0200
post_site:	    politiken.dk 
post_link:	    http://politiken.dk/forbrugogliv/biler/ECE2621773/biltest-laekker-men-helt-overfloedig-mercedes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mercedes C300 BlueTec Hybrid</h4>
<div class="fakta-body" data-buildingblock="embedded_factboxlink">
<p>
Pris: 775.000 kr. 
</p><p>
Motor: 2,1 liter/201 hk (plus 27 elheste)
</p><p>
Forbrugstal: 26,3 km/l
</p><p>
Årlig ejerafgift. 2.080 kroner
</p><p>
Acc. 0-100 km/t: 6,4 sek
</p><p class=" bl-elem">
Topfart: 244 km/t. 
</p>
</div>
</div><p>
Det er en tyst affære at køre Mercedes C300 BlueTec Hybrid. Nogle gange 
faktisk helt lydløs. 
</p><p>
Det er som navnet antyder en hybridbil, der kører på el og diesel, og derfor 
kan den også køre på ren eldrift. Dog kun i ekstremt begrænset omfang. Ved 
omkring 50 km/t. kan man komme til at køre 500-600 meter på el, men man skal 
f.eks. bare accelerere fra 48 til 49 km/t., så slår benzinmotoren til af sig 
selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/bilanmeldelse/ECE2614109/mercedes-rummelig-og-stroemsulten-svaervaegter/">Mercedes: Rummelig og 
strømsulten sværvægter</a></p><p>
Det kræver en helt plan overflade og en silkeblød fod på speederen at køre på 
el, og det kan faktisk være en ganske underholdende disciplin at kaste sig 
ud i. På store parkeringspladser, hvor man måske rangerer rundt med 20-30 
km/t., er det lidt let at holde bilen kørende på el. Batteriet lades op 
under kørslen, og man skal aldrig fristes til at tro, at hybrid-Mercedesen 
er en rigtig elbil. 
</p><h3>
Den helt rigtige gearkasse 
</h3><p>
Men den har et stort plus i forhold til de fleste andre hybridbiler, nemlig 
gearkassen. Toyotas hybridbiler kører med trinløst automatgear, hvor man 
slet ikke har nogen kontrol over gearvalget. Det har man i denne Mercedes. 
Den kører med syvtrins automatgear af dobbeltkoblingstypen, som skifter 
kvikt og på de rigtige tidspunkter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2405313/mercedes-skruer-bissen-paa-med-ny-sportsvogn/">Mercedes skruer bissen på med 
ny sportsvogn</a></p><p>
Dieselmotoren yder 204 hk og den elektriske afdeling bidrager med yderligere 
27 hk. Det giver hurtig og ubesværet acceleration, og vi har svært ved at se 
en mere velegnet bil til en hurtig tur ned gennem Tyskland. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/f_rerplads_jpg_927111y.jpg" alt="" border="0"/><span class="caption"><span class="f-img-caption">velordnet. 
</span>Der er mange knapper, men efter tilvænning er de lette at finde rundt i. Foto: Mercedes</span></span>
Vi kørte omkring 19 km/l, og vi ville sikkert have opnået samme resultat i en 
normal dieseludgave af Mercedes C-klasse. Hybridudgaven koster 775.000 
kroner, men et lille studium af Mercedes’ prisliste over modellerne i 
C-klassen viser, at denne version er et dårligt tilbud. 
</p><h3>
Ny og mere effektiv hybridmodel 
</h3><p>
Mercedes er nemlig om kort tid klar med endnu en hybridversion af C-klassen, 
og den er både billigere og langt mere økonomisk. 
</p><p>
Den kommende hybridmodel hedder C 350 e, og som stationcar koster den 717.000 
kroner, altså 58.000 kroner mindre end den her prøvekørte hybridversion. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/sk_rm_jpg_927110y.jpg" alt="" border="0"/><span class="caption"><span class="f-img-caption">alsidig. 
</span>Den fastmonternde skærm kan bl.a. være forbundet til et bakkamera. Foto: Mercedes</span></span>
Den nye version er en opladningshybrid, og det betyder, at der er langt mere 
kraft til elkørsel. Den kan dermed køre op til 31 kilometer på ren eldrift, 
og den lades op igen ved at blive sat til en stikkontakt eller en oplader. 
</p><p>
Den nye hybridmodel har benzinmotor sammen med den elektriske afdeling. Den 
har et teoretisk forbrugstal på 47,6 km/l og dermed en ejerafgift på kun 620 
kroner om året. 
</p><p><b class="ext-link">LÆS OGSÅ</b><a class="embeddedlink">Taximodel: Fremragende bil – 
når fejl er rettet</a></p><p>
Så hvis tænker på en hybridversion af Mercedes C-klasse, er det den nye 
version, man skal vente på. I direkte sammenligning er der ikke meget, der 
taler for den version, vi her prøvekører. 
</p><h3>
Ikke så lille endda 
</h3><p>
C-klassen har ry for at være en ’lille’ modelserie hos Mercedes, men i nyeste 
generation har den vokset sig pænt stor. På bagsædet er der fin plads til 
langbenede personer. Ellers havde politiet vel heller ikke valgt som 
Mercedes C-klasse som patruljebil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2603668/aarets-brugtbil-er-en-mercedes/">Årets brugtbil er en Mercedes</a></p><p>
Endnu en hæder er netop havnet hos Mercedes C-klasse: Den er kåret som Årets 
brugtbil. Der er dog ingen grund til at lede efter brugte eksemplarer af 
hybridudgaven. Egentlig heller ikke benzinmodeller, for Mercedes C-klasse 
sælges næsten udelukkende som dieselbil. Derfor skal man lige kigge på sit 
eget kørselsbehov, inden man falder for en brugt C-klasse, selv om den på 
mange måder er ekstremt familieegnet. Mange småture er ikke godt for en 
dieselbil. 
</p><p class=" bl-elem">
Så også derfor er det godt, at Mercedes kombinerer hybriddrift med en 
benzinmotor. 
</p>	
</div>

</div></body></html>
