---
layout:     post
title: 	    "Flere lande forsøger at ramme Boko Haram"
post_author:	    
post_date:	    Mon, 09 Mar 2015 20:33:39 +0100
post_site:	    politiken.dk 
post_link:	    http://politiken.dk/udland/ECE2580369/flere-lande-forsoeger-at-ramme-boko-haram/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Chad og Niger er gået sammen om en offensiv mod den sunnimuslimske 
terrorgruppe Boko Haram. 
</p><p>
De forsøger at bekæmpe den islamistiske milits, der i flere år har hærget i 
regionen. 
</p><p>
I dag er en halv snes soldater fra Chad omkommet under kampe om Damasak, mens 
yderligere 30 soldater fra begge lande er kommet til skade under kampene, 
der sker i grænseregionen inde i Nigeria. 
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2505652/boko-haram-det-begyndte-som-en-koranskole-for-de-fattige/">Det begyndte som en koranskole for de 
fattige</a></p><p>
300 Boko Haram-krigere meldes dræbt. 
</p><p>
Selvtilliden hos regeringstropperne fejler intet: »Vi har losset fjenden ud af 
områderne. De er nu under vores kontrol«, erklærer en militærkilde fra 
Nigers hær over for nyhedsbureauet Reuters. 
</p><h3>
Vestlige militærinstruktører hjælper Nigerias forsvar 
</h3><p>
Også Nigerias forsvar er gået i kamp mod militsen, der har forsøgt at oprette 
et islamistisk område i den nordlige del af landet. 
</p><p>
Det sker med vestlig støtte. En række lande, heriblandt USA, har sendt 
instruktører til Nigeria for at give de nigerianske soldater træning inden 
kampene mod militsen. 
</p><p>
Den har netop erklæret sin fulde støtte til terrororganisationen Islamisk 
Stat. Men den er mest berygtet for sin bortførelse af et par hundrede 
skolepiger, som blev taget til fange, da militsen angreb en pigeskole i 
Nigeria. 
</p><p><b class="ext-link">BOKO HARAM-LEDER:</b><a class="embeddedlink" href="http://politiken.dk/udland/ECE2507186/boko-haram-leder-drab-er-hellig-pligt/">Drab er hellig pligt</a></p><p>
Offensiven mod Boko Haram sker i det nordøstlige Nigeria. Ill.: Google Maps.
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/damasak_919385y.jpg" alt="" border="0"/></span></p>	
</div>
</div></body></html>
