---
layout:     post
title: 	    "Tolstojs mesterlige 'Herre og tjener' glemmer man aldrig"
post_author:	    
post_date:	    Sun, 01 Mar 2015 14:03:19 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2567907/tolstojs-mesterlige-herre-og-tjener-glemmer-man-aldrig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En decemberhelligdag i 1870’erne drager en russisk købmand, Brekhunov, og hans 
karl Nikita af sted i slæde forspændt en middelstor mørkebrun hingst. Nikita 
er både fordrukken og hanrej og nem at snyde med lønnen, da han ofte drikker 
pengene op alligevel. Hesten har et lidt hængende bagparti, men er ellers 
velbygget. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div>
<p>
Lev Tolstoj: Herre og tjener. 
</p><p>
Oversat fra russisk af Ejnar Thomassen, Bechs Forlag. Paperback, 93 sider, 100 
kroner. E-bog 85 kroner, lydbog 120 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus</a></p>
</div>
</div><p>
Det er midt på eftermiddagen, 10 graders frost, gråt og blæsende. Brekhunovs 
»alt andet end elskede« kone, der er »bleg og mager og højgravid«, overtaler 
ham til ikke at tage af sted alene, men tage tjeneren Nikita med. Købmanden 
har nemlig enormt mange penge på sig. </p><p>
Den rødmossede, cigaretrygende købmand i fåreskindspels med stor krave er lidt 
bedugget efter en frokost. Nu vil han af en godsejer i nabosognet købe et 
stykke skov til en fordelagtig pris, dvs. snyde ham – inden andre får nys om 
den gode handel. Brekhunovs største og, fornemmer man, eneste glæde er at 
puge penge sammen. 
</p><h3>
Loyalitet i dybeste forstand 
</h3><p>
Det er udgangspunktet for Lev Tolstojs korte roman (knap 100 sider) og en af 
verdenslitteraturens juveler, ’Herre og tjener’ fra 1895. Den er nu 
genudgivet i Ejnar Thomassens (1881-1977) oversættelse fra 1944 (vistnok; 
det burde Bechs forlag have oplyst). En nyoversættelse havde ikke været af 
vejen, men Thomassens er nu en fornøjelse, lige bortset fra hans 
forfranskede transskriptioner af de russiske navne. At titlen også kan 
oversættes som ’Ejer og arbejder’ skal ikke lægges Thomassen til last. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2500685/litteraer-verdensomsejling-bringer-nyt-om-litteraturen-anno-2015/">Litterær verdensomsejling 
bringer nyt om litteraturen anno 2015</a></p><p>
Lev Tolstoj (1828-1910) er som sædvanlig ugenert og ubesværet til stede som 
fortæller, også i ’Herre og tjener’, samtidig med at han lige så ugenert og 
ubesværet går ind i både mennesker og dyrs tanker. De er dermed ikke sikret 
hans loyalitet i overfladisk forstand. Kun i den dybeste. Tolstoj holder 
ikke med sine personer, men han holder af dem, også når det ikke var 
meningen. Det mest berømte eksempel er Anna Karenina, som skulle fordømmes 
af patriarken Tolstoj, men endte med at få sin forfatters dybe medfølelse. 
</p><h3>
Plastisk realisme 
</h3><p>
’Herre og tjener’ handler – ligesom en anden kort og lige så genial 
Tolstoj-roman ’Ivan Iljitjs død’ – om en mand, der uventet for sig selv 
hæver sig over sit tomme liv og kommer til afklaring, erkendelse og 
opfyldelse i sin sidste stund. Den er dybt moralsk, men det opdager man ikke 
før bagefter. For undervejs er vi med på en så sanselig og medrivende færd, 
at det er helt på sin plads, at Tolstojs stil kaldes plastisk realisme. 
</p><div class="art-quote article-box">
<p class="quote"/>
<blockquote>
<p class="quote-txt">
Den er dybt moralsk, men det opdager man ikke før bagefter. 
</p>
</blockquote>
</div><p>
Turen ender galt; købmanden overhører i sin iver efter den gode forretning 
alle advarsler mod det tiltagende snefog, og den sagtmodige Nikita er ikke 
den, der sætter sig op mod sin skæbne. Foreløbig spænder han for: »Så så! 
ikke for hastig – du skal jo først have lidt at drikke, fæhoved – talte han 
til hesten, ganske som man taler til et væsen, der forstår hvert ord, og 
efter at han med sit pelsskøde havde aftørret dens brede, velnærede, med 
støv bedækkede ryg, lagde han seletøjet om dens kønne, unge hoved, idet han 
frigjorde ørerne og hårdusken, og førte dyret hen til vandtruget. </p><h3>
Mental og moralsk rejse 
</h3><p>
Sindigt skred hingsten gennem staldrummets høje møgbunker ud i det fri, og så 
snart den befandt sig her, blev den kåd og begyndte at slå ud, idet den lod, 
som om den sparkede til karlen, der travede ved dens side«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE63491/begynd-her-med-tolstoj/">Begynd her med Tolstoj</a></p><p>
Man har lyst til at citere side op og side ned, for eksempel: »Da hesten havde 
drukket i sig, hvad den orkede, af det kolde vand, stod den stille et 
øjeblik, drog et dybt suk og bevægede den kraftige, våde mule, fra hvis 
hårbørster de gennemsigtige dråber dryppede ned i truget igen. Så prustede 
den«. 
</p><p class=" bl-elem">
Selv om Tolstoj er en fin hestebeskriver – og det derfor rammer dybere, hvad 
der siden sker – er det dog de to mænds fysiske rejse og købmandens 
forsinkede mentale og moralske rejse, der er hans hovedærinde. Og har man 
læst ’Herre og tjener’ glemmer man den aldrig. Lad os bare håbe, Disney 
aldrig kaster sig over den. 
</p>	
</div>
</div></body></html>
