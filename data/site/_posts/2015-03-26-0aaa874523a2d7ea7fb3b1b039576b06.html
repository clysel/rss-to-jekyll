---
layout:     post
title: 	    "Ingen regler forhindrer dansk Germanwings-gentagelse"
post_author:	    Christian Østergaard
post_date:	    Thu, 26 Mar 2015 15:51:00 +0000
post_site:	    ing.dk 
post_link:	    http://ing.dk/artikel/ingen-regler-forhindrer-dansk-germanwings-gentagelse-175097
---
<html><body><div><section class="body"><p>I Danmark er der som i det meste af Europa ingen regler, der forhindrer, at en pilot overlagt kan styrte sit eget fly mens kollegaen er på toilettet. En pilot må nemlig gerne efterlades alene i cockpittet. Det oplyser Trafikstyrelsen til ing.dk.</p>
			<p>»Det er selskaberne selv, der opstiller en procedure for det. Vi har ingen procedurer for det,« siger Mads Gundelund Gerlach, pressemedarbejder i Trafikstyrelsen.</p>
			<p>»Der er mange ting, der reguleres af de enkelte selskaber. Det her en af de ting, der gør. Mig bekendt er det forskelligt fra selskab til selskab og det kan også være forskelligt fra flytype til flytype i selskaberne,« siger han.</p>
			
			<p>Hos nogle selskaber, særligt i USA, er der derimod regler, der forhindrer, at en af de to piloter kan styrte flyet, mens den anden har forladt cockpittet. Her skal et andet besætningsmedlem gå ind til den tilbageværende pilot i cockpittet og vente på, at der igen er to piloter til stede.</p>
			<p>Af pressemødet hos anklagemyndigheden i Marseille fremgik det, at det er usædvanligt i Europa at have regler imod, at en pilot sidder alene tilbage i cockpittet. Ingen større flyselskaber i EU har angiveligt en lignende regel.</p>
			<p><aside class="plugin reference info_graphics"><a class="content" href="http://ing.dk/infografik/saadan-virker-cockpitdoeren-paa-en-airbus-320-175095">
			    <img src="http://ing.dk/sites/ing/files/styles/w1120_reference_illustration/public/airbus-03-01.png?itok=LYBSahVQ" alt=""/></a>
			  
			</aside></p>
			<h2>Andenpilot ville 'ødelægge flyet'</h2>
			<p>Af pressemødet fremgik det også, at man mener, at der var tale om en overlagt handling, da andenpiloten styrede flyet mod jorden efter, at kaptajnen var gået på toilettet.</p>
			<p>»Man hører sædet køre tilbage og døren lukke. Man kan rimeligvis antage, at han (kaptajnen, <em>red.</em>) går ud for at træde af på naturens vegne. Så er andenpiloten alene og han får flyets styring til at accelerere nedstigningen,« sagde anklageren, Brice Robin på pressemødet tidligere i dag.</p>
			<p>Herefter skruede han ifølge anklageren på det apparat, der styrer den ønskede højde på flyet, en såkaldt altitude preselector.</p>
			
			<p>Anklagemyndigheden er overbevist om, at andenpiloten var i live og at han bevidst forsøgte at styrte flyet.</p>
			<p>»Vi hører vejrtrækning helt indtil styrtet, så vi ved, at andenpiloten var i live. Vi hører også kontaktforsøg fra Marseille-kontrolcentret flere gange uden svar. Der blev også startet flere alarmer, der fortalte hvor tæt på jorden, flyet var,« sagde han på pressemødet.</p>
			<p>»Den mest sandsynlige og plausible forklaring er, at andenpiloten overlagt nægtede at åbne døren for piloten og brugte knappen, der styrer tabet af højde. Årsagen er fuldstændigt ukendt, men det kan tolkes som et overlagt forsøg på at ødelægge flyet.«</p>
			<p>Som Ingeniøren kunne fortælle <a href="http://ing.dk/artikel/statistikken-taler-terror-som-den-mest-sandsynlige-forklaring-paa-flyforsvinden-166954">for et år siden</a> er det ikke uhørt, at et dødeligt flystyrt kan tilskrives et formodet pilotselvmord. Ifølge en database hos flymediet Flight Global var det sidste år tilfældet i fire tilfælde ud af 53 fatale styrt med vestligt konstruerede fly. Det svarer til ni procent af de fatale styrt, der indgik i databasen.</p>
			
			<p>Hos Germanwings var det altså tilladt for kaptajnen at gå på toilettet og efterlade sin andenpilot alene i cockpittet uden at kalde et andet besætningsmedlem ind i cockpittet.</p>
			<p>Hos SAS oplyser pressemedarbejder Anna Nielsen, at det også er tilfældet for piloterne i SAS.</p>
			<p>»Der skal altid være to i cockpittet medmindre der er et fysiologisk behov,« siger hun.</p>
			<p>Hverken Trafikstyrelsen eller SAS vil afvise, at Germanwings-styrtet kommer til at ændre ved procedurerne i Danmark eller hos SAS.</p>
			
			<p>»Vil vil tage stilling til vores regler på området når den endelige havarirapport er kommet,« siger Anna Nielsen.</p>
			<p>Meddelelsen fra Trafikstyrelsen er næsten den samme.</p>
			<p>»Lige nu følger vi bare sagen tæt og ser hvad der bliver konkluderet. Vi tager hverken beslutninger om a, b eller c lige nu. Vi ser hvad man kommer frem til og ser hvad vi skal rejse i europæisk regi. Vi er ligesom alle andre interesserede i at lære af hvad der er sket,« siger Mads Gundelund Gerlach.</p>
		</section></div></body></html>
