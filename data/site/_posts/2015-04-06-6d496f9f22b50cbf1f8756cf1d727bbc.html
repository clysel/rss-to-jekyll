---
layout:     post
title: 	    "Her er tre nøgledueller i rivalernes møde"
post_author:	    
post_date:	    Mon, 06 Apr 2015 10:00:17 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2616954/her-er-tre-noegledueller-i-rivalernes-moede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<h3>
Målmænd - Hrádecky vs. Andersen 
</h3><p>
To af Superligaens bedste målmænd står over for hinanden, når Brøndby i dag 
tager imod ærkerivalen FC København, og de er også blandt de vigtigste 
profiler på deres hold. 
</p><p>
Hjemmeholdets finske keeper, Lukás Hrádecky, blev i 2014 kåret som årets 
spiller i klubben, og han har i denne sæson sikret talrige point med 
spektakulære redninger. Især én mod én og på skud fra korte afstande 
brillerer han med formidable reaktionsevner. 
</p><p>
Nogle af de samme spidskompetencer har FCK’s Stephan Andersen, der spillede 
for Brøndby i 2007-2011. Han har en stor andel i, at københavnerne har 
lukket færrest mål ind i ligaen – bare 15 mål i 22 kampe. Stephan Andersen 
har holdt buret rent 11 gange, mens Hrádecky og Kalle Johnsson fra Randers 
har gjort det en enkelt gang færre. 
</p><h3>
Midtbanespillere - Nørgaard vs. Delaney 
</h3><p>
Da FC København slog Brøndby 3-1 i Parken 8. marts, var Thomas Kahlenberg i 
karantæne. I dag er han meldt skadet med hofteproblemer. Derfor er det igen 
op til trioen Christian Nørgaard, Martin Ørnskov og Lebogang Phiri at få 
stoppet FCK'erne rettidigt centralt på banen. Særligt 21-årige Christian 
Nørgaards formkurve er opadgående. U21-landsholdsspilleren, der er bedre 
fremadrettet end i defensiven, blev således matchvinder i 1-0-sejren over FC 
Vestsjælland for 14 dage siden. 
</p><p>
Over for ham står FCK-kaptajn Thomas Delaney. Efter et par svære sæsoner er 
den slidsomme midtbanespiller blomstret op – defensivt leverer den 
hovedstødsstærke profil altid en upåklagelig indsats, mens han offensivt 
tilfører holdet dynamik med dybe løb. Han har i foråret været så god, at han 
fik spilletid i landsholdets seneste to kampe. 
</p><h3>
Angribere - Elmander vs. Cornelius 
</h3><p>
De fleste fodboldiagttagere mener formentlig, at en topangribers vigtigste 
opgave er at score mål. Ud fra den betragtning går det noget sløjt for 
spydspidserne hos Brøndby og FCK. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Superliga__Br_ndby__920946y.jpg" alt="" border="0"/><span class="caption"><span class="f-img-caption">Elmander. 
</span>Svenskeren har masser af rutine og er vant til de helt store kampe. - Arkivfoto: Jens Dresling.</span></span></p><p>
Siden Johan Elmander i sommer vendte tilbage til den københavnske vestegn, har 
han scoret ét superligamål, og det var i august 2014. Altså over et halvt år 
siden. Alligevel har træner Thomas Frank hidtil holdt fast i at bruge 
Elmander – når altså ikke svenskeren har været ramt af en af sine talrige 
småskader – fordi angriberen er en god leder. 
</p><p>
Oftere har superligahistoriens dyreste spiller, FCK’s Andreas Cornelius, 
scoret. Men kun lidt. Trods noget nær evig tillid fra trænerteamet er 
angriberen oppe på seks mål – men han kommer dog frem til flere og flere 
gode chancer. Nu mangler den tidligere superligatopscorer blot at udnytte 
dem. 
</p><ul class=" bl-elem"><li class=" bl-elem"><i class=" bl-elem">Der er kickoff i Brøndby kl. 16. </i></li></ul>	
</div>

</div></body></html>
