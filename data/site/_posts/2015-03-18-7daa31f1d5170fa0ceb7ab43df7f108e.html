---
layout:     post
title: 	    "Rigmandens og Riis? tropper styrer langsomt mod toppen"
post_author:	    
post_date:	    Wed, 18 Mar 2015 10:34:26 +0100
post_site:	    politiken.dk 
post_link:	    http://politiken.dk/sport/cykling/ECE2592602/rigmandens-og-riis-tropper-styrer-langsomt-mod-toppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om forventningerne i Tirreno-Adriatico kun delvis blev indfriet, eftersom 
superstjernen Alberto Contador måtte se sidste års samlede triumf skiftet ud 
med en slutplacering som nummer fem, kan milliardæren Oleg Tinkov og hans 
sportslige chef Bjarne Riis med tilfredshed konstatere, at situationen for 
deres Tinkoff-Saxo-mandskab i det globale hierarki på to dage har taget en 
eksplosiv udvikling i positiv retning. 
</p><p>
Fra bundpositionen på WorldTour-ranglisten, som holdet indtog efter 
afslutningen på Paris-Nice i søndags, er elevatoren nu på vej mod den 
verdenstop, som er målet for de ambitiøse bosser, og inden jagten på 
yderligere points går ind på søndag i Milano-Sanremo og fra mandag i Volta a 
Catalunya, er den foreløbig stoppet midtvejs på en ottendeplads. 
</p><h3>
Contador og Sagan fortsætter hver for sig 
</h3><p>
Endnu er der betragtelig afstand til de mandskaber, som Tinkov og Riis helst 
måler sig med, og den færd væk fra de nedre regioner, som nu er indledt, 
ændrer ikke på, at den russiske rigmands millioninvestering i 
cykelkollektivet langt fra har lønnet sig maksimalt i år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2590003/milliardaeren-riis-og-sagan-i-faelles-enorm-forloesning/">Milliardæren, Riis og Sagan i 
fælles enorm forløsning</a></p><p>
Men i hvert fald anes lys forude, og under alle omstændigheder er holdets to 
frontfigurer Albero Contador og slovakken Peter Sagan, der først stiller op 
igen sammen i Tour de France, atter at finde blandt favoritterne, når det om 
få dage går løs med WorldTour-arrangement nummer fire og fem - spanieren på 
hjemlige landeveje, slovakken i det knap 300 kilometer lange ridt fra 
millionbyen i Norditalien til ferieparadiset ved Middelhavet. 
</p><h3>
Tinkoff-Saxos point fordelt på fem ryttere 
</h3><p>
Stillingen på firmaholdenes WorldTour-rangliste, hvor de fem bedste rytteres 
individuelle score tæller, tager sig efter tre af de 27 løb, som indgår i 
regnskabet, således ud: 
</p><ol><li>Team Sky 298 points</li><li>Movistar 208 points</li><li>BMC 199 points</li><li>Etixx-Quick Step 170 points</li><li>Trek 98 points</li><li>Lampre-Merida 97 points</li><li>Katusha 91 points</li><li>Tinkoff-Saxo 72 points</li><li>Giant-Alpecin 66 points</li><li>Lotto Soudal 66 points</li><li>FDJ 64 points</li><li>Ag2r-La Mondiale 63 points</li><li>Orica-GreenEdge 61 points</li><li>Astana 38 points</li><li>IAM 17 points</li><li class=" bl-elem">Lotto-Jumbo 4 points</li></ol><p>
Amerikanske Cannondale-Garmin er fortsat eneste mandskab helt uden point. 
</p><p>
Fem ryttere har bidraget til Tinkof-Saxos pointhøst: Contador med 51, Sagan 
14, tjekken Roman Kreuziger 4, polakken Maciej Bodnar 2 og russeren Pavel 
Brutt 1. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2592133/lille-lyspunkt-for-contador-mens-cancellara-brillerer/">Lille lyspunkt for Contador, 
mens Cancellara brillerer</a></p><p>
Australieren Michael Rogers, der kaster sig ind i kampen igen i Volta a 
Catalunya som støtte for Contador, er ligeledes noteret for et enkelt point. 
</p><h3>
Fuglsang og Cort eneste danskere med point 
</h3><p>
På den individuelle rangliste er Contador med sin 51 point strøget ind som 
nummer 15 blandt de 66 ryttere, der foreløbig er registret. 
</p><p>
Her fører australieren Richie Porte (Sky) fortsat med 198 foran landsmanden 
Rohan Dennis (BMC) med 114, mens den colombianske 
Tirreno-Adriatico-sejrherre Nairo Quintana (Movistar) er ny på tredjepladsen 
med 106. 
</p><p>
Danmark er i denne sammenhæng repræsenteret af Jakob Fuglsang (Astana) som 
nummer 19 med 32 point, mens den 22-årige debutant Magnus Cort 
(Orica-GreenEdge) er ny på listen. 
</p><p>
Den unge dansker er blandt de 17 ryttere, som fra nummer 50 og nedefter har 
scoret ét point. 
</p><h3>
Danmark er nr. 12 i nationshierarkiet 
</h3><p>
Det betyder, at Danmark i nationsregnskabet er nr. 12 blandt de 24 lande, som 
indtil videre har meldt sig ind i kampen. 
</p><p>
Helt i top er Australien med 403 point efterfulgt af Colombia med 191 og 
Holland med 189. 
</p><p>
Det er denne opgørelse, der midt i august traditionelt udgør et af elementerne 
i kvalifikationssystemet til VM. De 10 bedste lande er berettiget til ni 
deltagere, og siden denne procedure indførtes med etableren af ProTouren i 
2005, er det aldrig lykkedes foir Danmark at opfylde den betingelse. 
</p><h3>
Cult Energy i aktion i dag i Belgien 
</h3><p>
Inden sæsonen fortsætter på højeste niveau med Milano-Sanremo på søndag, går 
den videre med diverse arrangementer på lidt lavere plan. 
</p><p>
I dag kaster det danske 2. divisionsmandskab Cult Energy sig således ud i det 
belgiske Nokere Koerse, hvor der ud over hæderen dystes om i alt 269 point 
til den europæiske rangliste. 
</p><p>
Her hævder sportschef Michael Skeldes tropper sig indtil videre fint på en 
syvendeplads med 137 point. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2590585/contador-faar-chancen-for-at-rette-op-paa-stor-skuffelse/">Contador får chancen for at 
rette op på stor skuffelse</a></p><p>
Rasmus Guldhammer med 40, Michael Carbel og englænderen Russel Downing med 
hver 32 samt tyskeren Linus Gerdemann med 28 er hovedleverandører til denne 
sum, og de tre førstnævnte er i aktion i dag sammen med Michael Reihs, 
Troels Vinther, Rasmus Quaade, Mads Pedersen og luxembourgeren Alex Kirsch. 
</p><h3>
Satser på 20-årige Carbel i ny massespurt 
</h3><p>
Det 197,7 kilometer lange Nokere Koerse er traditionelt en affære for 
sprintere, og sidste år sejrede således belgieren Kenny Dehaes (Lotto 
Soudal) i en knivskarp spurt foran landsmanden Tom Van Asbroeck 
(Lotto-Jumbo) og franskmanden Nacer Bouhanni (Cofidis). 
</p><p>
Løbet har deltagelse af 25 firmahold, hvoraf de seks – Lotto Soudal, 
Etixx-Quick Step, FDJ, Lotto-Jumbo, BMC og Trek – har WorldTeam-licens. 
</p><p class=" bl-elem">
Hos Cult Energy satses på, at 20-årige Michael Carbel ken leve op til 
weekendens præstation, da han i massespurten i Dwars door Drenthe blev 
nummer 3 efter italieneren Manuel Belletti (Southeast) og hollænderen Barry 
Markus (Lotto-Jumbo). 
</p>	
</div>
</div></body></html>
