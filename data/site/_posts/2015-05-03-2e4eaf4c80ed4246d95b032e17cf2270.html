---
layout:     post
title: 	    "Det var altså Sovjet, der vandt krigen"
post_author:	    
post_date:	    Sun, 03 May 2015 10:50:52 +0200
post_site:	    politiken.dk 
post_link:	    http://politiken.dk/udland/ECE2652394/det-var-altsaa-sovjet-der-vandt-krigen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den nye udstilling har titlen ’I krigen mod nazismen stod vi sammen’ og fylder 
hele øverste etage på det storslåede krigsmuseum ved Poklonnaja Gora i 
Moskva. 
</p><p>
Men hverken USA, Storbritannien eller Frankrig er stort set nævnt. I stedet er 
’vi’ de 15 republikker med Rusland i spidsen, der frem til 1991 udgjorde 
Sovjetunionen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2622277/ukraine-aendrer-navn-paa-verdenskrig-og-tirrer-rusland/">Ukraine ændrer navn på 
verdenskrig og tirrer Rusland</a></p><p>
Op til den kommende uges fejring af 70-årsdagen for Tysklands kapitulation er 
budskabet det samme på andre mindeudstillinger i Moskva. Og i russiske 
medier. 
</p><p>
Og i kommentarer fra præsident Vladimir Putin: Det var Sovjetunionen alene, 
der tvang Hitler i knæ og frelste Europa. 
</p><h3>
Professor: Regulær historieforfalskning 
</h3><p>
»Betoningen er stærkere nu end under den kolde krig. I den sovjetiske 
historieskrivning var de vestlige allierede trods alt med. I dag bliver 
deres rolle forsøgt ignoreret«, siger den svenske ruslandsekspert Kristian 
Gerner, professor i historie ved Lunds Universitet. 
</p><p>
»Enhver politisk leder ser krigen fra sit lands synspunkt, men hvad Putin har 
sat i gang, er regulær historieforfalskning«. 
</p><p>
Historien er blevet en af de verbale slagmarker mellem Rusland og Vesten. I 
januar blev 70-året for befrielsen af dødslejren i Auschwitz fejret, og via 
en polsk diplomatisk manøvre blev Putin holdt udenfor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2262377/rusland-foerer-den-vaerste-propagandakrig-siden-den-kolde-krig/">Rusland fører den værste 
propagandakrig siden den kolde krig</a></p><p>
Det blev den Putin-venlige motorcykelklub Natteulvene også i denne uge, da 
Polen forhindrede 50 medlemmer i at køre til Berlin i Den Røde Hærs fodspor. 
</p><p>
Og næsten alle vestlige ledere boykotter årets massive militærparade på Den 
Røde Plads i Moskva 9. maj – sejrsdagen, som under Putin er blevet Ruslands 
altoverskyggende nationale mærkedag. 
</p><h3>
Karakter af ny religion 
</h3><p>
»Sejrskulten er for længst begyndt at få karakter af en ny religion i 
Rusland«, siger den russiske sociolog Igor Ejdman. 
</p><p>
»Putin og resten af dagens russiske ledelse oplevede ikke selv krigen, de 
kender ikke dens rædsler, men kun denne pompøse kultfejring af sejren, hvor 
man ønsker at vise sine naboer og hele verden, at Rusland ikke er bange for 
krig«. 
</p><div class="art-quote article-box">
<p class="quote"/>
<blockquote>
<p class="quote-txt">
Sejrskulten er for længst begyndt at få karakter af en ny religion i 
Rusland
</p>
<p class="sender">
Igor Ejdman, sociolog 
</p>
</blockquote>
</div><p>
Begrebet Anden Verdenskrig bruges uhyre sjældent i Rusland, hvor man i stedet 
taler om Den Store Fædrelandskrig fra 22. juni 1941, dagen for Tysklands 
invasion af Sovjetunionen.</p><p>
Det gælder også udstillingen i Moskva, hvor beskrivelsen af hver 
sovjetrepubliks glorværdige krigsindsats begynder juni 1941 og ignorerer 
perioden 1939-41 – deriblandt den hemmelige aftale fra august 1939, hvor 
Adolf Hitler og Josef Stalin delte Europa mellem sig, hvorefter 
Sovjetunionen besatte det østlige Polen og Baltikum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2192795/rusland-mindes-ofre-for-sort-kapitel-i-landets-historie/">Rusland mindes ofre for sort 
kapitel i landets historie </a></p><p>
»Førhen var man tavs om pagten, men nu har Putin gjort klart, at han ser 
Sovjetunionens besættelse af de baltiske lande og det østlige Polen som helt 
legitim for at bevare freden«, siger Kristian Gerner. 
</p><h3>
Den største indsats 
</h3><p>
I Moskva føler man, at Vesten har alt for meget fokus på pagten. Og alt for 
lidt på, at det var Sovjet, der knækkede den tyske krigsmaskine på 
østfronten, og som desuden led de klart største tab med 27 millioner 
dødsofre. 
</p><p>
Ruslands nyhedstjeneste Sputnik bragte forleden en meningsmåling, hvor 1.000 
personer i Storbritannien, Frankrig og Tyskland svarer, hvem der spillede 
hovedrollen i befrielsen. 43 procent svarede USA, 20 procent Storbritannien 
og kun 13 procent Sovjet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2634010/i-ruslands-optik-er-det-nato-der-truer/">I Ruslands optik er det Nato, 
der truer</a></p><p class=" bl-elem">
»Det kan da godt være, at Stalin var et dumt svin, og at det var et hæsligt 
regime. Det var det. Men det ændrer ikke ved det objektive forhold, at 
Sovjetunionen ydede den største indsats i krigen«, siger professor Bent 
Jensen, tidligere leder af Center for Koldkrigsforskning. 
</p>	
</div>

</div></body></html>
