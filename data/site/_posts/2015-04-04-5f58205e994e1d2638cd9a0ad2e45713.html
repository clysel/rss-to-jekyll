---
layout:     post
title: 	    "Mubarak og hans sønner afviser skyld i korruptionssag"
post_author:	    
post_date:	    Sat, 04 Apr 2015 15:30:56 +0200
post_site:	    politiken.dk 
post_link:	    http://politiken.dk/udland/ECE2616269/mubarak-og-hans-soenner-afviser-skyld-i-korruptionssag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egyptens tidligere præsident Hosni Mubarak og hans to sønner, Alaa og Gamal, 
erklærede sig i dag uskyldige i anklagerne, da en domstol i Kairo tog hul på 
en korruptionssag mod dem.
</p><p>
De tre mænd svarede alle benægtende på spørgsmålet fra dommeren om, hvorvidt 
de har misbrugt statslige midler, skriver avisen al-Masry al-Youm.
</p><p>
Mubarak og sønnerne er tiltalt for at have brugt over 100 millioner egyptiske 
pund (92 millioner kroner) fra statens budgetter på deres egne privatboliger.
</p><p>
Sidste år blev ekspræsidenten idømt tre års fængsel i sagen og hans sønner 
hver fire år, men en appeldomstol annullerede dommene i januar og 
besluttede, at sagen skal gå om.
</p><p>
Gamal og Alaa blev derpå løsladt fra fængsel, mens deres 86-årige far er 
indlagt på et militærhospital i Kairo.
</p><h3>
Fjernet som præsident i 2011
</h3><p>
Dagens retsmøde var det første i den ny sag. Næste møde er fastsat til den 29. 
april.
</p><p>
Hosni Mubarak blev fjernet fra præsidentposten i februar 2011 efter store 
demonstrationer mod hans styre.
</p><p>
Hundredvis af mennesker blev dræbt af egyptisk politi under protesterne, og 
Mubarak har ligeledes siddet på anklagebænken i retssager relateret til 
urolighederne for lidt over fire år siden.
</p><p>
I november frifandt en egyptisk domstol Mubarak for at have ansvar for drab på 
demonstranter. Frikendelsen udløste nye demonstrationer på Tahrir-pladsen i 
det centrale Kairo, hvor over 1000 mennesker gik på gaden for at udtrykke 
deres vrede.
</p><p class=" bl-elem">
I næste måned skal en højere domstol tage stilling til en anke i den sag.
</p>	
</div>

</div></body></html>
