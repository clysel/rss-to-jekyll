---
layout:     post
title: 	    "Frank Jensen: København driver ikke rovdrift på statens jobs"
post_author:	    
post_date:	    Tue, 05 May 2015 15:04:27 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2654255/frank-jensen-koebenhavn-driver-ikke-rovdrift-paa-statens-jobs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lars Løkke Rasmussen (V) medvirker til mytedannelser, når han giver indtryk 
af, at nye statslige arbejdspladser i dag primært tilflyder hovedstaden. 
</p><p>
Sådan lyder protesten fra Københavns overborgmester, Frank Jensen (S), efter 
at Venstre-formanden den seneste tid har krævet udflytninger af flere 
statslige styrelser til provinsen. 
</p><p>
»Virkeligheden er en anden end det billede, som bliver skabt af, at København 
driver rovdrift på resten af Danmark, når det gælder statslige 
arbejdspladser. Billedet er det stik modsatte i dag, hvilket jeg faktisk 
ikke piber over. Men debatten skal ske på et faktuelt grundlag«, siger Frank 
Jensen. 
</p><div class="art-quote article-box">
<p class="quote"/>
<blockquote>
<p class="quote-txt">
Faktum er bare, at næsten halvdelen af de statslige arbejdspladser ligger i 
hovedstaden og omkring København
</p>
<p class="sender">
Thomas Danielsen (V) 
</p>
</blockquote>
</div><p>
Ifølge en opgørelse fra Danmarks Statistik mistede Københavns Kommune i 
perioden mellem 2009 og 2013 netto 1.743 statslige arbejdspladser. </p><p>
Imens gik det den anden vej i blandt andet Aalborg, Odense og Aarhus Kommuner, 
hvor sidstnævnte oplevede en tilgang på netto 2.216 statslige 
arbejdspladser. 
</p><h3>
Afviser forsøg på at holde på jobs 
</h3><p>
Derfor er det faldet Frank Jensen for brystet, at Lars Løkke Rasmussen i en 
række nye interviews med regionale medier har givet udtryk for, at »hvis vi 
gør, som vi hidtil har gjort, fortsætter alt med at samle sig i København«, 
sagde han til Jyske Vestkysten. 
</p><p>
I Venstres nylige oplæg til forbedring af økonomien i landdistrikterne 
henviser partiet til, at hovedstaden som den eneste danske region har fået 
flere offentligt ansatte. Men opgangen dækker over nye ansatte i de 
regionale og kommunale institutioner i og omkring den voksende storby, ikke 
over yderligere tilgang af statslige arbejdspladser, lyder protesten fra 
rådhuset i København. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ledere/ECE2617206/provinsens-problemer-loeses-ikke-af-statslige-job/">Provinsens problemer løses 
ikke af statslige job</a></p><p>
»Borgerne må sidde tilbage med indtrykket af, at hovedstaden er en kannibal. 
Det er ingenlunde tilfældet. Der er flyttet mange arbejdspladser ud fra både 
Skat, Statsforvaltningen, politi, forsvar og domstole«, siger Frank Jensen. 
</p><p><i class=" bl-elem">Er du ikke bare ude på selv at beholde de statslige jobs, I allerede sidder 
på næsten halvdelen af i dag? </i></p><p>
»Nej, jeg klamrer mig ikke til de statslige arbejdspladser. Jeg har selv været 
ude at foreslå, at eksempelvis SU-styrelsen kunne ligge under Udbetaling 
Danmarks fem centre i Frederikshavn, Holstebro, Haderslev, Vordingborg og 
Hillerød. Budskabet er ikke at sige stop, men at afvise københavnerbashing«. 
</p><h3>
Venstre: Vi slår ikke 
</h3><p>
Hos Venstre mener partiets landdistriktsordfører ikke, at den københavnske 
kritik rører det mindste ved partiets grundlæggende argumenter. 
Hovedstadsområdet sidder fortsat på 43 procent af de ansatte i staten, og 
især en række styrelser kan derfor med fordel rykkes til provinsen, lyder 
det. 
</p><div class="art-quote article-box">
<p class="quote"/>
<blockquote>
<p class="quote-txt">
Budskabet er ikke at sige stop, men at afvise københavnerbashing.
</p>
<p class="sender">
Frank Jensen (S) 
</p>
</blockquote>
</div><p>
Konkret har Venstre og Lars Løkke Rasmussen foreslået at flytte 
Geodatastyrelsen til Aalborg, mens en anden Venstre-profil, 
regionsrådsformand Carl Holst fra Region Syddanmark, har slået på tromme for 
at flytte Energistyrelsen til Esbjerg. </p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2592209/koebenhavn-er-en-parasit-paa-det-saakaldte-udkantsdanmark/">København er en parasit på det 
såkaldte Udkantsdanmark</a><b/></p><p>
»Man kan altid gå ind i en taldiskussion om, hvorvidt også gymnasielæreren og 
kirketjeneren skal regnes med i de her tal, eller om det skal gøres op på 
den ene eller den anden måde. Faktum er bare, at næsten halvdelen af de 
statslige arbejdspladser ligger i hovedstaden og omkring København. Det er 
sådan set bare det, Lars Løkke Rasmussen og Venstre gør opmærksom på«, siger 
Thomas Danielsen (V). 
</p><p><i class=" bl-elem">Frank Jensen mener måske, at I slår til København for at tækkes provinsen? </i></p><p>
»Vi slår ikke til København, for vi ser bestemt hovedstaden som en afgørende 
vækstmotor. Derfor har skiftende regeringer investeret i vores hovedstad, 
for det er afgørende i den internationale konkurrence. Det har vi gjort med 
stor succes, men nu mangler vi bare noget politisk fokus på, hvordan vi 
fordeler de statslige arbejdspladser«. 
</p><h3>
Tvivlsom virkning 
</h3><p>
Men den lokale og landspolitiske optagethed af at få især de statslige 
styrelser flyttet ud af hovedstaden står sjældent mål med de faktiske 
arbejdspladser, der ender med at lande i provinsen, bemærker professor 
Anne-Mette Hjalager fra Center for Landdistriktsforskning på Syddansk 
Universitet. 
</p><p>
»En styrelseschef i Energistyrelsen vil formodentlig se på, hvordan han kan 
trimme, digitalisere og omlægge institutionen, hvis den skal flytte. Så de 
borgmestre, der tror, at 300 arbejdspladser i København kan veksles til 300 
arbejdspladser i Esbjerg – glem det«, siger hun og fortsætter: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2614404/drop-de-daarlige-undskyldinger---flyt-kulturstyrelsen-til-soenderborg/">Drop de dårlige undskyldinger 
- flyt Kulturstyrelsen til Sønderborg!</a></p><p class=" bl-elem">
»Fra lokalt politisk hold skulle man måske interessere sig noget mindre for 
styrelserne og mere for alle de andre statslige aktiviteter, når det kommer 
til at tiltrække statslige midler. Hvert år laver kommunerne og staten en 
aftale om aktiviteter, ligesom finansloven afsætter penge til massevis af 
aktiviteter. Det er opgaver, der skal løses af nogen, og det behøver ikke at 
være i København«, siger Anne-Mette Hjalager 
</p>	
</div>

</div></body></html>
