---
layout:     post
title: 	    "Idrættens nye frontkvinde er et slagkraftigt skaktalent"
post_author:	    
post_date:	    Tue, 17 Mar 2015 09:03:02 +0100
post_site:	    politiken.dk 
post_link:	    http://politiken.dk/sport/ECE2589484/idraettens-nye-frontkvinde-er-et-slagkraftigt-skaktalent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lone Hansen kan flække en mursten med de bare næver. 
</p><p>
Den 53-årige kvinde måler bare 1,54 meter, er slank og har lyst hår – med 
andre ord ser hun meget lidt farlig ud. Men selv om hun umiddelbart syner 
lille rent fysisk, er det altså en stærk kvinde, Team Danmarks bestyrelse 
fra 1. februar har sat til at styre dansk eliteidræt mod nye højder. 
</p><p>
Eller i det mindste til at fastholde den medaljeregn, som roere, svømmere, 
badmintonspillere med flere har drysset ud over det lille land i nord de 
senere år. 
</p><p>
»Nej, det handler altså bare om teknik«, forsøger Lone Hansen at underspille 
sine evner i den direkte kamp mod mursten. 
</p><p><i class=" bl-elem">Nu har du jo tidligere dyrket karate på et meget højt niveau, og man har da 
før set kæmpere, der kan hugge 20 mursten over ...</i></p><p>
»Det kan jeg ikke«, griner Lone Hansen: 
</p><p>
»Og jeg vil heller ikke prøve det. Det var ikke noget, jeg gik så meget op i, 
da jeg dyrkede karate«. 
</p><p/><p><b class="ext-link">FORMAND </b><a class="embeddedlink" href="http://politiken.dk/sport/ECE2487191/formand-lone-hansen-fremtidssikrer-team-danmark/">Lone Hansen fremtidssikrer Team Danmark</a></p><p><i class=" bl-elem">Nej, men det er noget, unge gerne vil se ...</i></p><p>
»Ja ja, det er rigtigt, og derfor var vi også ligesom tvunget til at køre med 
på den bølge, når vi var ude at lave opvisninger«. 
</p><p><i class=" bl-elem">Har du så også flækket en mursten med panden?</i></p><p>
»Nej, det har jeg ikke«, klukker hun: »Men jeg har set en person besvime 
totalt ved at prøve på det«. 
</p><h3>
Skal bryde mure ned
</h3><p>
Godt så. Om Lone Hansen ligefrem får brug for sine evner til at flække sten i 
sit arbejde som Team Danmark-direktør, er nok tvivlsomt. Men hun kommer til 
at bryde mure ned. Det er ganske enkelt nødvendigt, hvis de danske 
topatleter skal fastholde eller forbedre det historisk høje niveau, der 
blandt andet sikrede Danmark 9 medaljer ved OL 2012 i London – det største 
antal siden 1948. 
</p><p>
»Det ligger mig meget på hjerte at arbejde med innovation. Jeg har selv en 
forskerkarriere bag mig, og jeg vil gerne rykke på mulighederne for at 
samarbejde med de her miljøer, der tænker nye tanker - vi har jo netop et 
samfund med mange dygtige iværksættere, forskere og innovative personer. For 
os i idrætten gælder det om at tage imod de skæve ideer og ikke affærdige 
dem ved blot at sige, at vi har prøvet det før. Vi skal være lydhøre over 
for det, der måske ikke lyder gangbart til at starte med«, siger Lone 
Hansen. 
</p><div class="art-fakta article-box">
<h4 class="">
Lone Hansen</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<ul class=" bl-elem"><li><b>Alder:</b> 53 år.</li><li><b>Erhvervskarriere:</b> Direktør i Team Danmark siden februar 2015 </li><li>Tidligere bl.a. direktør i Anti Doping Danmark (2011-14)</li><li>Teamleder for sportsfysiologi i Team Danmark (2007-11)</li><li>Forsker ved Arbejdsmiljøinstituttet (2005-07)</li><li>Forsker ved Retsmedicinsk Institut (2004-05)<span class="img-contimg-fl-center"><img class="image inlineLightBox" src="http://multimedia.pol.dk/archive/00921/Interview_med_Team__921139k.jpg" alt="" border="0"/></span></li><li><b>Uddannelse: </b>Cand.scient. med idræt som hovedfag ved KU (1992), ph.d. 
om elitetrænings indflydelse på børn og unges fysiske udvikling (1998)</li><li>Diplomuddannelse i ledelse og organisation ved SDU (2010)</li><li><b>Sportskarriere:</b> Mangedobbelt dansk mester i karate </li><li>Frivillig leder og træner i karateforeninger (1976-2001)</li><li>International karatepost (1982-2001)</li><li>Landstræner i Dansk Karate Forbund (1998-2001)</li><li class=" bl-elem">Sportschef i Dansk Karate Forbund (2001-04)</li></ul></div>
</div><p/><p>
»Der er et lille paradoks der, for når vi træner elitesport, kan vi godt lide 
at være i det trygge og sige, at når det virkede sidst, gør vi bare lidt 
mere af det. Men hvis vi kun gør det, risikerer vi at ende på lige fod med 
de andre. Hvis vi skal rykke os alvorligt fremad, skal vi turde tage den 
skæve vej. Det er fantastisk at skulle føre en succes videre, men de gode 
resultater fortsætter ikke af sig selv. Vi må ikke blive selvfede og synes, 
at det er godt nok – vi skal turde udvikle os«, siger Lone Hansen. 
</p><h3>
Den perfekte stilling 
</h3><p>
Da Team Danmarks bestyrelse udnævnte Lone Hansen som ny direktør, gik der et 
overraskelsens sug gennem dele af idrætsverdenen. Ikke på grund af hende, 
men mere fordi nogle var forbløffede over, at den tidligere chef, Michael 
Andersen, blev valgt fra, selv om han havde stået i spidsen for at skabe så 
gode resultater. Alligevel virkede Team Danmark-formand Frank Jensen meget 
sikker på, at bestyrelsen havde truffet det rigtige valg: »Det er ikke et 
fravalg af Michael Andersen, men et tilvalg af Lone Hansen. Vi har stor 
tillid til, at hun kan fastholde Team Danmarks niveau og også udvikle 
eliteidrætten endnu mere«, sagde Frank Jensen (S), overborgmester i 
København. 
</p><p>
For Lone Hansen var det da også ganske naturligt at skifte direktørstolen i 
Anti Doping Danmark ud med samme møbel i Team Danmark. 
</p><p>
»Egentlig har jeg altid haft den her stilling stående som det, jeg nok skulle 
på et tidspunkt. Når jeg ser tilbage på mit liv, har alt, jeg har foretaget 
mig, faktisk sporet mig frem imod, at jeg kan sidde her i dag«, siger Lone 
Hansen. 
</p><p>
Selvfølgelig er det hendes uddannelse, forskerkarriere og forskellige jobs, 
der kvalificerer hende til posten i Team Danmark. Men i virkeligheden 
startede vejen mod eliteidrættens ledertop længe før det. 
</p><h3>
Skaktalentet 
</h3><p>
Lone Hansen levede sine første år på Fyn. Nærmere bestemt på Vissenbjerg-egnen 
i landsbyen Nørre Broby, der roterer om en lille hvidkalket kirke med et tag 
af røde tegl. Og i forsamlingshuset nød Lone Hansen at danse og høre musik. 
</p><p>
»Jeg er oprindelig fra landet, så jeg er vant til forsamlingshusene, at man 
samles der og er en lille del af et større samfund. Dansk idræt hviler jo på 
de frivillige foreninger, så det er et område, man skal have forståelse for, 
selv om man beskæftiger sig med eliteidræt. Jeg holder meget af den danske 
model. Som eliteatlet kan man altså ikke løfte noget alene, der skal være et 
stærkt støtteapparat omkring«, siger hun. 
</p><p>
Mens hun endnu var lille, flyttede familien til København. Der begyndte hun 
for alvor at dyrke idræt. Både fodbold, springgymnastik og skak. Ja, skak. 
</p><div class="art-fakta article-box">
<h4 class="">
Team Danmark </h4>
<h5>
Fakta</h5>
<div class="fakta-body" data-buildingblock="embedded_factboxlink">
<p><b>Den første ’lov</b> om eliteidrættens fremme’ trådte i kraft 1. 
januar 1985 og udgjorde grundlaget for statsgrundlagte Team Danmarks 
arbejde. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/PS_olympisk_ild_cop_921133k.jpg" alt="" border="0"/></span></p><p><b>En ny elitelov</b> kom til 1. juni 2004, og den definerede et klart ønske 
om, at danske sportsudøvere fremover skulle gøre sig gældende på den 
internationale scene på en samfundsansvarlig måde. 
</p><p class=" bl-elem"><b>I dag støtter</b> Team Danmark mere end 1.000 atleter i knap 30 
idrætsgrene. Ved OL 2012 i London vandt danske udøvere 9 medaljer – det 
højeste antal siden 1948. 
</p>
</div>
</div><p>
»Altså, faktisk fandt jeg allerede skak enormt interessant som 5-årig. Min 
storebror lærte mig det, og så blev jeg efterhånden bedre end ham, fordi jeg 
havde et talent for det«, fortæller hun. </p><p>
»Jeg har også deltaget i turneringer. Dengang spillede man skak i lokaler, der 
emmede af røg, hvor der sad en mængde gamle mænd – og så var der mig. Men 
sjovt var det. Det er selvfølgelig først noget, jeg har reflekteret over 
senere, men det her med skakken viser nok, at jeg altid har været en god 
strategisk tænker, så jeg hurtigt kan kondensere, hvad der skal til for at 
komme et bestemt sted hen. Det er vigtigt som leder«, fortæller hun. 
</p><h3>
Kvinde i en mandeverden 
</h3><p>
Trods talentet droppede Lone Hansen tidligt skakken – og fodbolden og 
springgymnastikken for den sags skyld. Pludselig overtog karate hendes liv. 
</p><p>
»Det var lige i den bølge, hvor Bruce Lee og alt muligt andet var stort. Der i 
starten af 70’erne. Min storesøster trænede karate, og så var jeg nede at 
se, hvad det var for noget. Fra første dag var jeg bare grebet af det. 
Dengang var jeg 14 år. Det sagde mig så meget, at det også har en mere 
filosofisk karakter, hvor man ikke bare fokuserer på målet, men også vejen 
derhen. Sådan er det også i arbejdet med talenter i eliteidrætten«, siger 
Lone Hansen. 
</p><p>
Der var dog en vis udfordring i at dyrke karate som pige i 70’erne. Dengang 
dyrkede kun få unge sport på den måde, og især blandt hunkønnet var 
aktiviteten begrænset. Derfor kæmpede Lone Hansen mod mænd. Voksne mænd. 
</p><p>
»Ja, det var den hårde skole. I mange konkurrencer var jeg nødt til at stille 
op mod mændene, fordi der ikke var kvindeklasser. Der var heller ikke 
vægtklasser – det blev så udviklet med årene, og det var også den retning, 
jeg var med til at trække i, da jeg engagerede mig politisk i karatesporten. 
Så en stor del af min træning var at stille op i mændenes klasser ... Og så 
få nogle bank. Det lærte jeg meget af, for så blev teknikken og taktikken 
ekstremt vigtig«, fortæller hun. 
</p><p>
Samtidig lærte hun at omgås mænd på en let og naturlig måde. Det får hun også 
glæde af, når hun som Team Danmark-direktør skal sætte sig igennem i 
eliteidrættens verden, der stadig er domineret af hankøn. Og mange af dem. 
</p><p>
»Jeg har også været nødt til at gå ud i omklædningsrummene, for hvis jeg 
skulle være med i det sociale liv omkring karaten, var det der, det foregik. 
Fuldstændig sobert selvfølgelig. Men der er bare en særlig jargon, når man 
klæder om sammen og agerer i det der tætte rum, hvor mange parader falder. 
Derfor bliver jeg ikke skræmt af mandesproget – men jeg insisterer også på, 
at jeg ikke er mand. Det lyder måske selvfølgeligt, men det er faktisk 
væsentligt, for der er ingen grund til, at vi gør det samme, når nu vi rent 
faktisk er forskellige«, siger Lone Hansen. 
</p><p class=" bl-elem">
Ellers kan hun altid bare flække en mursten med de bare næver for 
ligesom at slå sig til lidt ekstra respekt. 
</p>	
</div>
</div></body></html>
