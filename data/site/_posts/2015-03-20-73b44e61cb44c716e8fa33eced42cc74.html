---
layout:     post
title: 	    "Ugen på nettet: 7-årige Alex får en kunstig Iron Man-arm"
post_author:	    
post_date:	    Fri, 20 Mar 2015 16:42:59 +0100
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2593777/ugen-paa-nettet-7-aarige-alex-faar-en-kunstig-iron-man-arm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Hver uge opsummerer vi de største begivenheder på nettet og resten af den 
forbrugerelektroniske netværksvirkelighed, du befinder dig i. 
</p><p>
I denne uge handler det blandt andet om en <b>7-årig dreng, der får en kunstig 
arm af Tony Stark </b>aka Iron Man, et spil, hvor du skal <b>gætte, hvad 
flest folk søger på Google</b>, samt overdrevent <b>sarkastiske 
parodier på spilvideoer</b>. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00859/Byline__Morten_Bay_859337k.jpg" alt="" border="0"/></span></p><p>
Morten Bay er Politikens teknologi-korrespondent i Californien, hvor det meste 
sker først. 
</p><p>
Han har i mere end 15 år skrevet i et hav af medier om mødet mellem teknologi 
og mennesker, herunder tre bøger om emnet ’Generation Netværk’, ’Homo 
Conexus’ og senest ’Velkommen til Computopia’. 
</p><p>
Han forsker i Internet-historie på nettets fødested, UCLA, hvor han også er i 
færd med at tage en Ph.D.-grad i informationsstudier. Han fik Fremtidsprisen 
fra Akademiet for Fremtidsforskning i 2008 og kan ofte opleves som 
foredragsholder i Danmark. 
</p><p class=" bl-elem">
Følg ham på Twitter: @mortenbay 
</p>
</div>
</div><p><b>Ugens virale hit: Alex fik en ny arm af Iron Man</b></p><p>
Albert Manero er, hvad man kan kalde en ægte hverdagshelt. Han er 
ingeniør-Ph.d.-studerende ved University of Central Florida. Og her har han 
startet et projekt, der hedder Limbitless. Navnet er en kombination af 
’limb’ og ’limitless’, altså ’kropsdel’ og ’grænseløs’. Og det giver en 
indikation af, hvad projektet går ud på. 
</p><p>
Det er nemlig lykkedes Manero og et hold fra universitetet at skabe 
arm-proteser til børn, der er født uden en af deres arme, for en pris, der 
er omkring 1 procent af, hvad den slags normalt koster. De har opnået dette 
ved at bruge relativt billig elektronik og ved at 3D-printe arm-proteserne. 
På den måde kan de få proteserne helt ned på omkring 3.000 kroner stykket. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2394704/han-3d-printer-alt-fra-drikkedunkholder-til-robotter/">Han 3D-printer alt fra 
drikkedunkholder til robotter</a></p><p>
Der er ikke tale om superintelligente proteser som dem, der lige nu udvikles i 
den dyre ende af teknologiskalaen. De sidstnævnte sidder direkte på 
nervetrådene, og kan styres fra hjernen, hvilket også betyder, at de kan 
sende føle-signaler den anden vej. 
</p><p>
Limbitless-proteserne har simple gribefunktioner, men for børn, der for 
eksempel ikke tidligere har kunnet holde på papiret, mens de tegnede på det, 
er en simpel gribefunktion en revolution i sig selv. Også fordi, Limbitless 
printer proteserne efter børnenes favorit-historier eller -film. En pige ved 
navn Melanie fik således en arm inspireret af Disney-filmen ’Tangled’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE1918778/nu-er-3d-printede-kropsdele-virkelighed/">Nu er 3D-printede kropsdele 
virkelighed</a></p><p>
Men det er den arm, der for nylig blev givet til 7-årige Alex, der er i 
centrum for ugens virale video. Den er nemlig lavet efter superhelten Iron 
Mans arm. Og den blev overleveret til ham af Robert Downey Jr. I rollen som 
geniet Tony Stark, Iron Mans alter ego. Det giver naturligvis anledning til 
en hel masse »Nååååå…«-øjeblikke, hvilket flere end 8 millioner mennesker 
har oplevet på blot seks dage. 
</p><p>
Limbitless er samtidig en del af The Collective Project, hvilket betyder, at 
de forskellige arm-designs kan downloades af enhver og 3D-printes hvor som 
helst. Manero og holdet håber at involvere FN og Unicef, for som en af dem 
siger: »Ingen bør profitere på børn, der er født uden arme«. 
</p><p><b class="ext-link">LINK: </b><a class=" bl-elem" target="_blank" href="https://www.youtube.com/watch?v=oEx5lmbCKtY">Du 
kan se ’Tony Stark’ overlevere Iron Man-armen til Alex her. </a></p><p/><p><b>Ugens trend: Rekt</b></p><p>
’Rekt’ er net-slang for ’Wrecked’, altså smadret. Og ligesom på dansk kan 
ordet betyde alt fra at være megastiv i en kanonbrandert, eller hvordan man 
har det dagen efter sådan en brandert, til at være smadret i mere 
bogstavelig forstand. 
</p><p>
Det sidste er ofte tilfældet i computerspil, hvor udtrykket ’Rekt’ bruges om 
spillere, der er blevet nakket eller besejret på anden vis. I løbet af 2014 
begyndte udtrykket så at sprede sig til alle mulige andre sammenhænge. »Get 
Rekt« er nu nærmest det samme som at sige »Fuck dig!«, og i løbet af sidste 
år begyndte Rekt-fænomenet at udvikle sig til en videotrend. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2524144/computerspil-animationer-indtager-spillefilm/">Computerspil-animationer 
indtager spillefilm</a></p><p>
Først kom der en hel masse videoer af spilsekvenser, hvor spillere har optaget 
sig selv Rekt’e andre spillere. Så begyndte folk at sætte et grimt 
Dubstep-soundtrack på disse videoer. Desværre er det ikke alle 
computerspillere, der nødvendigvis har den bedste smag eller kender deres 
begrænsninger. 
</p><p>
Så mange begyndte også at sætte alle mulige visuelle effekter på, der 
allermest minder om den slags billige effekter, man kunne finde i 
videoredigerings-udstyr i firserne. Dertil kommer overstyrede skrig og skrål 
fra de headset-mikrofoner, mange spiller med. Alt sammen for at understrege, 
hvor seje de er…hvilket ikke altid lykkes. Faktisk bliver resultatet oftest 
det modsatte. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/spil/ECE2546582/computerspil-lokker-boern-og-unge-til-at-bruge-penge/">Computerspil lokker børn og 
unge til at bruge penge</a><b/></p><p>
Den slags sker naturligvis ikke på internettet, uden at der kommer parodier en 
masse. Så i de seneste måneder er der dukket Rekt-videoer op, der intet har 
med spil at gøre, men som helt overdrevet og ganske sarkastisk behandler 
videosekvenser på samme måde, som smagløse spillere præsenterer deres 
Rekt-videoer. 
</p><p>
Du kan for eksempel se en ret morsom og temmelig overdrevet version af Clint 
Eastwood-klassikeren ’Den gode, den onde og den grusomme’ med navnet ’The 
Good, The Bad and the Rekt’. Eller hvad med Apples præsentation af iPhone 6 
fra sidste år? Apples præsentationer indeholder altid en hel del 
selvforherligelse, så de er oplagte til en Rekt-video, hvor de Rekt’er alle 
konkurrenterne. 
</p><p>
En af de mere grove, men også ret morsomme, er den animerede pingvin-klassiker 
Pingu, der også bliver skudt ud af Rekt-kanonen på overdrevet vis. Er du 
klar til at blive Rekt? 
</p><p><b class="ext-link">LINK: </b><a class=" bl-elem" target="_blank" href="https://www.youtube.com/watch?v=D0vzOwHVRI8">Her 
finder du Apple-Rekt’en</a></p><p><b class="ext-link">LINK: </b><a class=" bl-elem" target="_blank" href="https://www.youtube.com/watch?v=EtnzG9i_3QE">Her 
er ’The Good, The Bad and The Rekt’ </a></p><p><b class="ext-link">LINK:</b><a class=" bl-elem" target="_blank" href="https://www.youtube.com/watch?v=vFyz61CHr8g">Og 
her får Pingu én med Rekt-hammeren</a></p><p/><p><b>Ugens fund: Google Feud</b></p><p>
Google kan både være et godt værktøj og en deprimerende/morsom oplevelse. 
Mange har sikkert prøvet at indtaste et par ord, hvorefter Google kommer med 
en række forslag til, hvad der skal følge efter. 
</p><p>
Taster man for eksempel »Hvad er« ind i Google.dk, er de fire første forslag 
(i skrivende stund) »…klokken«, »…ejerudgifter«, »…et essay« og »…bnp«, 
hvilket vidner om, at danskere enten er meget økonomisk orienterede eller 
ude af stand til at bruge et ur. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ft/ECE2573250/giganterne-kappes-om-at-skabe-assistenten-der-forudser-alt/">Giganterne kappes om at skabe 
assistenten, der forudser alt</a></p><p>
Måske har du allerede siddet i en sen nattetime i en brandert med vennerne og 
rystet på hovedet over, hvilke ord, der tilsyneladende er populære 
søgninger. Men nu er denne bar-leg blevet lavet til et rigtigt spil, der 
hedder Google Feud. 
</p><p>
Spillet er opkaldt efter det amerikanske game show ’Family Feud’, der også har 
været lavet i adskillige versioner på dansk. Her gælder det om at gætte, 
hvad et familiemedlem har svaret på et spørgsmål eller har reageret på en 
bestemt begivenhed. På samme måde går Google Feud ud på at gætte, hvad 
Google vil foreslå, når du taster noget ind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/arkitektur/ECE2565229/bjarke-ingels-tegner-omstridt-google-hovedkvarter/">Bjarke Ingels tegner omstridt 
Google-hovedkvarter</a></p><p>
Spillet – der er på engelsk - giver dig forskellige kategorier, du skal gætte 
i, og hvor der så sættes en søgning op i søgefeltet. Du skal så gøre 
søgningen færdig, og hvis du rammer et af de ord, folk har søgt på, får du 
point. 
</p><p>
På den måde kan man for eksempel lære, at ordene »Ketchup er« ofte følges af 
ordene »en grønsag« eller »kinesisk«. Og at de mest populære ord, der følger 
ordene »Kan man malke en« er »kat«, »gris«, »hest«, »kamel« og »høne«. 
</p><p class=" bl-elem"><b class="ext-link">LINK: </b><a class=" bl-elem" target="_blank" href="http://www.googlefeud.com">Spil Google 
Feud her.</a></p>	
</div>
</div></body></html>
