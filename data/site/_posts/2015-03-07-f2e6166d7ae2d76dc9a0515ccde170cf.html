---
layout:     post
title: 	    "Nuttet dansepanda vil overtage Grønland i eftertænksom forestilling"
post_author:	    
post_date:	    Sat, 07 Mar 2015 13:00:24 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2577518/nuttet-dansepanda-vil-overtage-groenland-i-eftertaenksom-forestilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Ni Hao Nuuk</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Maskinhallen. 
</p><p>
Tekst: Iben Mondrup, Kristian Husted og holdet. 
</p><p>
Iscen.: Ditte Maria Bjerg. 
</p><p>
Scen.: Filippa Berglund. 
</p><p class=" bl-elem">
Til 14. marts, ekstra forestilling mandag 9. marts.
</p>
</div>
</div><p>
»Vi har lært meget mere her end i skolen«, sagde en af gymnasieeleverne fra 
publikum, da vi rundede ’Ni Hao Nuuk’ af med en gruppesnak med en af vores 
grønlandske guider, som vi kunne spørge om alt det, der måtte være poppet op 
i hovedet på os i løbet af timerne i Maskinhallen i København. 
</p><p>
Global Stories’ forestilling er da også tætpakket med informationer om det 
grønlandske dilemma. 
</p><p>
Om de eftertragtede sjældne jordarter, som alle vil have fat i, for der skal 
alene ni af dem i en moderne iPhone. Men også om den uranudledning og 
forurening, der vil være en følgevirkning af boringerne. 
</p><h3>
Det nye Saudi-Arabien? 
</h3><p>
De fleste fakta er lagt i munden på Sigrid Husjords ihærdige norske pr-chef 
for firmaet Greenland Mining and Energy A/S – som faktisk eksisterer. 
</p><p>
Husjord kaster sig energisk ud i det periodiske system, danskernes 
småstatstankegang, som hindrer Grønland i at blive det nye Saudi-Arabien, og 
hvad vi kan lære af Niels Bohrs fredelige, men fremsynede tanker om brugen 
af uran. 
</p><p>
Vi er til salgsmøde i Camp Centurys store hvide telt, hvor pr-chefen pisker 
rundt mellem bænke, powerpoints og effekter og afleverer den noget stive, 
informationstætte tekst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2566232/groenlandsk-skuespiller-vi-er-blevet-lagt-i-seng-af-danskerne/">Grønlandsk skuespiller: Vi er 
blevet lagt i seng af danskerne</a></p><p>
Slaget står om det Kvanefjeld, som scenografen Filippa Berglund har skabt i 
bølgende krydsfiner på et podie midt i teaterrummet. 
</p><p>
Skal kineserne have lov til at oprette en mine her? Det er det, vi skal 
forsøge at tage stilling til. 
</p><h3>
Smagen af rent vand 
</h3><p>
Den grønlandske skuespiller og aktivist Miké Thomsen giver stemme og krop til 
drengen, der drømmer om den gyldne fremtid, kineserne kan give ham. Hans 
hjemby, Narsaq ved Kvanefjeldet, er tæt på at uddø, men med minen vil han 
kunne få arbejde, og de kan komme til at bo i et nyt glashøjhus. 
</p><p>
Vi sidder tæt sammen i geologernes køkkentelt og lytter, mens roen breder sig. 
Her er fortællingen konge, og når Miké Thomsen tager læderpandebåndet på 
igen, er han sig selv. Og den rigtige Miké deler bestemt ikke drengens 
drømme.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2460574/moed-groenlands-nye-unge-vrede-stemme/">Mød Grønlands nye unge vrede 
stemme</a></p><p>
Tværtimod er det delvis hans skyld, at de nu ligger i ruiner, for han har 
været stærkt aktiv i den modstand, der har stoppet kinesernes ambitioner. P 
</p><p>
å sin iPhone – med de sjældne jordarter – viser han os en video, hvor han 
skænker rent, klart vand for politikerne. Det samme vand, som vi samtidig 
selv får skænket. Så vi selv kan smage, hvad det er, Narsaq risikerer at 
miste. 
</p><h3>
Målbevidst panda 
</h3><p>
Instruktøren Ditte Maria Bjerg balancerer ubesværet forestillingen mellem 
informationsoverflod, sanselighed, rum til eftertænksomhed, humor og 
farlighed. 
</p><p>
Det sidste tilfører især den uhyggeligt livagtige panda forestillingen. Først 
poserer kinesernes klassiske gave til lande, de gerne vil tættere på, bare i 
al sin nuttethed på trappen. Men da den bliver sluppet fri på 
grønlandskortet, indtager den det helt med en fejende besidderisk bevægelse, 
der får os til at gøre plads. Det lille, målbevidste dyr vil have det hele, 
og den tager det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2495685/amerikansk-instruktoer-vil-lave-komedie-om-groenlaenderne-i-koebenhavn/">Amerikansk instruktør vil lave 
komedie om grønlænderne i København</a></p><p>
»En panda er ikke bare en panda«, understreger den selv. Da pandaen danser med 
Miké, indtil altid smilende danske Morten afbryder dem, løfter ’Ni Hao Nuuk’ 
sig til kunst, der sætter tanker i gang hos publikum. 
</p><p class=" bl-elem">
Om Grønland, om Danmark og om en fremtid, der nok er mere global end bare et 
rigsfællesskab. 
</p>	
</div>
</div></body></html>
