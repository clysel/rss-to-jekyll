---
layout:     post
title: 	    "Datatilsynet og Kulturstyrelsen dumper Digital Post til bibliotekerne"
post_author:	    Adam Fribo
post_date:	    Wed, 13 May 2015 10:39:54 +0000
post_site:	    www.version2.dk 
post_link:	    http://www.version2.dk/artikel/datatilsynet-og-kulturstyrelsen-dumper-digital-post-til-bibliotekerne-185536?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Datatilsynet har forlænget sin accept af, at bibliotekerne sender ukrypterede emails til borgerne med oplysninger om, hvilke bøger borgerne reserverer, og hvad de har lånt.</p>

<p>Det fremgår af en afgørelse fra <a href="http://www.datatilsynet.dk/afgoerelser/seneste-afgoerelser/artikel/elektroniske-reserverings-og-kvitteringsmeddelelser-fra-bibliotekerne-iii/">Datatilsynet</a>.</p>

<p>Bibliotekerne fik i 2010 en femårig tilladelse til at bruge ukrypterede emails. Og da den snart udløber har Kulturstyrelsen med held argumenteret for, at den skal forlænges, da styrelsen ikke mener, at Digital Post i sin nuværende form er et farbart alternativ.</p>



<p>Både pris og brugervenlighed kritiseres.</p>

<p>»Der er på nuværende tidspunkt sådanne barrierer med hensyn til økonomi, volumen og funktionalitet vedrørende Digital Post, at dette ikke er en relevant saglig løsning for fremsendelse af reserveringsmeddelelser, kvitteringsmeddelelser, hjemkaldelser mv. Transaktionsudgiften for brug af digital post udgør efter det for styrelsen oplyste kr. 0,64 pr. meddelelse, hvortil kommer et megabytevederlag. Samlet vil det medføre en meget betydelig udgift for bibliotekerne,« skriver Kulturstyrelsen, der også peger på, at den manglende brugervenlighed vil forringe borgerens oplevelse.</p>

<p>Et tredje argument for, at Kulturstyrelsen vil skåne bibliotekerne for digital post, er, at mange af bibliotekernes brugere ikke er koblet på løsningen. Mange er fritagede, ligesom de biblioteksbrugere under 15 år slet ikke har mulighed for at logge på Digital Post.</p>



<p>Hos Datatilsynet fastholder man, at oplysninger om, hvad borgere låner på bibliotekerne, er fortrolige. Men da det offentlige alternativ til ukrypteret email ikke er godt nok, har man alligevel valgt at forlænge tilladelsen – denne gang uden tidsbegrænsning.</p>

<p>»Datatilsynet lægger til grund, at der findes tekniske løsninger, som vil gøre det muligt at overholde persondatalovens3 sikkerhedskrav, men at disse på nuværende tidspunkt ikke udgør brugbare alternativer til de ukrypterede e-mails, som pt. anvendes. Tilsynet tager herved ikke mindst brugervenligheden i betragtning. Datatilsynet lægger endvidere til grund, at de etablerede tjenester er velfungerende serviceydelser, som borgerne er tilfredse med,« hedder det i tilsynets afgørelse.</p>

<p>Datatilsynet forbeholder sig retten til at skifte mening, hvis der skulle opstå problemer med bibliotekernes brug af usikker email.</p>
  </section>

  
  
  
  </div></body></html>
