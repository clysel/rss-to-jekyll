---
layout:     post
title: 	    "Pynchon-roman er en vældig veloplagt og syret snurretur"
post_author:	    
post_date:	    Sun, 29 Mar 2015 20:50:20 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2608178/pynchon-roman-er-en-vaeldig-veloplagt-og-syret-snurretur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det dybe net</h4>
<h5>
Thomas Pynchon</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div><p>
Roman. Oversat fra The Bleeding Edge af Claus Bech. Tiderne Skifter, 526 
sider, 349 kroner. Har du Pluskort, får du 15 procent rabat på lagerførte 
bøger i Boghallen eller fri levering hos Saxo.com. Læs mere på 
politiken.dk/plus.
</p></div>
</div><p>
Thomas Pynchon udfoldede elegante konspirationsteorier, længe før ordet blev 
allemandseje. Pynchon er en af de store forfattere, som en gang for alle har 
defineret sit tema og siden sin debut for 52 år siden har varieret det med 
stor opfindsomhed i sine talsvage romaner.</p><p>
Pynchon skriver i sine foreløbig otte syrede og fantasifulde romaner om 
paranoia, konspirationsteorier og diverse former for dope &amp; drugs. Men 
det er alt sammen afledte emner, som udspringer af det store dyr i Pynchons 
åbenbaring. Thomas Pynchons emne er kapitalismen. Udforsket med 
historikerens omhu og hippiens absolut upassende udflippede fantasi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2543784/forfatter-til-inherent-vice-er-amerikansk-litteraturs-store-gaade/">Forfatter til 'Inherent Vice' 
er amerikansk litteraturs store gåde</a></p><p>
I sine romaner beskriver Pynchon kapitalismen som historisk fænomen og kommer 
også langt ud i det kapitalistiske udenrigsdepartement imperialismens 
krinkelkroge. Med berygtet minutiøs research, som Pynchon forholder sig 
absolut frit fabulerende til, skriver han om de store bevægelser i især den 
amerikanske kapitalisme. Men fokus er på den måde, hvorpå den multinationale 
og multidimensionale kapitalisme invaderer, invaliderer og kapitaliserer 
alle tilgængelige ideer, følelser og teknologier. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/B_gernet_924540f.jpg" alt="" border="0"/></span></p><p>
Intet sted eller stof er helligt for den mere vilde end milde mammon. Det 
handler om magt, sindelagskontrol og profitmaksimering. Deraf paranoiaen. 
Som Pynchon også i sin seneste bog ’Det dybe net’ skriver lystigt om. Til 
sine utallige bonmoter om paranoia føjer han nu dette fra den mere muntre 
afdeling: »Paranoia er hvidløget i livets køkken, man kan ikke få nok«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2543663/en-syret-eftermiddag-i-paris/">En syret eftermiddag i Paris</a></p><p>
Uanset hvor langt tilbage i tiden Pynchons romaner udspiller sig, troldspejler 
de nutidens økonomiske magtforhold. Men denne gang har nutiden været for 
saftig en luns til at lade ligge.<i> Kongspirationsteoretikeren</i> over dem 
alle har ikke kunnet holde nallerne fra den skæbnesvangre dato 11. september 
2001. Uanset om man ser på tårne, der trodser ingeniørernes naturlove, 
mystiske forbindelser til saudiarabiske wahabitter og Bush-regeringens 
kreative forhold til begreberne løgn og sandhed, er der nok at tage fat på. 
</p><h3>
En syndefaldshistorie 
</h3><p>
Men ’Det dybe net’ er ikke en roman om 11. september. Den kredser om datoen og 
passerer den. Uden at lade den udgøre noget paranoidt klimaks. Som altid er 
den store ydre begivenhed en slags blændværk. En afledt effekt af dybere 
skred i lagene under samfundets overflade. ’Det dybe net’ er, som titlen 
antyder, først og fremmest en roman om internettets tidsalder. Om friheden, 
som nettet tilbyder, men først og fremmest en syndefaldshistorie. Hvorfor 
skulle nettet være undtaget fra kapitalens logik og lange arm? Hvor blåøjet 
har man lov til at være, når det nye store fælles sociale og økonomiske rum, 
som nærmest har taget over fra virkeligheden, er vokset direkte ud af det 
amerikanske militærs Darpa-net? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2592754/virtuos-forfatter-skriver-virkelighedsnaert-fra-erindringens-skyttegrav/">Virtuos forfatter skriver 
virkelighedsnært fra erindringens skyttegrav </a></p><div class="art-fakta article-box">
<h4 class="">
Blå Bog</h4>
<h5>
Thomas Pynchon</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00924/B_ger_Pynchon_924538u.jpg" alt="" border="0"/></span></p><p><b>Amerikansk forfatter</b>. Født 8. maj 1937 i Glen Cove, New York. Har 
studeret fysik og litteratur på Cornell University. 
</p><p><b>Debuterede</b> i 1963 med Romanen 'V'. 
</p><p>
Flere af hans romaner er <b>udkommet på dansk</b>: 'Katalognummer 49 
udbydes' (1968), 'Vinland' (1993), 'Mason &amp; Dixon' (2002) og 'Naturlige 
mangler' (2010). 
</p><p>
Pynchon har modtaget <b>flere priser</b>, bl.a. National Book Award (1974) og 
Howell-medaljen (1975). 
</p><p class=" bl-elem">
Thomas Pynchon gør meget for at holde sig uden for <b>offentlighedens 
søgelys</b>. Han giver ikke interviews, undgår at blive fotograferet og 
møder ikke op til prisuddelinger. Han har et par gange lagt stemme til sig 
selv i <b>tv-serien 'Simpsons'</b>, hvor han er tegnet med en sæk over 
hovedet. 
</p>
</div>
</div><p>
Jo, hvis noget sted nogensinde var velegnet til at fostre paranoia, så er det 
da nettet. Hvis verden nogensinde har oplevet en bonanza i retning af 
frivillig afgivelse af kontrol, privatliv og tankefrihed, så er det 
internettets tidsalder. Men, måske er nettet også den mulighed for at 
undslippe kontrol, vi har ventet på? Fritænkere såvel som storforbrydere. 
Hos Pynchon minder nettet ikke så lidt om stoffernes tveæggede 
sværd.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2595063/nick-hornbys-seneste-roman-er-hyggelig-soed-og-underholdende/">Nick Hornbys seneste roman er 
hyggelig, sød og underholdende</a></p><p>
De logaritmer, som styrer de økonomiske spekulationer på Wall Street – 
»ejendommelige finansielle instrumenter, der kun kunne forstås af 
sociopatiske aktieanalytikere« – har for længst bevæget sig ind i samme 
uigennemskuelige sfære som den vildeste matematik. Mens ingen kan hitte 
hoved og hale i kapitalismen, styrer den vildere end nogensinde. Det er den 
helt store paranoiafremkaldende tryllekunst. Den lille mands muligheder for 
at kontrollere de store penges flugt over plankeværket er nærmest lig nul. 
Forude efter romanens slutning venter afsløringen af syndebukken Bernie 
Madoff, mens de rigeste 1 procent uforstyrrede holder poolparty i samfundets 
pengetank. 
</p><h3>
Indsigt som en gakket vismand 
</h3><p>
Thomas Pynchon begiver sig ud på det dybe net med selvtillid som en teenager 
og indsigt som en gakket vismand. Som i sin foregående roman, ’Inherent 
Vice’ (’Naturlige mangler’ på dansk, 2010), fastholder Pynchon en slags 
detektiv som hovedperson i en slags spændingshistorie. Noget usædvanligt for 
Pynchon er der tale om en kvindelig hovedperson. Nemlig Maxine ’Maxi’ 
Tarnow, der privat efterforsker økonomisk kriminalitet og i 2011 har nok at 
se til i kølvandet på dotcom-boblens bristen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2601727/graham-greene-spoeger-i-baggrunden-paa-dansk-roman-om-albanien/">Graham Greene spøger i 
baggrunden på dansk roman om Albanien</a></p><p>
En kvindelig hovedperson har han kun haft en enkelt gang før, og også på andre 
punkter er ’Det dybe net’ usædvanlig for Pynchon. Vi er tæt på nutiden, og 
handlingen udspiller sig i forfatterens hjemby, New York, som Pynchon ikke 
har erklæret sin tvivlsomme kærlighed med samme styrke siden debutromanen 
’V’ i 1963. 
</p><div class="art-fakta article-box">
<h4 class="">
Thomas Pynchon</h4>
<h5>
Definitioner</h5>
<div class="fakta-body" data-buildingblock="embedded_factboxlink">
<p><b>New Capitalism:</b> »Et er at bygge et hus med fundamentet i sand, et andet 
er at betale for det med penge, som ikke alle tror på virkelig findes«.
</p><p><b>Senkapitalisme:</b> »Et pyramidespil i global målestok, den slags pyramide, 
som man foretager menneskeofringer på toppen af, mens man får alle idioterne 
til at tro, at det vil vare evigt«.
</p><p><b>Republikansk def. på kapitalisme: </b>»Retten til at holde stadig 
større summer fri fra skattevæsnets overgreb«.
</p><p><b>Internettet:</b> »De her unge mennesker er ude på at forandre verden. 
</p><p class=" bl-elem">
’Informationer skal være fri’ – de mener det virkelig. Samtidig har man alle 
disse her satans grådige it-firmaer, der får ejendomsmæglerfirmaer til at 
ligne Bambi og Stampe«.
</p>
</div>
</div><p>
Diverse spegede sager fører alle i retning af Gabriel Ice og firmaerne 
hashslinggrz og hwgaahwgh.com (Hey, We’ve Got Awesome And Hip Web Graphix 
Here). Ice er en ung turbokapitalist og iværksætter med et giftigt 
temperament, der som en haj gennempløjer det dybe net og i særdeleshed 
kredser om webstedet DeepArcher. Som ligner en slags ønskebrønd for nørder 
med våde drømme om banebrydende <i>bleeding edge</i>-teknologi 
helt ude på det muliges yderste overdrev. Men som måske er noget meget 
dybere. Mere omfattende, mere skønt, mere farligt, mere ildevarslende 
uvirkeligt end virkelighedens <i>meatspace</i>.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2600447/finsk-drukkenbolt-og-kvindebedaarer-burde-vaere-verdensberoemt-for-sin-poesi/">Finsk drukkenbolt og 
kvindebedårer burde være verdensberømt for sin poesi</a></p><p>
Mystiske bankforbindelser på Den Arabiske Halvø. Amerikanske 
efterretningsfolks forbereden sig på noget stort. Det sagnomspundne 
Montauk-projekt. Vennesæle gutter fra den russiske mafia. Et rend af 
entreprenante webgutter, som er lige så innovative, som de er tyvagtige. 
’Det dybe net’ er Pynchons nedslag i et stort, skælvende og vakkelvornt tag 
selv-bord i den historiske sprække mellem dotcom-boblen og Twin Towers’ 
forvandling til det militære begreb Ground Zero. 
</p><h3>
Alle er brikker i spil 
</h3><p>
Som altid hos Thomas Pynchon er personerne ikke meget mere end deres navne, 
som til gengæld er en slags kode for, hvem de er, og hvad deres rolle er. 
Følsom realisme og tredimensionale personer er ikke Pynchons bord. Alle er 
brikker i spil. Både det, de selv spiller, og dem, de uafvidende spiller med 
i. Dog er Maxine faktisk tæt på at være en ’rigtig’ person. Måske noget af 
det tætteste siden Tyrone Slothrop i ’Gravity’s Rainbow’ og Benny Profane og 
Rachel Owlglass i ’V’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2598096/elegant-kunstnerroman-er-en-dybt-fascinerende-fortaelling/">Elegant kunstnerroman er en 
dybt fascinerende fortælling</a></p><p>
Pynchon er en genial forfatter, der ikke fornyr sig, men som en permanent 
umoden storyteller hele tiden opdaterer sin unikke vision og holder sin stil 
frisk og sti ren. ’Det dybe net’ er vældig veloplagt og leverer over 500 
sider en syret snurretur i såvel den virtuelle som den noget nær virkelige 
verden. En hektisk og passende uigennemskuelig intrige krydret med glimt af 
knivskarp indsigt og et væld af populærkulturelle referencer, som afslører 
Pynchon som noget af en film-<i>buff </i>med tvivlsom smag. 
</p><p>
På klassisk Pynchon-maner må der i ny og næ bristes i sang. Pynchons 
gævt gakkede ballader er svært oversættelige pasticher, og Claus Bech har 
valgt at lade dem stå på engelsk. Bech løber frejdigt dansk-engelsk slalom 
mellem Pynchons slang og akronymer. Med den strategi har han også frataget 
sig selv enhver undskyldning for ikke også en dag at oversætte Thomas 
Pynchons ’uoversættelige’ mesterværk ’Gravity’s Rainbow’ og uforlignelige 
’V’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2598112/debutant-leverer-yderst-veloplagt-journalistkrimi/">Debutant leverer yderst 
veloplagt journalistkrimi</a></p><p class=" bl-elem">
Thomas Pynchon nævnes igen og igen til Nobelprisen, men med Det Svenske 
Akademis nuværende sammensætning og smagsløg er det nok mindst lige så 
usandsynligt, som at Haruki Murakami skulle få den. Skulle det ske 
alligevel, sværger jeg herved at æde mine ord og ryge et par af mine gamle 
underdrenge. Når Pynchons personer kan ryge bananskræller og sniffe 
kiwi-pulver, kan jeg vel også eksperimentere i en god sags tjeneste. 
</p>	
</div>
</div></body></html>
