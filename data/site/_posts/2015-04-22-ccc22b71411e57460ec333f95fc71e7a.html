---
layout:     post
title: 	    "Chef for narkopoliti træder af efter betjentes sexorgier"
post_author:	    
post_date:	    Wed, 22 Apr 2015 12:56:20 +0200
post_site:	    politiken.dk 
post_link:	    http://politiken.dk/udland/ECE2637685/chef-for-narkopoliti-traeder-af-efter-betjentes-sexorgier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vilde fester. Sexorgier. Massiv kritik. Narkopenge og prostituerede. 
</p><p>
Det er blandt de ting, der nu får topchefen for det amerikanske narkopoliti 
(DEA), 59-årige Michele Leonhart, til at stoppe efter 35 år i organisation, 
heraf fem år som topchef. Det oplyser Obama-administrationen ifølge Reuters 
og flere udenlandske medier. 
</p><p>
Michele Leonhart er blevet udsat for massiv kritik, fordi hendes ansatte, en 
række narkobetjente, angiveligt har deltaget i udenlandske sexfester, som 
menes at være betalt og arrangeret af colombianske narkobosser. 
</p><p>
Hun kritiseres for hendes håndtering af sagen, som kun resulterede i få dages 
suspendering af betjentene. Syv betjente indrømmede, at de deltog i 
sexfesterne, men de blev kun suspenderet i to til ti dage. 
</p><p>
Da Michele Leonhart efterfølgende blev udspurgt af en politisk nedsat komite 
om den milde straf, sagde hun, at det var umuligt for hende at gøre noget 
mere vidtrækkende, som for eksempel at fyre betjentene eller tilbagekalde 
deres sikkerhedsgodkendelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2412291/chef-for-usas-secret-service-gaar-af/">Chef for USA's Secret Service 
går af</a></p><p>
Festerne fandt sted i 2001 og 2005, og i sidste uge blev Michele Leonhart 
grillet om festerne under en høring i Kongressen. 
</p><p>
Michele Leonharts høring og tidligere rapporter har skabt bekymring for, at 
narkobetjentene kan have videregivet hemmeligheder om deres efterforskning i 
forbindelse med sexfesterne, og at hemmelighederne kan være sivet videre til 
narkokarteller i Colombia. 
</p><p>
»Det er utrolig bekymrende, at der, ifølge narkopolitiet selv, er en klar 
mulighed for, at information er blevet lækket som et resultat af de her 
sexfester«, siger Elijah Cummings, komiteens topdemokrat, til Reuters. 
</p><p>
Michele Leonhart sagde under høringen i Kongressen, at der ikke var noget 
»bevis« for, at fortrolig information var blevet lækket, men hun erkendte 
samtidig, at det »absolut« var muligt. 
</p><p><b>Betjente pralede med sexfester</b></p><p>
Justitsminister Eric Holder støtter den afgående DEA-chef på trods af den 
massive kritik. 
</p><p>
»Jeg vil gerne udtrykke min anerkendelse af Michele, ikke bare for hendes 
lederskab, men også for hendes 35 års ekstraordinære tjeneste i DEA«, siger 
Eric Holder i en udtalelse. 
</p><p>
»Michele har ledet dette fornemme agentur med ære, og jeg har været stolt af 
at kalde hende min partner i arbejdet med at beskytte vores nationale 
sikkerhed og vores borgere fra kriminalitet, udnyttelse og misbrug«, siger 
Eric Holder ifølge BBC. 
</p><p>
Justitsministeriet fik kendskab til sexfesterne, da det undersøgte sager om 
sexchikane. Afsløringerne blev samlet i en rapport, som blev offentliggjort 
sidste måned. 
</p><div class="art-quote article-box">
<p class="quote"/>
<blockquote>
<p class="quote-txt">
Det er utrolig bekymrende, at der, ifølge narkopolitiet selv, er en klar 
mulighed for, at information er blevet lækket som et resultat af de her 
sexfester
</p>
<p class="sender">
Elijah Cummings 
</p>
</blockquote>
</div><p/><p>
Embedsmænd fra tilsynsudvalget har givet Reuters indblik i uddrag fra 
rapporten, hvori narkobetjentenes angiveligt lemfældige omgang med de 
fortrolige oplysninger står beskrevet 
</p><p>
En informant, der omtales 'Samarbejdspartner 2', er i uddraget fra rapporten 
citeret for, at han mener, at en anden informant, 'Samarbejdspartner 1', har 
»fået oplysninger fra betjentene ved at få dem til at sænke paraderne<i/>gennem brug af prostituerede og ved at betale for festerne«. 
</p><p>
Det fremgår ligeledes af rapporten, at 'Samarbejdspartner 1' »pralede med 
festerne med prostituerede, og om hvordan han 'solgte' forholdet/nærheden 
til betjentene« til 'Samarbejdspartner 2'. 'Samarbejdspartner 1' skulle 
samtidig have sagt, at det var nemt for ham at få betjentene til at snakke 
om de ellers fortrolige oplysninger, skriver Reuters. 
</p><p><b>Uenig med Det Hvide Hus om legalisering af hash</b></p><p>
Michele Leonharts aftrædelse handler hovedsageligt om den massive kritik efter 
sexskandalen, men også om hendes uenighed med Det Hvide Hus om 
marijuana-politikken har ifølge flere udenlandske medier haft en betydning. 
</p><p>
Hun var uenig i tiltag fra Colorado og Washington om at legalisere brugen af 
hash, selv om præsident Obama flere gange har tilkendegivet, at han støtter, 
at stater bør have lov til at eksperimentere med legalisering, skriver The 
New York Times. 
</p><p>
I 2010 blev Michele Leonhart udnævnt til chefstillingen hos DEA af Barack 
Obama, og sidste år under en tale bag lukkede døre kritiserede Michele 
Leonhart præsidenten for at have sagt i et interview med The New Yorker, at 
marijuana ikke var farligere end alkohol. 
</p><p>
Hendes aftrædelse kan starte en kamp på Capitol Hill, Kongressen, om 
udnævnelsen af hendes efterfølger. Nogle liberale demokrater opfordrer 
Barack Obama til at vælge en chef, der støtter forslaget om ændringer i 
politikken om marijuana, mens konservative ønsker det modsatte. 
</p><p>
»Jeg opfordrer præsidenten til at bruge denne mulighed til at udfylde en 
vigtig rolle med en, der forstår, at den forældede føderale tilgang til 
marijuana ikke fungerer«, sagde den demokratiske repræsentant Earl Blumenaur 
ifølge The New York Times og tilføjede: 
</p><p>
»Den amerikanske befolkning er kommet videre. De fleste føler nu, at marijuana 
bør blive legaliseret«. 
</p><p>
Justitsministeriet og Eric Holder har ikke givet nogen begrundelse for Michele 
Leonharts beslutning om at stoppe, og ifølge Reuters har det endnu ikke 
været muligt at få en kommentar fra DEA's talsmand. Men selv om Michele 
Leonhart længe har været i konflikt med Obama om legaliserings-spørgsmålet, 
skyldes hendes afgang ifølge flere udenlandske medier altså hovedsageligt 
kritikken af hendes håndtering af sexskandalerne. 
</p><p class=" bl-elem">
Ifølge Eric Holder træder Michele Leonhart af fra sin post som chef i midten 
af maj. 
</p>	
</div>

</div></body></html>
