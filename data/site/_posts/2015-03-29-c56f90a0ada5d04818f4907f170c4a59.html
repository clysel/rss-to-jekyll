---
layout:     post
title: 	    "Norske fodboldkæmper er ved at skrumpe"
post_author:	    
post_date:	    Sun, 29 Mar 2015 13:18:17 +0200
post_site:	    politiken.dk 
post_link:	    http://politiken.dk/sport/ECE2609014/norske-fodboldkaemper-er-ved-at-skrumpe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis nogen stadig er i tvivl, om tiden med 'Drillo-fodbold' i Norge er forbi, 
er det bare at tage et kig på det norske landshold, der lørdag aften tabte 
med 1-5 i Kroatien i EM-kvalifikationen. 
</p><p>
Hvor det norske landshold i to årtier var domineret af fyrtårne som Jostein 
Flo, Brede Hangeland og John Carew, er den typiske spiller på landstræner 
Per-Mathias Høgmos hold af en helt anden støbning. 
</p><p><b>Det går nedad</b></p><p>
Avisen VG har regnet ud, at spillerne på dagens norske landshold i gennemsnit 
er seks centimeter kortere end dem, der var med ved VM i Brasilien i 1998. 
</p><p>
Det er derfor ikke så underligt, at nordmændenes gamle favoritvåben, 
dødboldene, ikke længere kan skræmme modstanderne. 
</p><p><b>Andre kvaliteter i dag </b></p><p>
»Vi var nok bedre til at forsvare os på dødbolde før i tiden. Rækkevidden var 
anderledes, men så var vi til gengæld dårligere i andre facetter af spillet 
sammenlignet med i dag«, siger den tidligere landsholdsspiller Dan Eggen til 
VG. 
</p><div class="art-quote article-box">
<p class="quote"/>
<blockquote>
<p class="quote-txt">
Vi var nok bedre til at forsvare os på dødbolde før i tiden. Rækkevidden var 
anderledes, men så var vi til gengæld dårligere i andre facetter af spillet 
sammenlignet med i dag
</p>
<p class="sender">
Dan Eggen 
</p>
</blockquote>
</div><p> Mod Kroatien var kun fire markspillere højere end 180 centimeter - et 
udtryk for, at norsk landsholdsfodbold i dag foregår i græshøjde og ikke 
længere er præget af lange, høje bolde, der gjorde holdet berygtet under 
Egil "Drillo" Olsen. 
</p><p><b>Store smæk til 'de små'</b></p><p>
At der fortsat skal betales lærepenge for den dramatiske omstilling blev 
tydeligt i Zagreb, hvor nordmændene led deres største nederlag i en 
betydende kamp, siden det danske dynamithold vandt med 5-1 i Oslo i 1985. 
</p><p>
Men Dan Eggen, der som aktiv spillede i både Frem og Brøndby, mener ikke, at 
de manglende centimeter behøver at være et handicap på længere sigt. 
</p><p><b>Lettere på fødderne</b></p><p>
»Højden fungerer fint i mange aspekter af spillet. I perioder spillede Norge 
sig igennem det kroatiske hold, og det er fordi, spillerne er lettere på 
fødderne og kreative. Det er egenskaber, som ofte følger med lavere 
spillere«, siger Dan Eggen. 
</p><p class=" bl-elem">
Efter fem kvalifikationskampe er Norge på tredjepladsen i sin gruppe. Der er 
to point op til Italien, der lige nu er nummer to. 
</p>	
</div>
</div></body></html>
