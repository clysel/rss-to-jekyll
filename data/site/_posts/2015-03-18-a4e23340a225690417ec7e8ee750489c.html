---
layout:     post
title: 	    "Amerikansk centralbank åbner for rentestigning i juni"
post_author:	    
post_date:	    Wed, 18 Mar 2015 19:34:16 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2593762/amerikansk-centralbank-aabner-for-rentestigning-i-juni/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske centralbank - også kaldet Federal Reserve - har onsdag åbnet 
en dør på klem for, at der kan komme en renteforhøjelse allerede i juni.
</p><p>
Derned lægger centralbanken låg på sit løfte om at være 'tålmodig' 
i forhold til at vende tilbage til en mere normal pengepolitik. Det skriver 
nyhedsbureauet Reuters på baggrund af en meddelelse, der er fulgt efter det 
to dage lange rentemøde.
</p><p>
»Dermed er døren åbnet for, at renten kan blive hævet i juni«, noteres det hos 
cheføkonom Jacob Graven fra Sydbank.
</p><p>
Jacob Graven bider dog mærke i, at centralbanken understreger, at det ikke 
nødvendigvis betyder en hævelse af renten i juni. I stedet vil det afhænge 
af den økonomiske udvikling i de kommende måneder.
</p><p>
»Federal Reserve nævner specifikt, at der skal være yderligere fremgang på 
arbejdsmarkedet og udsigt til, at inflationen vil stige, før renten bliver 
hævet«, siger cheføkonomen.
</p><h3>
En epoke med nulrentepolitik lakker mod enden
</h3><p>
Hos Sydbank venter Jacob Graven og kollegerne, at centralbanken vil hæve 
renten i løbet af sommeren.
</p><p>
»Dermed lakker en epoke med nulrentepolitik i USA siden slutningen af 2008 mod 
enden. Det afspejler, at amerikansk økonomi er ved at lægge krisen bag sig«.
</p><p class=" bl-elem">
»Investorerne verden over har i de seneste år nydt godt af den ekstremt 
lempelige pengepolitik i USA, der har bidraget til kursstigninger på stort 
set alle finansielle aktiver«, påpeger Jacob Graven.
</p>	
</div>
</div></body></html>
