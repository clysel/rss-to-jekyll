---
layout:     post
title: 	    "Forfatterstafet: Skal Brugsen sælge slædehundekød?"
post_author:	    
post_date:	    Sun, 19 Apr 2015 16:32:53 +0200
post_site:	    politiken.dk 
post_link:	    http://politiken.dk/kultur/boger/ECE2634291/forfatterstafet-skal-brugsen-saelge-slaedehundekoed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Littteratur og samfund</h4>
<h5>
Forfatterstafet</h5>
<div class="fakta-body" data-buildingblock="embedded_factboxlink">
<p>
Den ene forfatter giver den anden ordet i en <b>stafet</b> om meninger og 
sprog. 
</p><p class=" bl-elem">
Forfatter Jessie Kleemann holder i denne uge forfatterstafetten, som hun har 
modtaget fra Mette Moestrup. 
</p>
</div>
</div><p>
Mens iskappens mange baner, vægge og tunneler af vand, og opdæmmede søer 
skydes ud i en sådan fart, at selv vi, der ser tv og læser alle vegne om den 
allestedsnærværende globale klimaændring, bliver mere og mere 
handlingslammede. Vi er de almindelige såkaldte verdensborgere, fordelt 
rundtomkring i stuerne på Qinngorputs luksuriøse <i>condos</i>, i 
ældre lejligheder med gamle elinstallationer på Amager, og så er der dem i 
Nordgrønland, Sydhavsøerne, ja hele verdens befolkning faktisk. 
</p><p>
For verden brænder, isfjeldets moder brænder, så det brænder overalt – med 
vand. Hvilken modsigelse! Men modsigelser har det ofte med at bevise det 
sande i det (like it or not) modsatte. Der er gået cirka halvandet år, siden 
jeg i de grønlandske nyheder læste om et seminar om slædehundenes situation; 
det blev holdt i Ilulissat også kendt som hovedstaden i Nordvestgrønland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2624771/forfatterstafet-med-mette-moestrup-de-andre-det-er-grisene/">Forfatterstafet med Mette 
Moestrup: »De andre, det er grisene«</a></p><p>
Det var december, og jeg havde lige været i Upernavik for at deltage ved min 
fars begravelse. Var temmelig overvældet efter mit alt for sene besøg rent 
ud sagt, og der var mørkt, dejlig koldt med knastør sne, så det lyste jo i 
mørket alligevel. Juletiden sneg sig ind, der var fjernsyn fra Danmark og 
radio døgnet rundt. Internettet og mobilen virkede upåklageligt, og dyrt! 
</p><h3>
Fatale konsekvenser 
</h3><p>
Jeg var benovet over alle de fartøjer, der lagde til kaj på havnen fra tid til 
anden. Hundene var der stadig, bundet uden for husene, de skulle fodres til 
tiden, og alligevel hylede de. Spurgte en af mine brødre, hvornår de tog af 
sted på fangst eller fisketur (med hundeslæde) – til det svarede han, at det 
var sjældent, de gjorde det, for det var ikke altid sikkert, at isen lagde 
sig overhovedet, og ingen af dem var alligevel ’rigtige’ fangere. Kunne 
fornemme, at det var lidt <i>annoying </i>med alle de spørgsmål. Visse ting 
kunne jeg åbenbart ikke spørge ind til, eftersom jeg jo nu »var en fremmed 
på besøg«. 
</p><div class="art-quote article-box">
<p class="quote"/>
<blockquote>
<p class="quote-txt">
Og tilbage til isen igen, iskappen, det smeltende vand eller hov, det er 
omvendt! Smeltende is! Og hundene. Slædehundene
</p>
</blockquote>
</div><p>
Tilbage til isen, vandet, og slædehundene, her fra Amager altså. Hvis ikke der 
skabes ændringer internationalt set, kan vi allerede i 2040 se fatale 
forandringer, der kommer til at have store konsekvenser for os alle ifølge 
klimaforskerne, FN’s Klimapanel og ngo’erne. </p><p>
Tidligere regeringskoalition i Grønland satsede på det store olie- og 
mineraludvindingseventyr, som vistnok nu er nedtonet. Jeg har som alle andre 
demokratiske borgere fulgt med på sidelinjen. Som kunstner er man sådan lidt <i>off</i>, 
når det gælder statslige engagementer vedrørende Arktis. Specielt når man nu 
har valgt at bo i den anden ende af rigsfællesskabet og i øvrigt er 
apolitisk anlagt sådan mildt sagt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2547837/forfatterstafet-folk-er-saa-naertagende-naar-det-kommer-til-hunde/">Forfatterstafet: »Folk er så 
nærtagende, når det kommer til hunde«</a></p><p>
Men hvis jeg nu sagde helt offentligt, at jeg synes, at det ville være vildt 
mærkeligt at se slædehundene som et <i>consumer </i>frostkødprodukt 
til salg i Brugsen eller KNI (eller kan man sige her – i Irma, Netto eller 
SuperBrugsen), så tror jeg også, jeg ville blive sat på plads. Det er 
udemokratisk at være kunstner med kun denne ene stemme. 
</p><p>
Og tilbage til isen igen, iskappen, det smeltende vand eller hov, det er 
omvendt! Smeltende is! Og hundene. Slædehundene. Jeg ved ikke, om man skal 
begynde at spise dem. I Grønland. Det ved jeg, man har gjort i visse 
tilfælde, det har vist været lidt et tabu – men ved dog ikke, om man stadig 
gør det. Det formoder jeg, siden man har holdt seminar om, hvad man skal 
stille op med de slædehunde, der står uden arbejde. 
</p><h3>
En af livets sorte jokes 
</h3><p>
Det var da også på dagsordenen om en mulig produktion af hundekød. Man spiser 
vistnok også stadig hestekød her i DK. 
</p><p>
Men for at runde det med slædehundene af, har deres ejere i mange år holdt 
mesterskaber i hundeslædevæddeløb, primært omkring Diskobugten. Og altid ved 
påsketid. Det er en stor operation at transportere slædehundene og deres 
ejerfamilier, og som man ved, så sker det fortrinsvis via skibsfartøjer, og 
ellers køres der direkte på isen, hvis man er så heldig, at der er is nok. 
Nu til dags. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2557874/forfatterstafet-jeg-baerer-det-jeg-har-skrevet-som-en-gif/">Forfatterstafet: »Jeg bærer 
det jeg har skrevet, som en gif«</a></p><p class=" bl-elem">
Jeg har lige læst, at der er flere hold slædehunde, med ejere, der ikke kan 
komme hjem, på grund af isen! De er stort set fanget i en båd. En af livets 
sorte jokes, kan man sige. Ligesom man jo kan sige, at vi alle er fanget i 
klimaforandringens paradokser, som ikke er af den sjove slags. 
</p>	
</div>

</div></body></html>
