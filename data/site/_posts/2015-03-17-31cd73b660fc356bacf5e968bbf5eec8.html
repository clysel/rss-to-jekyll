---
layout:     post
title: 	    "Plastfabrikkens nye læseheste anbefaler lydbøger: »Jussi Adler Olsen, dem alle sammen. Han er bare god«"
post_author:	    
post_date:	    Tue, 17 Mar 2015 07:40:07 +0100
post_site:	    politiken.dk 
post_link:	    http://politiken.dk/kultur/boger/ECE2588931/plastfabrikkens-nye-laeseheste-anbefaler-lydboeger-jussi-adler-olsen-dem-alle-sammen-han-er-bare-god/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvilken kommune kan få flest borgere til at læse? 
</p><p>
Sådan lød opdraget fra Kulturministeriet egentlig, men i Ringkøbing-Skjern 
Kommune interesserer bibliotekaren på Skjern Bibliotek sig mindre for 
konkurrencen og mere for, at folk får gode læseoplevelser. 
</p><p>
Her fortæller medarbejdere på fabrikken JSB Plast i Ringkøbing - hvor der 
produceres skumkomponenter til roterbladene på vindmøller - om deres 
foretrukne lydlitteratur til arbejdet: 
</p><p><b>Trine Kildemoes, 39 år, hjælpeformand ved JSB Plast og natholdets 
ambassadør i ’Danmark Læser’-kampagnen </b></p><p>
Er gået fra ikke at læse overhovedet til 25 titler på et år. Lytter 
til lydbøger og læser e-bøger på sin telefon. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/_____Intet_navn_____921153w.jpg" alt="" border="0"/><span class="caption"><span class="f-img-caption">Nathold. 
</span>Trine Kildemoes er vild med Stephen King. Og så er hun ambassadør for kampagnen 'Danmark Læser' for natholdet på plastfabrikken i Ringkøbing. Foto: Astrid Dalum</span></span></p><p><i class=" bl-elem">Hvad er den bedste bog, du har læst under kampagnen? </i></p><p>
»Stephens Kings ’Duma Key’. Han er bare så eminent god til at få folk ind i 
sit univers. Hvis man skal fortælle om bogen, kan det lyde langt ude i 
hampen måske, men jeg har anbefalet den til mange. Der er mange herude, der 
også har læst den eller lyttet til den«. 
</p><p><b>Christian Bjerg, 21 år, i lære ved JSB Plast </b></p><p>
Lytter til lydbøger, når han spiller computer og gjorde det også inden 
kampagnen. Det er blevet til 5 bøger, siden han begyndte i lære kort før jul.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/_____Intet_navn_____921060w.jpg" alt="" border="0"/><span class="caption"><span class="f-img-caption">Fantasy. 
</span>Christian Bjerg på 21 år foretrækker fantasy frem for krimi. Foto: Astrid Dalum</span></span></p><p><i class=" bl-elem">Hvad er den bedste bog, du har læst under kampagnen? </i></p><p>
»Det er ’Percy Jackson og Lyntyven’. Der er noget historie i den og noget 
græsk mytologi, og det kan jeg godt lide«. 
</p><p><i class=" bl-elem">Hvilken bog ville du anbefale til en anden? </i></p><p>
»Det kommer an på, hvad den person godt kan lide. Jeg er ikke selv til sådan 
noget gyser- og kriminallitteratur. Jeg vil hellere have noget fantasy«. 
</p><p><b>Charlotte Wraae, 43 år og Susanne Jensen, 52 år</b></p><p>
Læste begge kun i ferierne tidligere, fordi der ikke var tid til det i 
hverdagen. Bøgerne på jobbet har givet dem meget mere at tale om. 
</p><p>
»Jeg havde næsten ikke talt med Charlotte før«, siger Susanne Jensen og peger 
på sin sidemand, der for nyligt har anbefalet hende at gå i gang med Sara 
Blædel. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00921/_____Intet_navn_____921058y.jpg" alt="" border="0"/><span class="caption"><span class="f-img-caption">kollegaer. 
</span>Susanne Jensen og Charlotte Wraae nyder at tale med de andre på fabrikken om de bøger, de har hørt eller læst. Foto: Astrid Dalum</span></span></p><p>
Charlotte Wraae, der har været med i læseprojektet i længere tid, lytter selv 
til to bøger om ugen, både under arbejdet, og når hun kører 45 km til og fra 
arbejde. 
</p><p><i class=" bl-elem">Hvad er den bedste bog, du har læst under kampagnen? </i></p><p>
»Krimier. Alle mulige forskellige krimier«
</p><p><i class=" bl-elem">Hvad ville du anbefale dine kolleger at læse? </i></p><p class=" bl-elem">
»Jussi Adler Olsen, dem alle sammen. Han er bare god. Jeg har også set 
filmene, men de er jo ikke helt lige så gode som bøgerne«. 
</p>	
</div>
</div></body></html>
