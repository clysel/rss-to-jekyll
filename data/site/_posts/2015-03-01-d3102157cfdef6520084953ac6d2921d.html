---
layout:     post
title: 	    "Amnesti til skatteål har trukket en milliard kroner frem i lyset"
post_author:	    
post_date:	    Sun, 01 Mar 2015 08:58:51 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2566985/amnesti-til-skatteaal-har-trukket-en-milliard-kroner-frem-i-lyset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kom frit frem. Så skal vi nok lade være med at smide dig i fængsel. 
</p><p>
Med den besked til borgere med formuer gemt i udlandet har de danske 
skattemyndigheder fundet frem til formuer for mere end en milliard kroner, 
som nu kan blive beskattet. 
</p><div class="art-fakta article-box">
<h4 class="">
Amnesti</h4>
<div class="fakta-body" data-buildingblock="embedded_factboxlink">
<p>
I 2012 vedtog Folketinget en midlertidig strafnedsættelsesordning for perioden 
1. juli 2012 til 30. juni 2013.
</p><p>
I den periode kunne skattesvindlere melde sig selv mod til gengæld at undgå 
fængsel.
</p><p class=" bl-elem">
Den økonomiske straf var en bøde på maksimum 60 procent af unddragelsen.
</p>
</div>
</div><p/><p>
Det fremgår af den endelige opgørelse af den skatteamnesti, som regeringen 
indførte fra juni 2013 og et år frem. 
</p><p>
»Det er faktisk lidt chokerende, at der er kommet så mange penge ind. Det 
viser mig, at vores fokus på skattely er det rette, fordi der er temmelig 
meget at komme efter«, siger skatteminister Benny Engelbrecht. 
</p><p>
I alt modtog myndighederne hen over et år 192 henvendelser, som altså tegnede 
sig for mere end en milliard kroner. De penge er nu blevet beskattet, så 
staten indkasserer 260 millioner kroner. Hertil kommer ekstra 75 millioner 
kroner, som kommer af de bøder, som skattemyndighederne har udskrevet. 
</p><p>
I alt ekstra til statskassen: 335 millioner kroner. 
</p><p>
Amnestien stod på i et år og blev derefter skrinlagt, da en foreløbig 
opgørelse viste, at der ’kun’ var kommet 25 millioner kroner i statskassen. 
Det beløb viser sig nu at være meget større i den endelige opgørelse, som 
har været længe undervejs. Alligevel var amnestien altså »once in a life 
time«, som ministeren udtrykker det. 
</p><p><b>LA: Overvej forlængelse </b></p><p>
På baggrund af de nye tal kalder skatteordfører Ole Birk Olesen fra Liberal 
Alliancen amnestien for en »succes«. Og modsat ministeren vil han ikke 
partout udelukke, at ordningen skal forlænges, så det igen bliver muligt at 
melde sig uden risiko for fængselsstraf. 
</p><p>
»Vi er umiddelbart positivt indstillet over for en genindførelse«, siger Ole 
Birk Olesen, der påpeger, at alle parter vinder noget. 
</p><p>
»På baggrund af de her tal, lyder det for mig som om, at staten har vundet på 
at køre den her ordning i et år, og at der også er nogen, som har fået 
lettet deres samvittighed«. 
</p><p>
Det var VK-regeringen, der i sin tid tog initiativ til ordningen. Men 
skatteordfører Torsten Schack Pedersen (V) afviser at forlænge amnestien. 
</p><div class="art-quote article-box">
<p class="quote"/>
<blockquote>
<p class="quote-txt">
Man har fået taget mødommen. Og hvis man synes, at det har haft en nyttig 
effekt eller har haft fornøjelse ud af det, så kan man jo godt gøre det igen
</p>
<p class="sender">
Ole Birk Olesen (LA) 
</p>
</blockquote>
</div><p/><p>
For selv om de 335 millioner kroner udgør, hvad ordføreren kalder et »pænt 
stort beløb«, så strider en langvarig amnesti mod hans grundlæggende 
retsprincipper. Om så pengene fossede ind i statskassen, så vil Venstre ikke 
være med til at give skattesnydere endnu en chance for at slippe uden om en 
fængselsstraf. 
</p><p>
»Det her var en engangsforestilling, og det mener jeg uanset, om vi har fået 
10 millioner, 100 millioner eller to milliarder ind. Det er et spørgsmål om, 
hvad der er ret og rimeligt«, siger Torsten Schack Pedersen. 
</p><p>
Hvor fast man skal stå på princippet, må dog afhænge af forbrydelsen, siger 
Ole Birk Olesen. 
</p><p>
»Man har fået taget mødommen. Og hvis man synes, at det har haft en nyttig 
effekt eller har haft fornøjelse ud af det, så kan man jo godt gøre det 
igen. Vi taler ikke om, at nogen har slået ihjel eller begået et bankrøveri 
ved at true andre med en pistol for panden«, siger han. 
</p><p><b>Skattely i fokus </b></p><p>
I de seneste år har en række skandalesager sat fornyet fokus på skattely. Det 
har fået flere lande til at intensivere samarbejdet om udveksling af 
skatteoplysninger gennem aftaler i EU, G20 og den økonomiske 
samarbejdsorganisation OECD. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/gloekonomi/ECE2441948/en-halv-million-skattesvindlere-har-meldt-sig-selv/">OECD: En halv million 
skattesvindlere har meldt sig selv</a></p><p>
Selv om de mest ihærdige svindlere måske stadig kan finde frem til et helle, 
hvor deres penge kan gemmes af vejen, så bliver det sværere og sværere, 
påpeger både ministeren og Torsten Schack Pedersen. 
</p><p class=" bl-elem">
»Hvis man tidligere kunne hoppe i en bil proppet med kontanter og køre til 
Schweiz for at sætte dem ind på en nummereret konto, uden at der skete mere, 
så er det noget andet at engagere sig med lande, hvor retssystemet og det 
politiske system kan være meget ustabilt«, siger Schack Pedersen. 
</p>	
</div>
</div></body></html>
