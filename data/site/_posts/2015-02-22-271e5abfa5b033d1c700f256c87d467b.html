---
layout:     post
title: 	    "Røver vælter ung kvinde omkuld på togstation"
post_author:	    
post_date:	    Sun, 22 Feb 2015 10:41:56 +0100
post_site:	    politiken.dk 
post_link:	    http://politiken.dk/indland/ECE2557784/roever-vaelter-ung-kvinde-omkuld-paa-togstation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 19-årig kvinde blev natten til søndag udsat for et voldsomt røveri på 
Friheden Station i Hvidovre uden for København.
</p><p>
Hun blev væltet omkuld af en mand, der slog hende og stak af med hendes 
mobiltelefon.
</p><p>
Overfaldet fandt sted kort efter klokken tre natten til søndag, lige efter at 
kvinden var steget af toget S-toget på stationen, der ligger i nærheden af 
hendes hjem.
</p><h3>
Slag i ansigtet
</h3><p>
En mand, der stod på perronen, henvendte sig til kvinden og ville have hendes 
mobiltelefon.
</p><p>
Da hun ikke ville give ham den, væltede han hende omkuld, satte sig over 
skrævs på hende og slog hende i ansigtet. Derefter stak han af med telefonen.
</p><p>
»Kvinden er kommet til behandling på skadestuen, men hun er ikke kommet 
alvorligt til skade«, siger vagtchef Jens Møller, Københavns Vestegns Politi.
</p><h3>
Vidner efterlyses
</h3><p>
Politiet vil gerne i kontakt med folk, der eventuelt har set noget på eller 
omkring stationen søndag morgen.
</p><p>
Gerningsmanden beskrives som en mand mellem 30 og 40 år, dansk af udseende og 
med kort lyst hår og høje tindinger. Han er 170-180 centimeter høj og 
almindelig af bygning.
</p><p>
Han havde under røveriet en sort dynejakke på, muligvis af mærket Northface, 
lyse jeans og lysebrune støvler med gullige snørebånd.
</p><p class=" bl-elem">
Folk, der har oplysninger, kan kontakte Københavns Vestegns Politi på telefon 
114.
</p>	
</div>
</div></body></html>
