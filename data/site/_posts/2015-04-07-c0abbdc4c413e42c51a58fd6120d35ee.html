---
layout:     post
title: 	    "Twitter imødekommer tyrkiske myndigheder og fjerner kontroversielle billeder"
post_author:	    Adam Fribo
post_date:	    Tue, 07 Apr 2015 06:25:38 +0000
post_site:	    www.version2.dk 
post_link:	    http://www.version2.dk/artikel/twitter-imoedekommer-tyrkiske-myndigheder-og-fjerner-kontroversielle-billeder-134826?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Tyrkiske internetbrugere har igen adgang til Twitter, efter at landets myndigheder har ophævet den blokade, der startede mandag.</p>

<p>Det skriver <a href="http://www.reuters.com/article/2015/04/06/us-turkey-twitter-idUSKBN0MX0JG20150406">Reuters</a>.</p>

<p>Tyrkiet spærrede adgangen til en række sociale medier, fordi brugerne delte billeder af statsanklageren Mehmed Selim Kiraz, der blev dræbt i en gidseltagning for nylig. Facebook, Twitter og en række andre sociale medier blev påbudt at spærre adgangen til billederne eller få blokeret deres tjenester.</p>

<p>Det førte til en kortvarig blokade, men nu har Twitter efterkommet det tyrkiske krav. Facebook efterkom kravet, allerede inden tjenesten nåede at blive blokeret.</p>

<p>Der skal stadig være spærret for i omegnen af 150 sites.</p>



<p>Det er ikke første gang, at Tyrkiet blokerer for sociale medier, og præsident Erdogan beordrede så sent som sidste år både Youtube og Twitter blokeret.</p>

<p>Dengang vurderede en tyrkisk domstol, at blokaden var i strid med menneskerettighederne.</p>
  </section>

      </div></body></html>
