---
layout:     post
title: 	    "Medicinalfirma køber koden til kunstige bugspytkirtler"
post_author:	    Thomas Djursing
post_date:	    Mon, 27 Apr 2015 10:04:08 +0000
post_site:	    ing.dk 
post_link:	    http://ing.dk/artikel/medicinalfirma-koeber-koden-til-kunstige-bugspytkirtler-175714
---
<html><body><div><section class="body">
			<p>Der gik kun en måned fra verden hørte nyheden om, at verdens første kode - eller algoritme - til kunstige bugspytkirtler var godkendt af myndighederne, til medicinalfirmaet Medtronics købte algoritmen.</p>
			<p>Algoritmen fra firmaet DreaMed fik sit CE-mærke i Europa på baggrund af test på mere end 220 patienter på hospitaler, lejrskoler, og hjem både dag og nat. I flere tilfælde var patienterne udstyret med såkaldte kunstige bugspytkirtler, der i praksis er selvregulerende systemer, hvor insulinpumper og blodsukkermålere kommunikerer. Netop disse systemer er i øjeblikket under hastig udvikling af både private diabetikere eller pårørende og firmaer i både Europa og USA.</p>
			
			<p>DreaMeds algoritme går under navnet GlucoSitter og er baseret på et såkaldt MD-Logic system, hvor softwaren kører på en laptop eller ipad, der kommunikerer med en insulinpumpe fra medtronics og en Medtronic Enlite blodsukkermåler, CGM.</p>
			
			<p>Ifølge Dreamed og Medtronic minimerer algoritmen risikoen for at blodsukkeret kommer ud af balance og giver de frygtede følgesygdomme som blindhed eller problemer med hjerte og nyrer.</p>
			<p>Med købet af algoritmen forpligter Medtronics sig til at betale DreaMed et ukendt beløb for hvert eksemplar af de fremtidige produkter der sælges. Samtidig investerer Medtronics to millioner dollars (14 millioner kroner) i DreaMed, fremgår det af en <a href="http://www.marketwatch.com/story/dreamed-diabetes-and-medtronic-enter-strategic-collaboration-2015-04-06/print">pressemeddelelse. </a></p>
			<p><section class="video plugin"/></p>
			
			<p/></section>
		
		  </div></body></html>
