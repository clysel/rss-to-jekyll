---
layout:     post
title: 	    "Suryani skal sendes hjem til Malaysia, hvor hun risikerer at komme i mandefængsel"
post_author:	    
post_date:	    Tue, 31 Mar 2015 23:16:19 +0200
post_site:	    politiken.dk 
post_link:	    http://politiken.dk/indland/ECE2611906/suryani-skal-sendes-hjem-til-malaysia-hvor-hun-risikerer-at-komme-i-mandefaengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Hej, hej, vi ses i morgen!«
</p><p>
Suryani Mahmoods lyse stemme gjalder gennem frisørskolens lokaler. Hun stikker 
smilende hovedet ind i alle de rum, vi passerer, for at ønske god aften til 
sine medstuderende. Svinger med sit lange, mørke hår. Vinker, kindkysser, 
griner. Indtil døren lukker sig bag os, og vi er alene på trappeopgangen. 
</p><p>
For bag Suryani Mahmoods ubekymrede ansigtsmimik gemmer sig en uro, der giver 
hende søvnløse nætter, rystende stemme og blanke øjne. 
</p><h3>
Født som dreng 
</h3><p>
Hendes tilværelse i Danmark med al sandsynlighed snart slut. Både 
Udlændingestyrelsen og Flygtningenævnet har afvist hendes ansøgning om asyl, 
og om under en uge sidder hun på et fly til Malaysia, hvis ikke Dansk 
Flygtningehjælp og organisationen LGBT-Asyl får held med at få genoptaget 
hendes sag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE1887550/transkoennet-anerkendt-som-fn-flygtning/">Transkønnet anerkendt som 
FN-flygtning </a></p><p>
»Jeg er blevet overfaldet, forfulgt og voldtaget flere gange. Jeg frygter for 
mit liv, hvis jeg vender tilbage«, siger Suryani Mahmood. 
</p><p>
Hun er født som dreng, men hun har taget kvindelige hormoner og klædt sig i 
kvindetøj, siden hun var 16 år. For otte år siden fik hun en 
kønsskifteoperation i Thailand. 
</p><p>
Men fordi styret i Malaysia ikke anerkender transkønnede, kan hun ikke få et 
juridisk kønsskifte, så hendes pas og alle andre indentifikationspapirer 
fortæller, at hun er en mand ved navn Mohd. Et faktum, der giver mange 
problemer i Malaysia, fortæller hun. 
</p><h3>
Risikerer seks måneders fængsel 
</h3><p>
»Politiet er ligeglade med os. Fem af mine transkønnede venner er blevet slået 
ihjel, og ingen forsøger at opklare sagerne. Vi er ingenting for dem. Vi 
bliver bare set som ’mænd i dametøj’, der selv er ude om, at vi bliver 
voldtaget, ydmyget eller dræbt. Jeg er flere gange blevet tvunget til 
oralsex med betjente, når de har stoppet mig på gaden og set mine papirer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1755136/eksperter-om-fernanda-sag-uforstaaelig-afgoerelse-fra-flygtningenaevnet/">Eksperter om Fernanda-sag: 
Uforståelig afgørelse fra Flygtningenævnet</a></p><p>
Suryani Mahmood er født som muslim, men hun er trods gentagne forsøg blevet 
nægtet at konvertere til hinduisme. Det betyder, at hun skal følge den 
Malaysiske sharialov, der giver fængselsstraffe til mænd, der klæder sig som 
kvinder. Hun fortæller, at hun er flygtet til Danmark i forbindelse med en 
retssag ved en shariadomstol, hvor hun risikerer at få seks måneders 
fængsel. 
</p><p>
»Fordi mit ID-kort siger, at jeg er en mand, vil jeg blive sat i mandefængsel. 
Jeg kender en, der har prøvet det, og hun er blevet voldtaget mange gange 
derinde«, siger Suryani Mahmood. 
</p><h3>
Et ’tåleligt liv’
</h3><p>
Hendes frygt er ifølge Flygtningenævnet ubegrundet. De mener ikke, at der er 
reel risiko for, at hun vil blive udsat for overgreb, hvis hun vender 
tilbage til Malaysia. For Suryani Mahmoods forklaringer om de mange 
voldtægter, ydmygelser og ubehagelige episoder i hendes hjemland er så 
ukonkrete og forbundet med så store usikkerheder, at de er utroværdige, 
mener nævnet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/Surya_-_transk_nnet_925148y.jpg" alt="" border="0"/><span class="caption"><span class="f-img-caption">VENTEPOSITION. 
</span>Suryani Mahmood skal efter planen udsendes 8. april.</span></span>
Også truslen om at blive stillet for en sharia-domstol, tvivler nævnet på, er 
reel. Derudover lægger de vægt på, at Suryani Mahmood ikke kan berette om 
overgreb, der er foregået efter april 2012, og at hun derfor har levet 
næsten to år i Malaysia uden at være blevet udsat for noget ubehageligt, 
indtil hun rejste til Danmark. Hun har »i vidt omfang kunnet leve et 
tåleligt liv i sit hjemland«, skriver nævnet i afgørelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1755135/fernanda-skal-sendes-hjem-til-et-land-hvor-de-slaar-transkoennede-ihjel/">Fernanda skal sendes hjem til 
et land, hvor de slår transkønnede ihjel </a></p><p>
Det er både Dansk Flygtningehjælp og organisationen LGBT asyl lodret uenig i. 
De ser med stor alvor på Suryani Mahmoods sag. 
</p><p>
»Hvis du vender tilbage til en retsstat, der ikke beskytter dig mod vold og 
overgreb men derimod er med til at diskriminere dig og chikanere dig, kan du 
ikke leve en tålelig tilværelse, med mindre du lever i skjul, som Suryani 
har gjort«, siger talsperson for LGBT asyl, Christian Paludan. 
</p><p>
Han henviser til en rapport fra den uafhængige organisation Human Rights 
Watch, der i 2014 dokumenterede talrige overgreb på transpersoner og 
konkluderede, at både religiøst og almindeligt politi har chikaneret og 
udsat transkønnede for seksuelle overgreb i forbindelse med de 
arrestationer, der sker i rigt omfang. 
</p><p>
At transkønnede kvinder bliver placeret i mandefængsler og der bliver 
voldtaget af både indsatte og personale, fremgår også af rapporten. 
</p><h3>
»Rigtig uheldigt«
</h3><p>
Seniorforsker Ninna Nyberg Sørensen fra Dansk Institut for Internationale 
Studier er på baggrund af Human Rights Watchs konklusioner bekymret over 
Flygtningnævnets kendelse. Hun var for to år siden med til at kæmpe for 
ophold til Fernanda Milán fra Guatemala, der blev den den første 
transkønnede, der fik status som såkaldt konventionsflygtning, fordi hun var 
i fare i sit hjemland. 
</p><p>
Da hun fik asyl i Danmark med FN’s flygtningekonvention i ryggen blev det 
spået, at sagen kunne danne præcedens, så transkønnede i lignende 
situationer kunne få tilsvarende behandling. 
</p><p>
»Der er mange paralleller mellem casen fra Malaysia og casen fra Guatemala. 
Selv om det ikke er dokumenteret, at myndighederne står bag drab på 
malaysiske transkønnede, ligesom det blev dokumenteret i Guatemala, så er 
der noget der tyder på, at Danmarks opfattelse af FNs Flygtningekonkvention 
skrider, når Flygtningenævnet afviser at give asyl her«, siger Ninna Nyberg 
Sørensen. 
</p><p>
»Spørgsmålet er, om man er nødt til at være udsat for udslettelse for at kunne 
søge asyl i et land som Danmark, der lægger så stor vægt på, at andre lande 
overholder menneskerettigheder, også når det gælder mennesker, der udtrykker 
deres holdninger eller deres identitet. Jeg synes, vi bevæger os hen mod 
snævrere og snævrere definitioner af, hvad der kan give asyl. Det er rigtig 
uheldigt«. 
</p><h3>
Har sendt international klage 
</h3><p>
Hos Flygtningenævnet vil sekretariatschef Stig Torp Henriksen ikke kommentere 
Suryani Mahmoods sag. Men den adskiller sig principielt ikke fra andre 
sager, siger han. 
</p><p>
»Hvis en ansøger risikerer forfølgelse i Flygtningekonventionens forstand ved 
en tilbagevenden til sit hjemland, skal man have opholdstilladelse som 
konventionsflygtning i Danmark«. 
</p><p><i class=" bl-elem">Hvad betyder ’et tåleligt liv’ ifølge Flygtningenævnet?</i></p><p>
»Det kan godt være, man ikke får noget skønt liv, godt liv, ved en 
tilbagevenden til sit hjemland. Det er der rigtig, rigtig mange mennesker 
fra de lande, der kommer asylansøgere fra, der ikke gør, desværre. Men det 
betyder jo ikke, at de opfylder kriterierne for at få konventionsstatus og 
dermed opholdstilladelse i Danmark«, siger han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/Surya_-_transk_nnet_925147y.jpg" alt="" border="0"/><span class="caption"><span class="f-img-caption">HÅRGLÆDE. 
</span>Siden september har Suryani Mahmood gået på Frisørskolen i København, hvor hun håber at kunne færddiggøre studiet. I Malaysia kan trankønnede ikke få et job, siger hun.</span></span>
Dansk Flygtningehjælp har netop sendt en klage over behandlingen af Suryani 
Mahmoods sag til FNs Menneskerettigheds Kommité. Håbet er, at hun i 11. time 
kan få stoppet udsendelsen og få taget sin sag op igen, som det skete for 
Fernanda Milán. Hun tæller dagene. 
</p><p>
»Hvis jeg dør, når jeg kommer hjem, vil ingen tage sig af det. Her kan jeg få 
et liv som kvinde. En rigtig kvinde«, siger Suryani Mahmood. 
</p><p>
Hun griner overrasket, da jeg spørger, om hun har overvejet at leve som mand 
for at overleve, hvis hun bliver sendt hjem. 
</p><p class=" bl-elem">
»Som mand? Det kan jeg da ikke. Det her er den, jeg er, og det kan jeg ikke 
ændre på, hvis jeg skal leve«, siger hun. 
</p>	
</div>

</div></body></html>
