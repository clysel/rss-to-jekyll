---
layout:     post
title: 	    "Overblik: Derfor er Muhammed-tegninger kontroversielle"
post_author:	    
post_date:	    Mon, 04 May 2015 06:41:39 +0200
post_site:	    politiken.dk 
post_link:	    http://politiken.dk/udland/ECE2653374/overblik-derfor-er-muhammed-tegninger-kontroversielle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>To mænd er søndag blevet dræbt af skud i den amerikanske by Garland i forbindelse med en udstilling af karikaturtegninger af profeten Muhammed.</p><p>Det er langt fra første gang, at tegninger af islams profet har ført til uro. Her kan du læse, hvorfor tegninger af Muhammed er kontroversielle:</p><p>* Det står ikke i Koranen, at man ikke må tegne eller på anden måde afbillede profeten Muhammed.</p><p>* I flere beretninger om Muhammeds liv - de såkaldte hadither - tager profeten dog afstand fra naturtro gengivelser af levende væsner. Blandt andet fjernede muslimerne ved erobringen af Mekka alle afgudsbilleder fra Kabaen. Det tolker nogle muslimske lærde som et billedforbud.</p><p>* Årsagen til det skyldes frygt for afgudsdyrkelse, hvilket er i strid med koranen, hvor Allah er den eneste gud.</p><p>* Det er primært sunnimuslimer, der udgør omkring 85 procent af verdens muslimer, som følger et billedforbud. Modsat findes der en udbredt brug af billeder i shiaislam, som blandt andet er den herskende trosretning i Iran.</p><p>* Imam Fatih Alev, formand for Dansk Islamisk Center, har til DR2's faktatjekker-program Detektor sagt, at de lærdes billedforbud ligesom muslimers forbud mod at spise svinekød ikke gælder for ikke-muslimer.</p><p class=" bl-elem">Kilder: Religion.dk, Kristeligt Dagblad, dr.dk</p>	
</div>

</div></body></html>
