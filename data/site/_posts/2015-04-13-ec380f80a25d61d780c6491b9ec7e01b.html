---
layout:     post
title: 	    "Ung Masters-vinder: Jeg er faktisk stadig lidt i chok"
post_author:	    
post_date:	    Mon, 13 Apr 2015 07:59:38 +0200
post_site:	    politiken.dk 
post_link:	    http://politiken.dk/sport/golf/ECE2625537/ung-masters-vinder-jeg-er-faktisk-stadig-lidt-i-chok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis man tangerer en rekord sat af Tiger Woods i en golfsportens 
majorturneringer, så har man leveret en præstation ud over det sædvanlige. 
</p><p>
Det var præcis, hvad 21-årige Jordan Spieth præsterede med sin samlede score 
på 18 under par ved US Masters, hvilket var fire slag foran forfølgerne. Den 
unge amerikaner kunne da næsten heller ikke fatte, hvad han havde opnået. 
</p><p><b class="ext-link">Læs også</b><a class="embeddedlink" href="http://politiken.dk/sport/golf/ECE2625435/suveraene-spieth-vinder-us-masters-med-et-par-rekorder-mere/">Suveræne Spieth vinder US 
Masters med et par rekorder mere</a></p><p>
»Det er den mest fantastiske uge i mit liv. Det er en drøm, som går i 
opfyldelse. Jeg er faktisk stadig lidt i chok«, lød det fra den nykårede 
vinder ifølge AFP. 
</p><p>
Det var Spieths første majorsejr, og han indrømmede, at han var nervøs på vej 
mod karrierens største sejr. 
</p><h3>
»Det var fantastisk imponerende«
</h3><p>
»Det var meget nervepirrende i dag (natten til mandag, red.). Med to tidligere 
majorvindere lige bag mig, kunne jeg ikke slappe af«, sagde Spieth til den 
samlede presse. 
</p><p>
Han blev dog aldrig for alvor presset, og dermed kunne han iføre sig den 
grønne jakke, symbolet på sejren i US Masters, samt hjemtage en check på 
12,7 millioner kroner i førstepræmie. 
</p><p><b class="ext-link">Læs også </b><a class="embeddedlink" href="http://politiken.dk/sport/golf/ECE2624687/21-aarig-saetter-endnu-en-golfrekord-og-holder-afstand-til-brandvarme-forfoelgere/">21-årig sætter endnu en 
golfrekord og holder afstand til brandvarme forfølgere</a></p><p>
To af de andre store navne i turneringen var tilbagevendte Tiger Woods og 
irske Rory McIlroy. Sidstnævnte var meget imponeret over unge Jordan Spieth. 
</p><p>
»Det var fantastisk imponerende (af Spieth, red.)«, sagde Rory McIlroy, der 
selv sluttede som nummer fire i 12 slag under par. 
</p><h3>
Woods tilfreds med 17. plads 
</h3><p>
Tiger Woods sluttede på en delt 17.-plads i fem under par, og han var godt 
tilfreds med sin præstation efter en længere pause fra turneringer. 
</p><p><b class="ext-link">Læs også</b><a class="embeddedlink" href="http://politiken.dk/sport/golf/ECE2622376/benovet-autografjaeger-overvinder-frygten-og-laaner-masters-foeringen/">Benovet autografjæger 
overvinder frygten og låner Masters-føringen</a></p><p class=" bl-elem">
»I betragtning af, hvor jeg stod (formmæssigt, red.), er jeg meget stolt«, 
fortalte Woods, der vandt US Masters tilbage i 1997 - den første af fire 
sejre i turneringen for den nu 39-årige stjerne. 
</p>	
</div>

</div></body></html>
