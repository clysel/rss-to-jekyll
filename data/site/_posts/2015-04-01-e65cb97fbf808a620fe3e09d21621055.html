---
layout:     post
title: 	    "Kølediskene er fyldt med smutveje til et nemt måltid"
post_author:	    
post_date:	    Wed, 01 Apr 2015 09:55:34 +0200
post_site:	    politiken.dk 
post_link:	    http://politiken.dk/mad/ECE2610124/koelediskene-er-fyldt-med-smutveje-til-et-nemt-maaltid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Uret viser ti minutter over fyraften, og du klikker på slukikonet på din 
computer. Endnu en arbejdsdag er overstået. Men for mange er det blot 
startskuddet til en følelse af mere arbejde. 
</p><div class="art-fakta article-box">
<h4 class="">
Genveje til et godt måltid</h4>
<div class="fakta-body" data-buildingblock="embedded_factboxlink">
<p>
Der findes flere leverandører på markedet for færdigpakkede løsninger. 
Priserne varierer fra ca. 35 til 73 kroner per kuvert. 
</p><p><a class=" bl-elem" target="_blank" href="http://www.aarstiderne.com/?gclid=Cj0KEQjw6OOoBRDP9uG4oqzUv7kBEiQA0sRYBHBcDau6R0wgwSzHD-vWI9YjaR1wLn7tKDz0cT8NLW4aAggo8P8HAQ">Aarstiderne</a></p><p><a class=" bl-elem" target="_blank" href="http://www.retnemt.dk/default.htm">Retnemt.dk</a></p><p><a class=" bl-elem" target="_blank" href="http://www.middagsfred.dk/">Middagsfred</a></p><p><a class=" bl-elem" target="_blank" href="https://skagenfood.dk/kampagne?gclid=Cj0KEQjw6OOoBRDP9uG4oqzUv7kBEiQA0sRYBBef0OBjxDoM5uHKNUNTqzV2YzBt4hr_CMmwqiD57oAaAou_8P8HAQ">Skagenfood</a></p><p>
På Vesterbro i København ligger en butik ved navn <a target="_blank" href="http://www.kost-shop.com/">Kost</a>. 
Butikken tilbyder tre forskellige retter om ugen med udgangspunkt i 
økologiske og sæsonaktuelle råvarer. 
</p><p>
Råvarerne til retterne bliver pakket i en pose sammen med opskriften, og så er 
det bare at gå hjem og tænde for blusset. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00819/spispose1_819251w.jpg" alt="" border="0"/><span class="caption"><span class="f-img-caption">Enkelt. 
</span>Her er et eksempel på, hvad der er i en måltidsløsning fra Kost. Foto: Katinka Husted</span></span></p>
</div>
</div><p>
Køleskabet er tomt, og sammen med resten af Danmark skal du finde ud af, 
hvilken mad der skal fylde dig med velbehag denne aften. </p><p>
Situationen er bestemt ikke ny. Og en hel hær af pizzeriaer, shawarmabarer, 
sushirestauranter og salatbarer har i de seneste årtier sørget for den 
hurtige løsning på problemet. Men der hvor danskerne typisk køber ind - 
supermarkederne - har de tøvet med at tilbyde konkurrencedygtige løsninger 
på et hurtigt og lækkert måltid. 
</p><p>
»Vi har simpelthen været for dårlige til at komme med gode alternativer til 
pizzaen«, siger koncerndirektør i Coop, Gregers Wedell-Wedellsborg. 
</p><h3>
Supermarkeder vil kapre take-away kunder 
</h3><p>
Convenience food hedder fænomenet, når detailfolk sludrer med hinanden. Ideen 
er at tilbyde madløsninger, der kan gøre måltiderne lettere og måske endda 
lækrere end den hjemmelavede version. 
</p><p>
Og i forhold til at opfylde sidstnævnte kriterium har Findus-lasagnen, den 
forlorne skildpadde på dåse og frysepizzaen haft det svært. 
</p><p>
Men i de senere år har der blæst nye vinde i de danske supermarkeder. 
Hyldepladsen til færdige salater og andre ready-to-cook produkter bliver 
løbende forøget. 
</p><p>
I Coop-koncernen barsler man lige nu med en serie på omkring 150 forskellige 
produkter, som skaber genveje i køkkenet for forbrugerne. 
</p><p>
»Eksempelvis granatæbler, som de fleste har kæmpet med at få kernerne ud af. 
Det arbejde behøver forbrugerne jo ikke at lave«, siger Coops fooddirektør 
Jens Visholm, mens han holder en æske med de karakteristiske, små 
granatæblebær op i luften. 
</p><p>
Og forbrugerne ser ud til at kunne lide at blive hjulpet. Coop melder om stor 
interesse for convenience-løsningerne. Rema 1000 oplever for eksempel 
vækstrater på 50 procent på serien af Easy Tasty produkter, som er den 
norske kædes hjælpende hånd til forbrugerne. 
</p><p><b class="ext-link">KØB INSPIRATION </b><a class="embeddedlink" href="http://politiken.dk/mad/madnyt/ECE2196899/danskere-koeber-inspiration-til-aftensmaden-i-poser-og-kasser/">Danskere køber inspiration 
til aftensmaden i poser og kasser</a></p><h3>
Sundt sælger bedst i 7-Eleven 
</h3><div class="art-quote article-box">
<p class="quote"/>
<blockquote>
<p class="quote-txt">
»Danmark har været bagud i lang tid i forhold til convenience food.«
</p>
<p class="sender">
Klaus G Grünert, professor i forbrugeradfærd 
</p>
</blockquote>
</div><p>
Når vi gerne vil have hjælp til måltidet, er det ikke ens betydende med, at vi 
er villige til at gå på kompromis med sundheden. En af de ældste budbringere 
af convenience er 7-Eleven. Siden 1993 har kæden af kiosker bl.a. solgt 
pølsehorn, hotdogs og pizzaslices til danskerne. Men i de seneste år har de 
oplevet en drastisk ændring i, hvad forbrugerne vil have, når de skal have 
mad i en fart. </p><p>
»Vi har i tre-fire år lavet kundeanalyser og spurgt kunderne, hvad de køber, 
når de er undervejs. Her siger de i dag, at de køber grovboller og salat, 
mens det tidligere var pølsehorn og pizza«, siger direktør Jesper 
Østergaard. 
</p><p>
Det seneste år er der derfor langet 90 procent flere friske salater samt 
sandwich og wraps fra Cofoco over disken i 7-Elevens butikker end året før. 
</p><p><i class=" bl-elem">Men er det ikke bare fordi, at I nu giver kunderne mulighed for at vælge de 
sunde alternativer? </i></p><p>
»Det er klart. De sunde madtilbud fylder langt mere i dag end for for bare 
to-tre år siden. Men vi tilbyder det, fordi der er en efterspørgsel«, siger 
Jesper Østergaard. 
</p><h3>
Danmark halter stadig efter nabolande 
</h3><p>
En Gallup-undersøgelse fra 2014 foretaget for Landbrug &amp; Fødevarer 
viser, at 57 procent af danskerne har spist et hjemmelavet måltid, når de 
skal huske, hvad de har spist de seneste syv dage. Fire procent har spist 
take away, mens fem procent har spist et måltid, hvor de er blevet hjulpet 
på vej af en convenience løsning i supermarkedet. 
</p><p>
Sammenlignet med f.eks Storbritannien er det stadig få danskere, der springer 
over, hvor gærdet er en smule lavere i køkkenet, vurderer Klaus G. Grünert, 
professor ved Mapp centret Aarhus Universitet, som bl.a. forsker i 
forbrugeradfærd. 
</p><p>
»Danmark har været bagud i lang tid i forhold til den trend. I Storbritannien 
er supermarkederne langt mere fremme mht. til at tilbyde lette 
måltidsløsninger, end de er i Danmark«, siger Klaus G Grünert. 
</p><p>
Ifølge de analyser han har lavet, er danskernes tyrkertro på, at det 
hjemmelavede er bedst, en af årsagerne til, at supermarkederne - indtil nu - 
ikke for alvor har turdet satse på at sælge convenience-produkter til 
forbrugerne. 
</p><p>
»Og det har været med til at skabe en ond cirkel, hvor supermarkederne har 
solgt produkter af en dårlig kvalitet til forbrugerne, hvilket har skabt en 
lav efterspørgsel. Og sådan har det kørt i ring i en årrække«, siger Klaus G 
Grünert 
</p><h3>
Ny æra på vej i København 
</h3><p>
Men det skal være slut nu, mener dele af detailhandlen. Seneste eksempel er 
Coops nye supermarked på Hovedbanegården i København kaldet Mad 
Cooperativet. Målet er her at give take-away-restauranterne kamp til 
stregen, når danskerne skal have det hurtige måltid i hus. 
</p><p>
Bag en ca. 30 meter lang, kurvet disk til højre i butikken står Meyers 
bagerjomfruer klar med frisk brød, kager og sandwich. Jens Rahbek, ejer af 
Sticks N’ Sushi, griller spyd med tilbehør til 15 kroner stykket, og så 
leverer Cofoco en række bud på varme retter til at tage med på farten for 
40-50 kroner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Coop_pr_senterede_r_924796y.jpg" alt="" border="0"/><span class="caption"><span class="f-img-caption">TV-køkken. 
</span>Midt i udvalget af hurtige løsninger til et lækkert måltid kokkerer tv-kokken Claus Holm. Tv2 vil fremover optage deres Go' Appetit programmer i Mad Cooperativet.</span></span></p><p>
Der bliver dog ikke tale om en kæde af lignende butikker. Til gengæld vil 
madløsningerne blive bredt ud til Coops andre butikker, hvis kunderne viser 
interesse for dem. 
</p><p>
»Det er vores bud på, hvordan convenience skal serveres for forbrugerne«, 
siger koncerndirektør Gregers Wedell-Wedellsborg om den nye butik. 
</p><p>
Og at en dansk detailkæde lancerer en butik, hvor ca 50 procent af 
kvadratmeterne er forbeholdt convenience-løsninger, kommer bag på Klaus G 
Grunert. 
</p><p>
»Havde du spurgt mig for et år siden, havde jeg ikke troet på det. Det bliver 
spændende at følge«, siger han. 
</p><p><i class=" bl-elem">Er der sandsynlighed for at et lignende koncept kan åbne uden for 
København? </i></p><p>
»I første omgang vil sådanne butikker være et storbyfænomen. Der er flere på 
farten i storbyerne, og dermed flere som efterspørger et hurtigt, lækkert 
måltid. Men som så meget andet starter trends i storbybyen og breder sig 
derefter ud i landet«, siger Klaus G Grünert. 
</p><p class=" bl-elem"><b class="ext-link">NYT SUPERMARKED </b><a class="embeddedlink" href="http://politiken.dk/mad/ECE2603779/madmekka-skyder-op-i-hovedbanegaardens-gamle-soejlehal/">Madmekka skyder op i 
Hovedbanegårdens gamle søjlehal</a></p>	
</div>

</div></body></html>
