---
layout:     post
title: 	    "Usain Bolt løbes bagud af sine værste rivaler"
post_author:	    
post_date:	    Sun, 03 May 2015 20:56:58 +0200
post_site:	    politiken.dk 
post_link:	    http://politiken.dk/sport/ECE2653148/usain-bolt-loebes-bagud-af-sine-vaerste-rivaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Atletikikonet Usain Bolt taber yderst sjældent, når han stiller op iført 
pigsko, men ved IAAF World Relays i Bahamas, en form for VM i stafetløb, er 
han blevet besejret i et af sportens store prestigeopgør. 
</p><p>
I selskab med sine sejsvante holdkammerater på 4x100 meter måtte Bolt natten 
til søndag i hovedstaden Nassau dansk tid konstatere, at en perfekt omgang 
leveret af ærkerivalen USA ikke var mulig at overgå. 
</p><p><b class="ext-link">KRITIK:</b><a class="embeddedlink" href="http://politiken.dk/sport/ECE2641977/usain-bolt-angriber-dopet-konkurrent/">Usain Bolt angriber dopet konkurrent</a></p><p>
For en gangs skyld lykkedes det for en amerikansk kvartet at bære batonen hele 
vejen rundt uden tekniske fejl, og det resulterede i årets bedste tid på 
distancen med 37,38 sek. Den syvende bedste tid nogensinde på mændenes 4x100 
meter. 
</p><p>
Det var heller ikke hvem som helst, der sikrede USA en sejr med et oplagt 
mentalt boost, før sæsonen kulminerer ved atletik-VM i Beijing i august. Her 
skal de to nationer igen duellere. 
</p><p><b>USA's rutine vandt på dagen</b></p><p>
Sidste års stærkeste mand på 100 meter, omstridte Justin Gatlin, verdens 
næsthurtigste mand Tyson Gay, Michael Rodgers og Ryan Bailey har med en 
gennemsnitsalder på godt 30 år den vigtige rutine, når det gælder 
udfordringerne på den korte stafet. Og denne gang overtrumfede det den 
ungdommelige kraft hos Bolt, Nesta Carter, Nick Ashmeade og Kemal 
Bailey-Cole, der gennemsnitligt er fire år yngre. 
</p><p><b class="ext-link">KLIENT:</b><a class="embeddedlink" href="http://politiken.dk/sport/fodbold/1bundesliga/ECE2643636/verdens-bedste-laege-der-fik-sparket-i-bayern-mnchen/">'Verdens bedste læge' fik sparket i 
Bayern München</a></p><p>
Usain Bolt har ikke lagt skjul på, at han er modstander af, at tidligere 
dopingfældede sprintere kan få comeback i sporten - han er dog ikke helt så 
skarp, når det gælder hans landsmænd - og han har nævnt, at f.eks. Justin 
Gatlin og Tyson Gay slet ikke burde være med, fordi de har dopingdomme bag 
sig. 
</p><p>
Det har skabt en lidt dyster stemning, når de to nationers hurtigste løbere 
mødes, og det vil de involverede navne vil komme til både i resten af denne 
sæson og ikke mindst i OL-sæsonen 2016. 
</p><p><b class="ext-link">SHOWTIME:</b><a class="embeddedlink" href="http://politiken.dk/sport/ECE2634595/usain-bolt-loeber-1012-i-vaadt-opvisningsloeb/">Usain Bolt løber 10,12 i vådt 
opvisningsløb</a></p><p>
Både USA og Jamaica kvalificerede sig på 4x100 meter til legene i Sydamerikas 
største nation med resultatet i Nassau, og det er ifølge Usain Bolt meget 
sandsynligt, at han her vil runde atletikkarrieren af, mens det ligeledes må 
forventes, at veteraner som Gatlin og Gay samtidig siger farvel. 
</p><p class=" bl-elem">
De vil alle gerne slutte af med stil, altså med at vinde, og rivaliseringen 
mellem Jamaica og USA får man i øjeblikket eksempler på ved stafet-VM. Her 
har USA vist sig stærkest, ikke bare på 4x100 meter, for nationen har taget 
en solid point- og medaljeføring før de sidste discipliner. 
</p>	
</div>

</div></body></html>
