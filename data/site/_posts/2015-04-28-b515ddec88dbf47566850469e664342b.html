---
layout:     post
title: 	    "Indonesien henretter otte personer for narkotikahandel "
post_author:	    
post_date:	    Tue, 28 Apr 2015 20:53:49 +0200
post_site:	    politiken.dk 
post_link:	    http://politiken.dk/udland/ECE2646964/indonesien-henretter-otte-personer-for-narkotikahandel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods internationale fordømmelser indtil sidste øjeblik, har myndighederne i 
Indonesien her til aften henrettet otte personer, der var dømt for at handle 
med stoffer, skriver flere internationale medier. 
</p><p>
De otte personer blev ifølge Reuters henrettet ved skud på øen Nusa Kambangan 
syd for øen Java. Gruppen af dræbte består foruden en indoneser blandt andet 
af to australske statsborgere, tre nigerianere og en brasilianer. De er alle 
dømt til døden for at handle med narkotika. 
</p><p>
De australske myndigheder har endnu ikke bekræftet henrettelsen af 
australierne Myuran Sukumaran and Andrew Chan, der i 2006 blev dømt til 
døden for at være en del af narkoringen 'Bali Nine'. Men de sigtedes advokat 
skriver følgende på Twitter: »Jeg mislykkedes. Jeg tabte«. Broren til Andrew 
Chan bekræfter også henrettelsen på sin profil på Twitter. 
</p><div class="art-io-other">
<p>
</p><blockquote class="twitter-tweet" lang="da"><p>I have just lost a Courageous 
brother to a flawed Indonesian legal system. I miss you already RIP my 
Little Brother</p>— Michael chan (@Changa5378) <a href="https://twitter.com/Changa5378/status/593115167916851200">28. april 
2015</a></blockquote>

<p>

</p>
</div><p/><p>
Betegnelsen 'Bali Nine' henviser til gruppe på ni personer, der i april 2005 
blev anholdt i den indonesiske hovedstad Bali for at planlægge at smugle 
adskillige kilo heroin fra landet til Australien. 
</p><h3>
Filippinsk kvinde henrettes ikke 
</h3><p>
De indonesiske myndigheder har valgt ikke at henrette en filippinsk kvinde, 
som også er dømt for narkotikahandel. Kvinden havde ellers udsigt til at 
blive henrettet her til aften. 
</p><p>
Dermed har landet tilsyneladende reageret på en appel fra den filippinske 
regering tidligere på dagen. Den indonesiske statsanklager afviste ellers 
tidligere i dag, at man ville lytte til appellen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Indonesia_Execution_931909y.jpg" alt="" border="0"/></span></p><p>
Statsanklagerens talsmand Tony Spontana siger til Reuters, at Filippinernes 
præsident har bedt den filippinske kvinde om at vidne i en anden sag om 
menneskehandel og derfor er hendes henrettelse blevet udskudt. 
</p><p>
Ifølge The Guardian ændrede sagen sig for den fillipinske kvinde Mary Jane 
Veloso, da en anden kvinde, som er mistænkt for at have fået hende til at 
transportere narkotika, har meldt sig hos politiet i Fillipinerne. 
</p><p class=" bl-elem">
Der har i flere år været kørt massive kampagner for at benådige ikke mindst de 
to australske statsborgere. Alligevel har de indonesiske myndigheder holdt 
fast og nu gennemført det, der efter alt at dømme er den største 
massehenrettelse i årtier i landet. 
</p>	
</div>

</div></body></html>
