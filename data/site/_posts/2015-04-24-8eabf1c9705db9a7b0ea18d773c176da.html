---
layout:     post
title: 	    "Hver 10. har fået trusler fra cyklister"
post_author:	    
post_date:	    Fri, 24 Apr 2015 22:23:19 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2642580/hver-10-har-faaet-trusler-fra-cyklister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bløde trafikanter står ikke tilbage, når det gælder at bruge hårde ord. Det 
viser en undersøgelse fra Cyklistforbundet, som har spurgt danske 
trafikanter, hvordan de oplever cyklisters adfærd. Og aggressionerne fyger 
gennem luften – især i hovedstaden. 
</p><p>
Eksempelvis fortæller 26-årige Laura, hvordan en cyklist råbte: »Jeg håber, at 
du dør i trafikken!« til hende. »Jeg blev helt bange«, siger hun i 
undersøgelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2055913/vejvrede-flere-soeger-hjaelp-til-at-haandtere-den/">Vejvrede: Flere søger hjælp 
til at håndtere den</a></p><p>
Næsten 75 procent af trafikanterne, både bilister, forgængere og cyklister, 
siger, at de på et tidspunkt har været udsat for vrede fra cyklister i 
København. I resten af landet er det omkring 55 procent. 
</p><p>
»Det er helt uantageligt. Det er noget, vi skal til livs«, siger direktør i 
Cyklistforbundet Klaus Bondam om resultaterne for København, der viser, at 
60 procent har oplevet tilråb, 40 procent har fået fingeren, 11 procent har 
modtaget trusler, og 14 procent har oplevet, at der blev slået eller sparket 
på deres køretøj. 
</p><div class="art-quote article-box">
<p class="quote"/>
<blockquote>
<p class="quote-txt">
Det er helt uantageligt. Det er noget, vi skal til livs
</p>
<p class="sender">
Klaus Bondam, direktør i Cyklistforbundet 
</p>
</blockquote>
</div><p>
Vejvrede er indtil nu mest beskrevet som et fænomen blandt bilister, men med 
de nye tal konstaterer seniorforsker og trafikpsykolog Mette Møller fra DTU 
Transport, at cyklisterne er godt med. </p><p>
»Det er første gang, der sættes tal på, at cyklister også kan reagere vredt på 
vejene. Og man må sige, at det er et forholdsvis stort antal, hvis over 
halvdelen af trafikanterne på landsplan har oplevet vrede cyklister. Selv om 
en del af det kun handler om at råbe, er man med til at skabe en dårlig 
stemning, og det smitter. Vi er jo flokdyr«, siger Mette Møller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2633417/venstre-om-forliste-bycykler-et-ekstravagant-fantasiprojekt-som-var-doedsdoemt/">Venstre om forliste bycykler: 
Et ekstravagant fantasiprojekt, som var dødsdømt</a></p><p>
Hun advarer dog mod at sammenligne udråb og det at give fingeren med den 
oprindelige farlige definition af vejvrede, der vedrører decideret vold og 
voldsomme trusler mellem trafikanter. Især trusler i trafikken er 
ubehagelige, ulovlige og burde slet ikke finde sted, mener professor i 
psykologi og forfatter til bogen ’Vrede’ Thomas Nielsen. 
</p><p>
»Trusler er meget værre end et udråb, for de bliver siddende i sindet. Når man 
truer, er det for at skræmme og nedkæmpe den anden, og det er helt 
urimeligt«, siger han og påpeger, at nye generationer ikke som tidligere har 
lært at undertrykke vredesudbrud eller lade være med at udtrykke vrede med 
trusler. Groft sagt er det dårlig vane at reagere med vrede. 
</p><div class="art-quote article-box">
<p class="quote"/>
<blockquote>
<p class="quote-txt">
Trusler er meget værre end et udråb, for de bliver siddende i sindet
</p>
<p class="sender">
Thomas Nielsen, forfatter 
</p>
</blockquote>
</div><p>
Tæt cykeltrafik er med til at øge konfliktniveauet, siger sociolog med 
speciale i trafikadfærd Anette Jerup Jørgensen: </p><p>
»Det er meget sandsynligt, at der opstår flere konflikter, i takt med at 
cykeltrafikken er blevet tættere. Mange gange vil cyklisternes reaktioner 
være drevet af frygt. Hvis man ryger i asfalten, er det ens egen krop, der 
rammer. Man er ikke beskyttet af airbags og karrosseri«. 
</p><p>
En hård tone og vild kørsel rammer især cyklister, der ikke er vant til den 
travle cykeltrafik. 55 procent af de borgere, der sjældent eller aldrig 
cykler, siger i undersøgelser fra Københavns kommune, at de ville cykle 
mere, hvis andre cyklister tog mere hensyn. Nye trafikanter som børn og 
turister skal over en barriere, når de skal cykle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1961063/cyklist-om-kaos-koebenhavn-det-er-et-helvede-at-komme-paa-arbejde/">Cyklist om kaos-københavn: 
»Det er et helvede at komme på arbejde«</a></p><p>
»Kommunen har en kampagne på vej om at vise mere hensyn. Men om vi kan nå ind 
til personer, som truer andre i det offentlige rum med en kommunal kampagne, 
tvivler jeg på«, siger programleder for cykelprogrammet, Marie Kåstrup. 
</p><p class=" bl-elem">
Transportminister Magnus Heunicke (S) forstår, at man kan »komme til at råbe 
noget grimt«, hvis man bliver forskrækket: »Men derfra og til at give 
fingeren eller ligefrem uddele slag og spark er der altså et stykke. Den 
slags er helt uacceptabelt og i mange tilfælde også ulovligt«. 
</p>	
</div>

</div></body></html>
