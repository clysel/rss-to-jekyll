---
layout:     post
title: 	    "Professor: Politiets indsats er afgørende"
post_author:	    
post_date:	    Thu, 12 Mar 2015 23:30:31 +0100
post_site:	    politiken.dk 
post_link:	    http://politiken.dk/sport/ECE2585419/professor-politiets-indsats-er-afgoerende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er »glædeligt«, at både Østjyllands og Københavns Politi har rejst store 
sager om organiseret salg af steroider til at danskerne - den seneste 
startede torsdag, da betjente fra hovedstaden beslaglagde mindst et ton 
doping. 
</p><p>
Sådan lyder det fra Jens Evald, juraprofessor ved Aarhus Universitet, der også 
var formand for Anti Doping Danmark 2006-2012. 
</p><p>
»Det er dejligt, godt og et skridt i den rigtige retning. I kampen mod doping 
blandt helt almindelige danskere er det afgørende, at politiet fanger 
bagmændene. Man kan løbe efter forhandlerne og forbrugerne til evig tid uden 
at stoppe problemet. Nej, det vigtigste er at få fat i bagmændene – det er 
først der, man rammer den organiserede kriminalitet«, siger Jens Evald.
</p><p><b class="ext-link">LÆS MERE</b><a class="embeddedlink" href="http://politiken.dk/sport/ECE2585439/danmarkshistoriens-stoerste-dopingsag-betjente-finder-over-et-ton-steroider/">Danmarkshistoriens største 
dopingsag: Betjente finder over et ton steroider</a></p><p>
Fra starten af 2014 blev strafferammen for alvorlig dopingkriminalitet hævet 
fra to til seks år. Det skete efter en række kritiske artikler i Politiken, 
der for eksempel kortlagde en omfattende illegal handel med anabole 
steroider, især via internettet. Med den højere strafferamme fik politiet 
mulighed for blandt andet at aflytte telefoner i efterforskningen af 
dopingsager – det redskab har også været afgørende i de to store sager fra 
Aarhus og København.
</p><p class=" bl-elem">
»Det var både min holdning og tydeligt i Politikens artikelserie, at det var 
nødvendigt. Det er godt, politiet har kunnet bruge de nye redskaber, og ikke 
mindst at de har prioriteret at løfte de her store sager. Det er nok det 
glædeligste. Nu er det vigtigt at holde fokus på dopingområdet, hvis det 
skal have en effekt på den længere bane«, siger Jens Evald.
</p>	
</div>
</div></body></html>
