---
layout:     post
title: 	    "Kongelig skuespiller får stor filmpris"
post_author:	    
post_date:	    Wed, 08 Apr 2015 21:59:10 +0200
post_site:	    politiken.dk 
post_link:	    http://politiken.dk/kultur/filmogtv/ECE2618223/kongelig-skuespiller-faar-stor-filmpris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om Nordisk Film Prisen</h4>
<div class="fakta-body" data-buildingblock="embedded_factboxlink">
<p>
Stiftet i 1996 af Nordisk Film Fonden, som er en del af Egmont Fonden. 
</p><p>
Nordisk Film Prisen tildeles årligt for en ekstraordinær indsats inden for 
dansk film. 
</p><p class=" bl-elem">
Prisen har til formål at belønne et nyt dansk talent, som har ydet en 
ekstraordinær indsats for at løfte dansk film, enten bag kameraet eller 
foran kameraet, og derved tilføre det danske filmmiljø noget særligt. 
Modtageren af prisen skal påskønnes for denne indsats og fremadrettet virke 
som inspiration for andre. 
</p>
</div>
</div><p>
Der må være godt proppet på trofæhylden i Danica Curcics lejlighed på 
Nørrebro. 
</p><p>
Allerede mens hun studerede modtog hun Audience Award på International 
Festival of Student Theatre Belgrade, i 2013 modtog hun Lauritzen-fondens 
Believe in you-pris for sit spirende talent, i 2014 blev hun udvalgt som 
Shooting Star på filmfestivalen i Berlin og modtog også Ove Sprogøe Prisen. 
I år er hun blevet tildelt både en Robert for 'bedste kvindelige birolle' 
samt en Bodilpris for 'bedste kvindelige hovedrolle' med filmen ’Stille 
Hjerte’. 
</p><p><b class="ext-link">LÆS INTERVIEW I MAGASINET</b><a class="embeddedlink" href="http://politiken.dk/magasinet/interview/ECE2465817/vaen-dig-til-at-udtale-navnet-danica-curcic/">Væn dig til at 
udtale navnet: Danica Curcic!</a></p><p>
Og onsdag aften fik hun så også lige årets Nordisk Film Pris, som er på 
selskabets alder (109) ganget med 1.000 kroner. Det skete under åbningen af 
filmfestivalen CPH:PIX i Imperial Biografen i København. Det er første gang, 
at filmbranchens største talentpris går til et af Danmarks 
skuespillertalenter. 
</p><div class="art-fakta article-box">
<h4 class="">
Danica Curcics roller på tv/film</h4>
<div class="fakta-body" data-buildingblock="embedded_factboxlink">
<p>
Tv: 'Den som dræber' (2011), 'Broen II' (2013) og 'Wallander III' (2013).
</p><p class=" bl-elem">
Film i 2014: 'Lev stærkt', 'Stille hjerte', 'Fasandræberne' og 'All Inclusive'.
</p>
</div>
</div><p>
I motiveringstalen, der blev holdt at filminstruktør og medlem af prisudvalget 
Michal Noer, lød det blandt andet: </p><p>
»Danica er fuldstændig unik i sin tilgang til at engagere sig i en rolle. 
Hovedkulds kaster hun sig selv ind i tilblivelsen af en karakter og stiller 
sig selv fuldstændig til rådighed, uden at gå på kompromis med eller slippe 
karakterens kerne. Det er derfor ikke uden grund, at årets prismodtager har 
travlt, men når vi er sammen med hende i biograf mørket – så står tiden 
stille«. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2485394/ombejlet-skuespiller-faar-fornem-filmhaeder/">Ombejlet skuespiller får 
fornem filmhæder</a></p>	
</div>

</div></body></html>
