---
layout:     post
title: 	    "Forskere splejser mammut-gener med elefant "
post_author:	    Anne Marie Lykkegaard
post_date:	    Mon, 23 Mar 2015 15:03:34 +0000
post_site:	    ing.dk 
post_link:	    http://ing.dk/artikel/forskere-splejser-mammut-gener-med-elefant-174970
---
<html><body><div><section class="body"><p>Elefantens behårede fætter, mammutten, huserede de frosne tundraer for over 3.000 år siden. Nu kan den være på vej tilbage.</p>
			<p>Forskere fra Harvard University har nemlig udtaget 14 gener fra en velbevaret mammut, kopieret dem og med succes indsat generne i en elefants genetiske kode. Det skriver <a href="http://www.telegraph.co.uk/news/science/science-news/11488404/Woolly-mammoth-could-roam-again-as-extinct-DNA-merged-with-elephant.html">The Telegraph</a>.</p>
			
			<p>De 14 gener fra mammutten er nogle, som adskiller mamutten fra de elefanter, vi kender. Eksempelvis de større ører, pelsen og det enorme lag fedt under huden.</p>
			<p>Metoden, som er brugt, gør forskerne i stand til at lave små ændringer og tilføjelser i elefant-dna’et og ‘copy-paste’ mammut-generne ind bestemte steder.</p>
			<p>»Vi prioriterede gener, der er associeret med kulde udholdenhed, som inkluderer pels, ører størrelse og fedtlag. Vi har nu fuldt funktionelle elefantceller med mammut-dna i,«  siger George Church, der er professor i genetik på Harvard University og leder af studiet, til <a href="http://www.thesundaytimes.co.uk/sto/news/uk_news/Science/article1534517.ece">The Sunday Times</a>.</p>
			<p>Forskningen, som har ledt frem til, at mammut-generne er blevet indsat i elefantcellerne, er endnu ikke publiceret i et videnskabeligt tidsskrift, forklarer George Church.</p>
			<p>»Arbejdet er endnu ikke publiceret i et videnskabeligt tidsskrift, fordi der er meget mere arbejde at gøre. Men vi arbejder på det,« siger han.</p>
			<h2>Uetisk at klone uddøde dyr</h2>
			<p>Selv om det kun er en lille del af mammutten, der er genopstået i en petriskål i et laboratorium, er det bestemt ikke alle forskere, der jubler over succesen. En tysk forsker mener, at det vil være uetisk at bringe mammutten tilbage, fordi vi kan få et forkert syn på truede dyr.</p>
			
			<p>»Lige nu står vi over for en mulig uddøen af afrikanske og asiatiske elefanter. Hvorfor bringe en anden elefant tilbage fra uddøen, når vi ikke engang kan holde dem, vi har, i live? Hvad er beskeden? At vi kan være så uansvarlige, som vi vil, og blot klone uddøde ting tilbage?« spørger Alex Greenwood, der er professor og institutleder ved Leibniz Institute for Zoo and Wildlife Research, til <a href="http://www.telegraph.co.uk/news/science/science-news/11488404/Woolly-mammoth-could-roam-again-as-extinct-DNA-merged-with-elephant.html">The Telegraph</a>.</p>
		</section></div></body></html>
