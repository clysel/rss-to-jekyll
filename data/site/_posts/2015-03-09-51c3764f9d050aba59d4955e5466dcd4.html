---
layout:     post
title: 	    "Analyse: Selvfølgelig skal Brøndby holde fast i Thomas Frank"
post_author:	    
post_date:	    Mon, 09 Mar 2015 10:42:11 +0100
post_site:	    politiken.dk 
post_link:	    http://politiken.dk/sport/fodbold/ECE2578946/analyse-selvfoelgelig-skal-broendby-holde-fast-i-thomas-frank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det ligger lige for. Foråretes første fire kampe er forløbet efter en formel, 
der gør det legitimt for Brøndbys bestyrelsesformand, Jan Bech Andersen at 
fyre Thomas Frank. 
</p><p>
Et nederlag til ærkerivalen FCK, en 5.-plads i Superligaen 6 point fra den 
målsatte bronzeplads og tre nederlag og en uafgjort i fire kampe inklusive 
pokalexitet til Sønderjyske er facit. 
</p><p>
Derfor vil det ikke være den store overraskelse, hvis rigmandens første tanke, 
da han vågnede mandag morgen, var at skifte træner. 
</p><p>
Ligeså forståeligt er det, hvis det for Brøndbys fans høres som en ridset CD 
skrige, når Thomas Frank bliver ved med at fremhæve spillet og 
præstationerne, mens de trofaste brøndbytilbedere kan se deres helte tabe og 
tabe. 
</p><p><b class="ext-link">REPORTAGE</b><a class="embeddedlink" href="http://politiken.dk/sport/fodbold/superligaen/ECE2578899/nu-skal-vi-bare-ikke-pege-fingre-ad-hinanden-efter-saadan-en-praestation/">»Nu skal vi bare ikke pege fingre ad 
hinanden efter sådan en præstation«</a></p><p>
Man kan selvfølgelig ikke komme uden om resultaterne, alligevel vil en fyring 
af Frank være tåbelig. 
</p><p>
Hvis man ser på hele hans tid i Brøndby, er det trods de manglende resultater 
netop nu, de tegninger for holdet, han har skitseret gennem sit halvandet år 
i klubben, begynder at tage allermest form. 
</p><h3>
To afgørende momenter 
</h3><p>
Spillet har i alle forårets Superligakampe været fint og med en tydelig 
struktur. Mod FCK var især Nunez’ og Pukkis småspil foran FCK-feltet 
imponerende, og man kan, som Ståle Solbakken har sagt, nu genkende holdet 
fra uge til uge. 
</p><p>
Men vigtigst har været reaktionen i to afgørende momenter. 
</p><p>
Da Brøndby bagud 1-0 på hjemmebane mod det suveræne tophold FC Midtjylland fik 
rødt kort til Johan Elmander, trådte spillerne sammen i stedet for at falde 
sammen. Og fightede en fortjent udligning hjem. 
</p><p>
Mod FCK var Thomas Kahlenberg, Johan Elmander og Dario Dumic ude med 
karantæne, så da Daniel Agger gik ud efter 28 minutter, var hele rygraden 
revet ud af holdet – i den sværeste kamp af alle i Parken mod ærkerivalen. 
</p><p><b class="ext-link">3-1</b><a class="embeddedlink" href="http://politiken.dk/sport/fodbold/ECE2578617/fck-vinder-hoejintenst-derby-over-broendby/">FCK vinder højintenst derby over Brøndby</a></p><p>
Et hold uden tro på sin træner og den vej, han har lagt, var kollapset. 
Brøndby-holdet gjorde det modsatte. 
</p><p>
Tog kampen op, spillede godt og pressede FCK, indtil kræfterne til sidst slap 
op. Det vidner om en stærk karakter og om et hold på vej frem, ikke på vej 
ned. 
</p><p>
Og det har været et vigtigt svar efter flere kollaps i efteråret. 
</p><p><b>Ny jobbeskrivelse og dårlige indkøb</b></p><p>
Det kan godt være, at Brøndby ikke sikrer sig 3.-pladsen, der er målet. Men 
der er retning og tegning på Thomas Franks projekt, og Brøndby-ledelsen bør 
hælde de andre ingredienser på vægtskålen med resultaterne, når de vejer 
træneren i disse dage. 
</p><p>
Det er altså kun knap to år siden, Brøndby var en knold i Horsens fra at rykke 
ud af Superligaen. Skal man bygge et tophold fra de stumper på så kort tid, 
skal alt klappe undervejs. 
</p><p>
Flere af de dyre indkøb har været deciderede flop, og Thomas Frank har 
undervejs fået ny jobbeskrivelse. I stedet for at bygge holdet op med unge 
spillere, skulle han prompte skabe resultater med et købehold. 
</p><p>
Det skal også tages med. 
</p><p>
Vælger ledelsen en ny træner, vil han med stor sandsynlighed have en helt 
anden profil. Et andet syn på fodbold. Det vil betyde, man skal starte 
forfra i opbygningen af et slagfærdigt hold og skylle det sidste års 
udvikling ud. 
</p><p><b class="ext-link">OPBAKNING</b><a class="embeddedlink" href="http://politiken.dk/sport/fodbold/superligaen/ECE2578959/alle-staar-bag-thomas-frank---men-nu-skal-broendby-altsaa-vinde/">Alle står bag Thomas Frank - men nu 
skal Brøndby altså vinde</a></p><p>
En sådan zigzag-kurs er set alt for mange gange i dansk fodbold med en 
nedadgående spiral som resultat. Bare spørg i OB. Eller se på tiden i 
Brøndby efter Michael Laudrup med skiftende trænere og koncepter. 
</p><p>
Derfor vil det være et mærkeligt tidspunkt at fyre Thomas Frank, lige når man 
rigtig begynder at kunne vurdere hans arbejde. 
</p><p>
Medmindre sejrene helt udebliver over de næste 4-5 runder, bør den unge træner 
som minimum få lov til at finpudse sit Brøndby-hold frem til sommer. 
</p><p class=" bl-elem">
Før kan man ikke vurdere, om han er ved at føre Brøndby tilbage til toppen af 
dansk fodbold, eller der må nye øjne til. 
</p>	
</div>
</div></body></html>
