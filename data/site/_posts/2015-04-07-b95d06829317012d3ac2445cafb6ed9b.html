---
layout:     post
title: 	    "S: »Hvis DA gerne vil have flere i arbejde, skulle de tage at ansætte dem«"
post_author:	    
post_date:	    Tue, 07 Apr 2015 15:46:07 +0200
post_site:	    politiken.dk 
post_link:	    http://politiken.dk/indland/politik/ECE2617948/s-hvis-da-gerne-vil-have-flere-i-arbejde-skulle-de-tage-at-ansaette-dem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Duer ikke. Ellers tak. Og tjoo... 
</p><p>
I Folketinget er reaktionerne blandede, efter Dansk Arbejdsgiverforening (DA) 
har fremlagt 28 bud på, hvordan dansk økonomi og velfærd kan overleve en 
fremtid med svigtende indtægter fra nordsøolien, en aldrende befolkning og 
lave vækstrater. 
</p><div class="art-fakta article-box">
<h4 class="">
SÅ MEGET VIL DA SKÆRE</h4>
<div class="fakta-body" data-buildingblock="embedded_factboxlink">
<p><b>Kontanthjælp, forsørger over 30 år: </b></p><p>
Nuværende ydelse: 14.416 kr.
</p><p>
DA-forslag: 13.515 kr. 
</p><p><b>Kontanthjælp, ikke-forsørger over 30 år: </b></p><p>
Nuværende ydelse: 10.849 kr.
</p><p>
DA-forslag: 9.041 kr. 
</p><p><b>Førtidspension: </b></p><p>
Nuværende ydelse: 17.987 kr. 
</p><p>
DA-forslag: 13.515 kr.
</p><p><b>Sygedagpenge, ledige: </b></p><p>
Nuværende ydelse: 17.987 kr. 
</p><p>
DA-forslag: 13.515
</p><p><i class=" bl-elem">Kilde: DA</i></p><p class=" bl-elem"/>
</div>
</div><p>
Arbejdsgiverne foreslår blandt andet, at kontanthjælpen for forsørgere over 30 
år bliver sat ned med lidt over 1.000 kroner om måneden. Og sygedagpengene 
og førtidspensionen nedsat med over 4.000 kroner om måneden. </p><h3>
E: Uddan de arbejdsløse 
</h3><p>
Enhedslistens arbejdsmarkedsordfører, Christian Juhl, mener, at 
arbejdsgivernes forslag ingen effekt vil have. 
</p><p>
»Der er blevet skåret ufattelig meget, og det har ikke skabt nye 
arbejdspladser. Jeg vil ikke være med til at forarme den gruppe i samfundet, 
der har det sværest. Det er asocialt og kynisk. Man kan ikke piske folk til 
noget arbejde, der ikke er der, eller piske en syg til at arbejde, når de 
ikke er i stand til at arbejde«, siger han. 
</p><p><b class="ext-link">DA's RAPPORT </b><a class=" bl-elem" target="_blank" href="http://www.b.dk/upload/webred/bmsandbox/uploads/2015/04/9247034079b4a814b7b802ee21f0c5c9.pdf">Veje 
til at øge beskæftigelsen i Danmark</a></p><p>
Han anerkender, at Danmark har et problem efter 2020, hvor landets underskud 
ifølge Finansministeriet vil være så store, at de vil bryde med reglerne i 
den danske budgetlov. 
</p><p>
»Men vores største problem er ikke manglen på arbejdskraft, men manglen på 
uddannet arbejdskraft. De arbejdsløse skal have en uddannelse, og så skal 
der skabes nogen arbejdspladser«, lyder løsningen. 
</p><h3>
S: Start med at ansætte danskere 
</h3><p>
Hos Socialdemokratiet er partiets arbejdsmarkedsordfører, Lennart 
Damsbo-Andersen, glad for DA's bekymring. Men, siger han: 
</p><p>
»Vi ser ikke på nogen måde, at der skal ændres på de ydelser, der er. Vi har 
allerede lavet nogle reformer, der peger fremad, og som har knækket kurven 
for folk på overførselsindkomst«. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/arbejdsmarked/ECE2617754/da-efterlyser-markant-lavere-ydelser/">DA efterlyser markant lavere ydelser</a></p><p>
I stedet mener ordføreren, at arbejdsgiverne bør ansætte de danskere, der kan 
og vil. 
</p><div class="art-quote article-box">
<p class="quote"/>
<blockquote>
<p class="quote-txt">
Kontanthjælpsreformen, som regeringen indgik sammen med os, er et bevis på, at 
økonomiske incitamenter viker
</p>
<p class="sender">
Kristian Jensen (V) 
</p>
</blockquote>
</div><p>
»Hvis DA gerne vil have flere i arbejde, skulle de tage at ansætte nogle af 
dem. Der er arbejdsløse, der gerne vil have et arbejde, og dem kan de bare 
ansætte. Antallet af ufaglærte personer, der kommer til Danmark, er 
stigende, og det kunne lige så godt være danskere, der stod i køen til at 
det arbejde«. </p><p>
Tal fra Arbejderbevægelsens Erhvervsråd viste i 2013, at næsten 56.000 
østarbejdere arbejder i Danmark. 
</p><p><i class=" bl-elem">DA vil nok mene, at det økonomiske incitament er for lille? </i></p><p>
»Ja, men de kan jo starte med, at danskerne får tilbudt jobbene«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2579570/status-om-social-ulighed--der-bliver-laengere-mellem-top-og-bund/">Status om social ulighed: Der 
bliver længere mellem top og bund</a></p><p><i class=" bl-elem">Er incitamentet for lille?</i></p><p>
»Næ, 1.000 kroner om måneden er meget i den ende af lønskalaen«. 
</p><p><i class=" bl-elem">Er I parate til at diskutere ydelser og reformer? </i></p><p>
»Næ«. 
</p><h3>
Statsministeren afviser DA's forslag 
</h3><p>
Også statsminister Helle Thorning-Schmidt (S) afviser DA's forslag og kalder 
det »en virkelig dårlig idé« at sænke førtidspensionen med 4.000 kroner om 
måneden, sådan som det bliver foreslået. 
</p><p>
»Vi taler om folk, der er på førtidspension, fordi de ikke kan arbejde. For 
dem vil man sætte ydelsen ned med 4.000 kroner«, siger hun til TV 2 News. 
</p><p>
»Der er en grund til, at de har fået førtidspension. De kan ikke bare tage et 
arbejde. Jeg tror, de bliver rigtig nervøse, når de hører, at de skal gå 
4.000 kroner ned og ikke kan få Venstre til at tage afstand fra det«, siger 
statsministeren. 
</p><h3>
V: Økonomisk incitament virker! 
</h3><p>
Venstres næstformand, Kristian Jensen, ser anderledes positivt på DA's 
forslag. Han vil ikke forholde sig konkret til de 28 bud, men er »helt enig« 
i DA's analyse om, at gevinsten ved at tage et arbejde skal være større. 
</p><p>
»Vi har sagt, at vi er parat til at sætte et loft over den samlede 
kontanthjælp, og vi skal have en lavere skat på arbejdsindkomsten, sådan at 
gevinsten ved at flytte sig bliver større. I forhold til de andre ydelser, 
har vi ingen forslag«. 
</p><p><b class="ext-link">LÆS MERE</b><a class="embeddedlink" href="http://politiken.dk/debat/ECE2573981/kronikoerer-fra-top-og-bund-af-samfundet-den-faelles-fjende-er-splittelsen/">Kronikører fra top og bund af 
samfundet: Den fælles fjende er splittelsen</a></p><p><i class=" bl-elem">Har vi ikke tidligere set, at det ikke virker at skære i ydelserne? </i></p><p>
»Tværtimod. Kontanthjælpsreformen, som regeringen indgik sammen med os, er et 
bevis på, at økonomiske incitamenter virker«. 
</p><p>
Reformen af kontanthjælpssystemet betød, at kontanthjælpssatserne for unge 
under 30 år blev sat ned fra godt 10.500 kroner til SU-niveau - cirka 5.700 
kroner. 
</p><p class=" bl-elem">
I 2014 fald antallet af unge kontanthjælpsmodtagere under 30 år med rundt 
regnet 5.000 personer, og de fleste er enten kommet i job eller i gang med 
en uddannelse. 
</p>	
</div>

</div></body></html>
