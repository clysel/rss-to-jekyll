---
layout:     post
title: 	    "Tredje sæson: House of Cards udvides med storpolitiske armbøjninger"
post_author:	    
post_date:	    Fri, 27 Feb 2015 08:51:28 +0100
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2564824/tredje-saeson-house-of-cards-udvides-med-storpolitiske-armboejninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p><b>HOUSE OF CARDS 3</b></p><p class=" bl-elem">
Netflix fra 27. feb.Koncept: Beau WillimonUSA, 2015. 
</p>
</div>
</div><p>
Hvordan bygger man mest effektivt et korthus? 
</p><p>
Man volder kortene sammen med lim, med tape, man bøjer dem og klipper i dem, 
man hæfter dem sammen, indtil huset kan stå på egne kortben. 
</p><p>
Og <i>så</i> kommer den virkelige udfordring: at bevogte ens skrøbelige 
konstruktion, at beskytte den mod folk, der vil puste til den, at holde den 
oprejst trods rystelser i det fundament, som korthuset står på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/tvanmeldelser/ECE2208345/anden-saeson-af-house-of-cards-er-endnu-bedre-end-forgaengeren/">Anden sæson af 'House of 
Cards' er endnu bedre end forgængeren</a></p><p>
Da vi forlod den sociale klapperslange og politiske mesterstrateg Frank 
Underwood (Kevin Spacey) i anden sæson af Netflix’ ’House of Cards’, blev 
han, efter en udspekuleret politisk slutspurt mod magtens tinde, udnævnt til 
USA’s præsident. 
</p><p>
Sådan kunne eventyret i princippet være endt: Prinsen fra South Carolina fik 
sit verdensherredømme og levede kynisk til sine (præsident)dages ende med 
sin stilfulde hustru, Claire, deres nul børn, deres løbeture om natten og 
deres fælles sexlegetøj af en livvagt. 
</p><h3>
Et fort der skal beskyttes 
</h3><p>
Men ’House of Cards’ fortsætter ufortrødent. Naturligvis. 
</p><p>
For magt er ikke en mållinje, man passerer. Magt er et fort, man vogter med 
livet. Der vil altid stå folk i kø for at vælte én. 
</p><p>
Og den besværligste politiske kamp af alle er at udøve den magt, man har fået 
givet (Obama sidder her ved min side og nikker). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2207993/house-of-cards-giver-anmelderne-sved-paa-panden/">'House of Cards' giver 
anmelderne sved på panden</a></p><p>
I begyndelsen af tredje sæson af ’House of Cards’ ser vi derfor Underwood 
spiddet på magtens tinde. Han bliver ristet af talkshow-jokeren Stephen 
Colbert for sit politiske prestigeprojekt ’AmWorks’, der skal sætte alle 
amerikanere i arbejde. 
</p><p>
Republikanerne vender ryggen til alle hans lovforslag. Baglandet vil ikke have 
ham til at genopstille. 
</p><h3>
Ingen under hinanden fred 
</h3><p>
Og så har vi nu også med storpolitik at gøre. Det at skabe fred i Mellemøsten 
er en prestigiøs kattekongekrone, som præsidentkandidater ikke under 
hinanden. 
</p><p>
Og Underwood konfronteres med en isnende cool kuling fra Øst, repræsenteret 
ved Lars Mikkelsens underholdende portræt af den overlegne russiske 
’præsident Petrov’. (Mikkelsens russiske accent lyder dog mere som en 
russisk skurkeparodi end som Putins egen anstrengte variant). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2551986/lars-mikkelsen-i-forhoer-min-karakter-har-en-svaghed-for-kvindekoennet/">Lars Mikkelsen i forhør: Min 
karakter har en svaghed for kvindekønnet</a></p><p>
I en fantastisk scene, hvor førerhunden Petrov er til officiel middag i Det 
Hvide Hus og har slæbt tre (af de rigtige) medlemmer af Pussy Riots med sig 
som promodukker, begynder de (naturligvis) at opføre sig som 
teenagerebeller. Modkultur er nu en spiller på den internationale scene, som 
stormagten må tolerere på den ene eller anden måde. 
</p><h3>
Ofre for politik 
</h3><p>
Og så er der korthusets rystende (moralske) fundament. Serien jonglerer i 
tredje sæson mere end før med de moralske konsekvenser af magt. 
</p><div class="art-fakta article-box">
<h4 class=""/><p>Fra forrige sæson</p>
<div class="fakta-body" data-buildingblock="embedded_factboxlink">
<p><b>Frank Underwood</b> forfremmes fra sin vicepræsidentpost, da den siddende <b>præsident 
Walker</b> tvinges til at trække sig. Han allierer sig med den ambitiøse 
krigsveteran <b>Jackie Sharp</b>, der har en affære med lobbyisten <b>Remy 
Danton</b>. 
</p><p><b>Claire Underwood </b>har forsøgt at gennemføre et lovforslag om seksuelle 
overgreb i militæret. 
</p><p class=" bl-elem">
Hackeren <b>Gavin Orsy</b>, der er tvunget til at hjælpe FBI, prøver at 
undslippe ved at afpresse Underwoods stabschef og håndlanger, 
eksalkoholikeren <b>Doug Stamper</b>. Doug har skjult et belastende vidne, 
han har forelsket sig i, den prostituerede <b>Rachel Posner</b>, frem for at 
myrde hende. Hun ender med at knalde ham ned med en sten.
</p>
</div>
</div><p>
Både Frank og hans hustru, Claire (Robin Wright), tvinges til at se såkaldt 
’ægte mennesker’ i øjnene, direkte ofre for den politik, der føres, eller 
netop ikke føres.</p><p>
Da en amerikansk LGBT-forkæmper arresteres i Rusland, er det en ubelejlig sag 
for det storpolitiske samarbejde. Men det prikker også til et blødt sted i 
Claire, der selv har taget den politiske handske på som FN-ambassadør: Hvad 
hvis der nu findes et højere mål i livet end personlig vinding? Gulp, 
Claire. 
</p><h3>
Spytter på Gud 
</h3><p>
Frank Underwood, derimod, udøver absolut hybris, han pisser på sin fars grav 
og spytter på Jesus Kristus i kirken efter at have forsøgt at lure, hvad 
Guds magttrick er: 
</p><p>
»Kærlighed? Er det det, du sælger? Den køber jeg ikke«, fnyser han. Spyt. Det 
er den form for kynisme, der i ’House of Cards’ kan blive helt parodisk, 
nærmest latterligt kold. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2375997/kinas-svar-paa-house-of-cards-udloeser-propagandadebat/">Kinas svar på 'House of Cards' 
udløser propagandadebat </a></p><div class="art-quote article-box">
<p class="quote"/>
<blockquote>
<p class="quote-txt">
Men det er momenterne af spektakulært iscenesat kynisme, der er seriens vigtigste 
fascinationskraft
</p>
</blockquote>
</div><p>
Men det er også den form for spektakulær fortælling om magtens rådne hjerte, 
som er så dragende og underholdende: Aldrig har man set nogen spejle to æg 
så magtsygt (ja!) som Claire Underwood. Aldrig har man set så kold, men 
effektiv en dynamik i et ægteskab: Som når Claire finder sin husbond 
afmægtigt grædende på kontorgulvet, og hun ordløst trækker sine løbebukser 
af og rider ham, indtil han snøftende er klar til (anti)moralsk 
oprejsning.</p><h3><b>Kynismen skuffer aldrig </b></h3><p>
Til tider er der en noget uoverskuelig mængde handlingstråde med uendelige 
kolbøtter af magtspil og studehandler, som kan blive forvirrende (ergo en 
knivspids frustrerende) at holde styr på. Men det er momenterne af 
spektakulært iscenesat kynisme, der er seriens vigtigste fascinationskraft. 
</p><p>
Derfor er det i øvrigt også sjovt, at det danske parlamentspolitiske drama 
’Borgen’ er blevet så flot modtaget i USA. Da vi forlod Birgitte Nyborg på 
Christiansborg efter tredje sæson, havde hun netop valgt, helt magtydmygt, 
at takke nej til statsministerposten, fordi det var »det rigtige for 
danskerne«. Hun overvandt magtbegær og hævnlyst for at tjene et større 
formål. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2241185/birgitte-nyborgs-moede-med-frank-underwood-naermer-sig-gevaldigt/">Birgitte Nyborgs 'møde' med 
Frank Underwood nærmer sig gevaldigt</a></p><p>
Inden for seriens logik gjorde det hende til grundlæggende god, til en tjener 
af demokratiet og en moralsk ledestjerne for sine ansatte – og seerne. 
</p><p class=" bl-elem">
’House of Cards’, derimod, fascinerer med sit portræt af moralsk afstumpethed. 
Det er to historier, som begge limer os fast til skærmen, og som på hver sin 
måde fodrer vores trang til at holde med det gode: Enten identificerer vi os 
med magten, eller også distancerer vi os hyggeligt fra dens 
mareridtsversion. 
</p>	
</div>
</div></body></html>
