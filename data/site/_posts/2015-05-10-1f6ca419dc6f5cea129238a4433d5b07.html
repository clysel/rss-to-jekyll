---
layout:     post
title: 	    "Hjertepatient om travlt personale: »Du prøver bare at overleve til om mandagen«"
post_author:	    
post_date:	    Sun, 10 May 2015 16:25:08 +0200
post_site:	    politiken.dk 
post_link:	    http://politiken.dk/indland/ECE2661521/hjertepatient-om-travlt-personale-du-proever-bare-at-overleve-til-om-mandagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg blev vækket af en sygeplejerske klokken seks om morgenen med beskeden: 
'Du har ikke fået nogen blodprop'. Øhh, undskyld, hvad? Så sagde hun 'Hov, 
undskyld, forkert patient' og gik igen, mens jeg lå skræmt tilbage og 
tænkte: Hvad sker der?«. 
</p><p>
Sådan beskriver den 35-årige hjertepatient Michael Norman en oplevelse, han 
havde, da han blev opereret i hjertet for to måneder siden. 
</p><p>
En ny undersøgelse, som Megafon har foretaget for Dansk Sygeplejeråd af næsten 
1.000 patienter, viser, at næsten hver fjerde patient har oplevet, at 
sundhedspersonalet ikke havde tid til at holde dem ordentligt orienteret om 
forløbet under deres hospitalsbesøg. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg fik ikke noget som helst at vide. Og når jeg sagde, at jeg havde ondt, 
kunne der gå flere timer, før der blev reageret
</p>
<p class="sender">
Anna Mikkelsen 
</p>
</blockquote>
</div><p/><p>
Samtidig har cirka hver femte patient ifølge undersøgelsen oplevet ikke at 
kunne få fat i sundhedspersonalet, når de havde brug for hjælp. 
</p><p>
Ifølge direktør hos Danske Patienter Morten Freill er »sundhedspersonalet på 
hospitalerne voldsomt pressede«: 
</p><p>
»Overbelægning på medicinske afdelinger er flere steder mere reglen end 
undtagelsen, og der hersker ofte kaotiske tilstande på akutafdelingerne. Det 
fører til flere fejl«, siger han. 
</p><p>
Politiken har talt med tre hjertepatienter, som i høj grad kan nikke 
genkendende til den manglende hjælp og information fra hospitalernes travle 
sundhedspersonale. 
</p><p><b>Fejlmedicinering førte til hjertesvigt</b></p><p/><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Anna_Mikkelsen_935021u.jpg" alt="" border="0"/><span class="caption"><span class="f-img-caption">Omsorg. 
</span>Anna Mikkelsen fik forkert medicin under sin indlæggelse. Privatfoto.</span></span></p><p>
At travlheden og den manglende kommunikation kan føre til fejl, oplevede 
32-årige Anna Mikkelsen på egen krop, da hun sidste måned blev indlagt. Anna 
Mikkelsen skulle opereres for en hjerterytmeforstyrrelse. Hun endte mod 
forventning med at være indlagt på hjertemedicinsk afdeling i en uge, fordi 
hun under operationen fik den forkerte medicin. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke den enkelte, der fejler. De har bare for travlt, og det er ikke 
betryggende som patient
</p>
<p class="sender">
Michael Norman 
</p>
</blockquote>
</div><p/><p>
»Jeg skulle opereres, fordi min hvilepuls konstant var på 120-130 og steg til 
200 ved den mindste smule aktivitet. Under operationen skulle jeg have haft 
antropin, men fik i stedet adrenalin to gange ved en fejl. Det chokerede mit 
hjerte og resulterede i, at jeg fik hjertesvigt. Mit hjerte blev ude af 
stand til at trække sig sammen på normal vis og begyndte at kompensere ved 
at øge min puls voldsomt«, fortæller Anna Mikkelsen om de livstruende 
konsekvenser. 
</p><p>
Anna Mikkelsen lå i flere dage efter operationen med smerter uden at vide, 
hvad der var galt. 
</p><p>
»Jeg fik ikke noget som helst at vide. Og når jeg sagde, at jeg havde ondt, 
kunne der gå flere timer, før der blev reageret. Så kom sygeplejersken ind 
efter seks timer og spurgte, om jeg stadig havde ondt, og når jeg så svarede 
ja, vendte hun om og noterede det. Men jeg fik ikke noget smertestillende«, 
fortæller Anna Mikkelsen om sin indlæggelse. 
</p><p><b>For travlt til nærvær</b></p><p>
Udover den manglende information var der heller ikke meget nærvær at finde 
blandt sundhedspersonalet. 
</p><p>
»Personalet havde for travlt med at undersøge, om mine værdier så pæne ud, til 
lige at sidde ned et øjeblik og høre, hvordan jeg havde det. Men det havde 
jeg virkelig brug for, da jeg lå der og var så bange, ulykkelig og langt fra 
min familie«, fortæller hun. 
</p><div class="art-quote article-box">
<p class="quote"/>
<blockquote>
<p class="quote-txt">
Når man står i en skræmmende situation og ikke ved, hvor slemt det er, det man 
fejler, vil man rigtig gerne vide noget
</p>
<p class="sender">
Michael Norman 
</p>
</blockquote>
</div><p/><p>
Og det er et problem, at der ikke er tid til at opfylde patienternes behov, 
mener formand for sygeplejerskerne Grete Christensen. 
</p><p>
»Det er en stor frustration i disse år, at vores medlemmer ikke har den 
nødvendige tid til at sidde stille og roligt med patienten, når patienten 
har brug for det«, siger Grete Christensen. 
</p><p><b>»Det er skræmmende ikke at vide noget«</b></p><p>
Og Anna Mikkelsen er langt fra den eneste, der har savnet information under 
sit hospitalsophold. 
</p><p>
Michael Norman er 35 år og var indlagt for to måneder siden, da han skulle 
opereres i hjertet. Han fik under sin indlæggelse både fejlinformation og 
forkerte piller. 
</p><p>
»Som patient har man ikke den følelse, at personalet ved, hvem man er, eller 
hvad ens sygdom er. Det er som om, man starter forfra, hver gang der kommer 
en ny sygeplejerske. Det er ikke den enkelte, der fejler. De har bare for 
travlt, og det er ikke betryggende som patient«, fortæller han. 
</p><p>
»Det er forvirrende. Sindssygt forvirrende. Når man står i en skræmmende 
situation og ikke ved, hvor slemt det, man fejler, er, vil man rigtig gerne 
vide noget. Men der var ingen, der sagde noget, for folk vidste ingenting«, 
siger Michael Norman. 
</p><p><b>Manglende personale efter klokken 15</b></p><p>
Per Sennicksen er 54 år og er blevet opereret flere gange i løbet af det 
sidste år. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Per_Sennicksen_935023u.jpg" alt="" border="0"/><span class="caption"><span class="f-img-caption">Patientsikkerhed. 
</span>Per Sennicksen fortæller om manglende kommunikation, da han var indlagt. Privatfoto.</span></span></p><p>
Per Sennicksen understreger ligesom Michael Norman, at han ikke bebrejder 
personalet, der var både søde og professionelle, men han lagde i høj grad 
mærke til travlheden på hospitalerne. 
</p><p>
»Der er meget begrænset kommunikation. Jeg blev i ambulance sendt frem og 
tilbage mellem to hospitaler, fordi det ene ikke vidste, at min pacemaker 
var indstillet specielt. En anden gang havde hospitalet ikke min journal, og 
det hele tog derfor ekstra lang tid«, fortæller Per Sennicksen, der 
derudover bemærkede, hvor meget bemandingen på hospitalerne ændrede sig i 
løbet af hans indlæggelse. 
</p><div class="art-quote article-box">
<p class="quote"/>
<blockquote>
<p class="quote-txt">
Man er jo ikke mindre syg efter klokken 15, eller fordi det er lørdag. Så du 
prøver bare at "overleve" til om mandagen
</p>
<p class="sender">
Per Sennicksen 
</p>
</blockquote>
</div><p/><p>
»Der er flest på arbejde i hverdagene mellem 7 og 15. Derefter reduceres 
mandskabet på aftenholdet, og der er endnu færre på natholdet. I weekenderne 
er der meget tomt. Der sker ingenting. Og man er jo ikke mindre syg efter 
klokken 15, eller fordi det er lørdag. Så du prøver bare at 'overleve' 
til om mandagen«, fortæller Per Sennicksen. 
</p><p>
Sundhedsminister Nick Hækkerup (S) oplyser skriftligt til Politiken, at det 
»dur ikke, hvis patienterne på sygehusene ikke får den hjælp og information, 
de har brug for«. 
</p><p class=" bl-elem">
»Der skal være tid til patienterne, de skal kunne få hjælp og svar på 
spørgsmål om for eksempel deres behandling og sygdom. Der er travlt på mange 
sygehuse. Læger, sygeplejersker og andet sundhedspersonale knokler derudaf, 
det er jeg fuldt ud klar. Derfor er vi i regeringen også parate til at 
investere i vores sygehusvæsen, og alene det seneste års tid er der sat mere 
end 10 milliarder kroner ekstra af til sundhedsvæsnet«, skriver Nick 
Hækkerup (S). 
</p>	
</div>

</div></body></html>
