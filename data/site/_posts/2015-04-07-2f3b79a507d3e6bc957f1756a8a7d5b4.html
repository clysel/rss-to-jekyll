---
layout:     post
title: 	    "Kodefejl var skyld i omfattende 911-nedbrud: Nu udskrives der kæmpebøder"
post_author:	    Martin Bernth
post_date:	    Tue, 07 Apr 2015 15:01:39 +0000
post_site:	    www.version2.dk 
post_link:	    http://www.version2.dk/artikel/kodefejl-var-skyld-i-omfattende-911-nedbrud-nu-udskrives-der-kaempeboeder-134955?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>For et år siden stod 11 millioner borgere i delstaten Washington uden mulighed for at kontakte alarmcentralen i adskillige timer. I den periode gik mere end 6.600 nødopkald ikke igennem på grund af en softwarefejl, som nemt og hurtigt kunne være blevet udbedret.</p>

<p>Derfor har den nationale myndighed med ansvar for at regulere tele- og radioindustrien, FCC, nu idømt to softwarevirksomheder med ansvar for at viderestille de mange 911-nødopkald til de rigtige lokale operatører millionstore bøder. <a href="http://www.theverge.com/2015/4/6/8353495/fcc-fine-intrado-centurylink-911-outage">Det skriver The Verge.</a></p>

<p>Virksomheden Intrado Communications skal betale knap 10 millioner kroner, mens teleselskabet CenturyLink må hoste op med hele 111 millioner kroner, hvilket er den største 911-relaterede bøde, FCC nogensinde har givet en virksomhed.</p>

<p>De store bøder skyldes, at FCC’s efterforskning viste, at de to virksomheder forsømte deres ansvar og ikke handlede hurtigt nok, da fejlen opstod. Blandt andet kunne Intrado have omdirigeret alle sine opkald til en redundant central i Miami, da problemet var kendt, men på grund af en langtrukken fejlfindingsprocedure fik nedbruddet lov at vare ved i seks timer.</p>

<p>Også telegiganten Verizon er blevet idømt en 23 millioner kroner stor bøde i forbindelse med nedbruddet og virksomhederne skal i kølvandet på fejlen indarbejde nye fejlsikringer og procedurer.</p>
  </section>

      </div></body></html>
