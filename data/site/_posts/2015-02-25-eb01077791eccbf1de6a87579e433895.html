---
layout:     post
title: 	    "Lego vil ind i Østens børneværelser: »Det er et nøglemarked«"
post_author:	    
post_date:	    Wed, 25 Feb 2015 16:42:16 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2563093/lego-vil-ind-i-oestens-boernevaerelser-det-er-et-noeglemarked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke så almindeligt, at en topchef for en global koncern bryder ud i 
sang og dans, når han fremlægger et regnskab. Men da Jørgen Vig Knudstorp i 
dag præsenterede Legos årsresultat for 2014, kastede han sig pludselig ud i 
en à capella-version af sangen 'Everything is Awesome' fra 'The Lego Movie'. 
Og dansede til. 
</p><p>
Nu er Lego et selskab, der lever af leg og underholdning, så det skader jo 
ikke at markere, at slipset sidder løst. Og dertil kom, at Lego-resultatet 
bød på en række nye rekorder for selskabet: Omsætningen steg med 13 procent 
til 28,6 milliarder kroner, og resultatet efter skat rundede 7 milliarder 
kroner, en fremgang på 15 procent. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2562586/lego-offentliggoer-regnskab-med-globalt-voksevaerk/">Lego offentliggør regnskab med 
globalt vokseværk</a></p><p>
Med resultatet distancerer Lego sig fra de to amerikanske medlemmer af 
legetøjsbranchens globale top-tre: Mattel, kendt fra Barbie, fik et fald i 
omsætningen på 7 procent, og Hasbro, der står bag Transformers og brætspil 
som Risk, havde en mere beskeden fremgang på 5 procent. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/2015-02-25__konomi_916005k.jpg" alt="" border="0"/></span></p><p>
Meget af Legos fremgang skyldtes den overraskende succes med selskabets kendte 
film og salg af de afledte produkter. 
</p><h3>
»Awesome« resultat 
</h3><p>
Dertil kommer, at Lego ligger langt højere, når det gælder driftsoverskud: Når 
de tre store sælger varer for 100 kroner, kan Mattel og Hasbro stikke 
henholdsvis 11 kroner og 15 kroner ned i foret, når alle omkostninger er 
betalt. Lego tjener derimod 34 kroner. Også dette tal er steget støt de 
seneste år. 
</p><p>
Derfor holdt finansdirektør John Goodwin stilen, da han overtog ordet på 
pressekonferencen: 
</p><div class="art-quote article-box">
<p class="quote"/>
<blockquote>
<p class="quote-txt">
I finansjargon er det 'særdeles tilfredsstillende'. I Lego-jargon er det 
'AWESOME'!
</p>
<p class="sender">
John Goodwin, finansdirektør, Lego 
</p>
</blockquote>
</div><p/><p>
»I finansjargon er det 'særdeles tilfredsstillende'. I Lego-jargon er det 
'AWESOME'!«, sagde den engelske direktør med eftertryk. 
</p><h3>
Nu gælder det Asien 
</h3><p>
Men Lego er slet ikke færdig med at vokse, siger John Goodwin efterfølgende i 
et telefoninterview med Politiken. Nu gælder det om at få fat i de mange 
unge, der bor uden for de store gamle markeder som EU og USA - og det vil 
især sige de voksende middelklasser i Asien. 
</p><p>
»Når man ser på verdens befolkning, bor omkring 10 procent af børnene i vores 
aldermålgruppe i vores traditionelle højborge i Vesteuropa og Nordamerika. 
90 procent af børnene i vores målgruppe er altså i markeder, hvor vi ikke 
har en særlig stærk tilstedeværelse. Derfor er Asien i fokus. Det er et 
nøglemarked«, siger han. 
</p><p>
Lego er traditionelt meget karrig med oplysninger om salg af både enkelte 
produkter og på enkelte markeder. Koncernen vil dog godt sige, at 
salgsvæksten har været over 10 procent i alle regioner i verden - dog størst 
i Asien. 
</p><p>
»Salgsvæksten drives af, at vi kommer ind på nye markeder. Kina voksede mere 
end 50 procent i 2014, og det oven på, at det allerede var vokset mere end 
50 procent fra året før. Det er ganske vist fra et lavt udgangspunkt, men 
det er hurtigt ved at blive et meget stort marked for os«, siger 
finansdirektøren. 
</p><h3>
Det kinesiske pres 
</h3><p>
Ifølge analyseorganisationen Euromonitor International havde Lego i 2013 en 
markedsandel på 3,3 procent i Kina - på verndesplan er Legos markedsandel 
godt og vel dobbelt så stor. Markedsandelen er dog steget støt; i 2008 var 
den 2,4 procent, og Lego er nu tredjestørst i Kina, lige foran Mattel med 
2,9 procent; den amerikanske konkurrent blev overhalet i 2012. 
</p><div class="art-quote article-box">
<p class="quote"/>
<blockquote>
<p class="quote-txt">
Lego er notorisk svag inden for den digitale spilverden
</p>
<p class="sender">
Utku Tansel, analytiker, Euromonitor 
</p>
</blockquote>
</div><p>Utku Tansel, der er Euromonitors analysechef inden for 
legetøjsbranchen, noterer sig, at Lego er inde i en »dynamisk« udvikling 
især på grund af Lego-filmen. 
</p><p>
Men han understreger, at det er afgørende, at Lego klarer sig godt i Østen, 
især fordi konkurrenter som amerikanske Mattel og canadiske Spin Master er 
ved at møve sig ind på Legos kernekompetence inden for byggelegetøj. 
</p><p><b class="ext-link">LÆS BAGGRUND</b><a class="embeddedlink" href="http://politiken.dk/oekonomi/virksomheder/ECE2562152/overblik-tre-giganter-besaetter-dit-boernevaerelse/">Overblik: Tre giganter besætter 
dit børneværelse</a></p><p>
»Legos indmarch i Asien- og Stillehavsområdet skal være en prioritet«, siger 
han. »Lego er den dominerende kraft i denne kategori i sine kernemarkeder, 
men det har en betydeligt mere sårbar position i de vigtige vækstmarkeder 
som Kina«. 
</p><p>
Lego er i øjeblikket ved at bygge en stor fabrik i Jiaxing i Kina, der sammen 
med andre anlæg i Mexico og Ungarn har betydet, at investeringsbudgettet 
også satte rekord i 2013 med 3,1 milliarder kroner. 
</p><div class="art-quote article-box">
<p class="quote"/>
<blockquote>
<p class="quote-txt">
Faktisk er det en kamp at følge med
</p>
<p class="sender">
John Goodwin, finansdirektør, Lego 
</p>
</blockquote>
</div><p>»I 2013 satte vi rekord med investeringer, og nu har vi så slået 
rekorden med en halv milliard. Det hænger sammen med vores vækst. Faktisk er 
det en kamp at følge med«, siger John Goodwin - og understreger, at de næste 
mange år er der dog næppe brug for flere nybyggerier. 
</p><h3>
Tøbrud hos pigerne 
</h3><p>
Det er ikke kun 'The Lego Movie', der står bag resultatet. Flere analytikere 
har påpeget, at Lego de seneste tre-fire år har fået et gennembrud hos 
pigerne med Lego Friends-serien, efter at koncernen i årevis ikke havde 
forstået, at drenge og piger leger forskelligt. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2562024/lego-har-fundet-den-hemmelige-doer-til-pigevaerelserne/">Lego har fundet den hemmelige 
dør til pigeværelserne </a></p><p>
Det erkender John Goodwin gerne. I lang tid lavede Lego kun produkter, der 
handlede om at skabe og bygge, siger han. Samtidig brugte Lego mange kræfter 
på partnerskaber med varemærker som Star Wars, Harry Potter og Batman. 
</p><p>
»Men licensprodukter er ofte konfliktorienterede, fordi de typisk bygger på 
film, der skildrer konfliktsituationer. Og det, vi opdagede, var, at der var 
et stort hul i vores portefølje for børn, der gerne vil lege i et miljø, der 
handler mere om relationer. Det hul blev fyldt af Friends, og vi fik tag i 
en masse nye kunder«. 
</p><p>
Det gode ved den udvikling er, at det viser sig, at den strategi ser ud til at 
kunne bruges overalt i verden. For ud over små forskelle fra land til land, 
så er det de samme produkter, der sælger verden over, siger han. 
</p><p><b class="ext-link">LÆS ARTIKEL</b><a class="embeddedlink">Detaljerne er overvældende i 
Legohuset i London</a></p><p>
Ifølge Utku Tansel fra Euromonitor har Lego dog et ømt punkt, når det gælder 
Asien: Elektronik. 
</p><p class=" bl-elem">
»Lego er notorisk svag inden for den digitale spilverden. Det er noget, 
selskabet bliver nødt til at tage sig af, for digitalspil ser ud til at 
blive det mest dynamiske produkt inden for legetøj og spil fra 2013 til 
2018, og det har potentielt en afgørende rolle for Legos ekspansion i Asien 
og Stillehavsområdet«, siger analytikeren. 
</p>	
</div>
</div></body></html>
