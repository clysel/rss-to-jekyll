---
layout:     post
title: 	    "Eksperter: Nemt at skaffe våben fra det sorte marked"
post_author:	    
post_date:	    Wed, 04 Mar 2015 16:17:53 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2566111/eksperter-nemt-at-skaffe-vaaben-fra-det-sorte-marked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Har du 15.000 kroner og en lyssky kontakt? Så burde det ikke tage mere end et 
par dage at skaffe en pistol på det sorte marked. 
</p><p>
Sådan lyder det fra bandekender Aydin Soei, der er sociolog og forfatter til 
flere bøger om bandemiljøet. 
</p><p>
»I bandemiljøet flyder det med våben. Der er så mange i omløb, at man nemt få 
adgang til en almindelig pistol«, siger han. 
</p><p>
Et lignende billede tegner også Rigspolitiets Nationale Efterforskningscenter 
(NEC), der overvåger den organiserede kriminalitet i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2552115/gerningsmand-voksede-op-med-vold-vaaben-og-bandekrig-i-ghettoen/">Gerningsmand voksede op med 
vold, våben og bandekrig i ghettoen</a></p><p>
Her kan centrets leder Michael Ask ikke oplyse hvor mange illegale våben, der 
skønnes at være i omløb. Men han bekræfter, at »hvis man vil, har pengene og 
ved, hvem man skal spørge, så er der ingen tvivl om, at man kan skaffe et 
våben ret hurtigt«. 
</p><h3>
Flere skydevåben i omløb 
</h3><p>
Udmeldingerne kommer i kølvandet på skudattentaterne i København forrige 
weekend, hvor to personer blev dræbt og fem betjente såret, da 
gerningsmanden affyrede op til flere skud ved Krudttønden på Østerbro og ved 
den jødiske synagoge i Krystalgade. 
</p><p>
Skud der blandt andet kom fra en M95-militærriffel, som ifølge DR angiveligt 
var skaffet af bandekriminelle med tilknytning til vestegnsbanden La Raza. 
</p><p><b class="ext-link">BANDEKENDER </b><a class="embeddedlink" href="http://politiken.dk/indland/ECE1919916/bandekender-jeg-tror-desvaerre-at-vi-skal-vaenne-os-til-at-der-bliver-skudt-i-gadebilledet/">»Jeg tror desværre, at vi skal vænne 
os til, at der bliver skudt i gadebilledet«</a></p><p>
Og netop hos bandekriminelle er skydevåben nu en integreret del af miljøet, 
fortæller Aydin Soei. 
</p><p>
»Hvor man i slutningen af 90'erne afgjorde kampe med næverne, ændrede det sig 
i starten af 00'erne til også at omfatte knive. Men i 2008 blev skydevåben 
også en del af virkeligheden«, siger han om grunden til, at der siden den 
første bandekonflikt brød ud i 2008, har floreret både pistoler samt halv og 
helautomatiske våben i de krimeinelle kredse. 
</p><p>
Også hos Rigspolitiets Nationale Efterforskningscenter er man opmærksomme på 
den ulovlige våbenhandels dramatiske vækst. 
</p><p>
»Det med at skyde, er ikke noget vi sådan rigtigt har set før 2010. Der 
begyndte det at blive normalt at have våben på sig i bandemiljøet, og det er 
desværre kommet for at blive«, siger Michael Ask om de sidste års stigning i 
antallet af illegale våben. Han vil ikke afvise, at banderne tilmed har 
ulovlige våbendepoter rundt om i Danmark. Dels til salg og dels så de i 
tilfælde af en ny konflikt kan forsyne sig hurtigt. 
</p><div class="art-quote article-box">
<p class="quote"/>
<blockquote>
<p class="quote-txt">
Det med at skyde, er ikke noget vi sådan rigtigt har set før 2010. Der 
begyndte det at blive normalt at have våben på sig i bandemiljøet, og det er 
desværre kommet for at blive
</p>
<p class="sender">
Michael Ask, NEC 
</p>
</blockquote>
</div><p/><h3>
Stammer fra udlandet og indbrud 
</h3><p>
Ifølge Michael Ask stammer de illegale våben, der florerer på det sorte 
marked, enten fra udlandet, hvor organiserede kriminelle smugler våbnene 
over grænsen, eller også er de stjålet fra kaserner, militærinstallationer, 
private hjem, skytteforeninger eller våbenbutikker. 
</p><p>
»De våben, der er i omløb, stammer nogenlunde ligeligt fordelt mellem indbrud 
og våben, der er kommet over grænsen«, siger Michael Ask og tilføjer, at ud 
af de 339.000 lovligt registrerede skydevåbenvåben der er i Danmark, 
forsvinder der cirka 500 om året, enten ved tyveri eller på anden vis. 
</p><p>
Ved terrorangrebet i København var den riffel, som gerningsmanden affyrede 
skud fra mod Krudttønden, en af hjemmeværnets militærriffler, der var meldt 
stjålet efter et hjemmerøveri. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2553369/hjemmevaernet-overvejer-centrale-vaabenlagre-efter-terrorangreb/">Hjemmeværnet overvejer 
centrale våbenlagre efter terrorangreb</a></p><p>
En opgørelse fra Forsvarskommandoen har vist, at der i perioden 2007 til 2013 
er blevet stjålet 317 skydeklare våben fra Forsvaret, inklusiv hjemmeværnet. 
Tallene viser også, at man i samme periode fik tilvejebragt 247 af de 
mistede våben, og dermed mangler Forsvaret stadig 70 komplette våben. 
</p><p>
Omkring to-tredjedele af de bortkomne våben stammer fra Danmarkshistoriens 
største kasernerøveri mod Antvorskov Kaserne i 2009, hvor der blev stjålet 
189 af kasernens våben. I både 2012 og 2013 mistede Forsvaret kun fem 
komplette skydevåben, hvilket er et rekordlavt antal. 
</p><h3>
Smugler pistoler i benzintanke 
</h3><p>
Typisk kommer de udenlandske våben fra Østeuropa og Balkan, hvor der dels er 
mindre restriktive våbenlove, men hvor der også stadig er et stort antal 
våben i omløb efter Sovjetunionens sammenbrud og krigene i 1990'erne. 
</p><p>
Herfra bliver de smuglet til Danmark gennem organiserede kriminelle, der også 
smugler blandt andet stoffer til de kriminelle netværk herhjemme. 
</p><p>
»De kommer typisk ind i små portioner ad gangen - måske 5-10 stykker. Og det 
kan altså smugles i en personbil«, forklarer Michael Ask (NEC) om kurerernes 
metoder, når de fragter våben over grænsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE870140/antallet-af-beslaglagte-vaaben-er-tredoblet/">Antallet af beslaglagte våben 
er tredoblet</a></p><p>
»Du vil blive overrasket over, hvor mange hulrum der er i sådan en bil. Vi 
finder skydevåben i bilmoterer, der er blevet skilt ad - og også i 
benzintanke«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Du vil blive overrasket over, hvor mange hulrum der er i sådan en bil. Vi 
finder skydevåben i bilmoterer, der er blevet skilt ad - og også i 
benzintanke
</p>
<p class="sender">
Michael Ask, NEC 
</p>
</blockquote>
</div><p/><p>
De våben som der er flest af i omløb, er pistoler, fordi de er nemmest at 
smugle, men politiet har også konfiskeret maskingeværstyper såsom 
kalashnikov. 
</p><p>
Dog er tungere våben, som den militærriffel gerningsmanden skød med på 
Krudttønden, mere sjældne, fordi de er dyre og der ikke er så mange af dem, 
oplyser Michael Ask. 
</p><h3>
Internationalt samarbejde styrket 
</h3><p>
Netop strømmen af ulovlige våben fra øst ser Ayden Soei som den største 
trussel, og han efterlyser derfor mere fokus på hvordan, den kan bremses. 
</p><p>
Ifølge Michael Ask fra Rigspolitiets Nationale Efterforskningscenter kan 
handlen på tværs af grænser reduceres, men det er dog lige så svært at 
stoppe som narkotikahandel. 
</p><p class=" bl-elem">
Han peger dog på, at det internationale samarbejde er blevet styrket de sidste 
år, ligesom også efterforskningen af bagmændene på Balkan er blevet 
intensiveret. 
</p>	
</div>
</div></body></html>
