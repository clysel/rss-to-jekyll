---
layout:     post
title: 	    "V og SF: Regeringens landdistriktspolitik løser ingen problemer "
post_author:	    
post_date:	    Thu, 07 May 2015 20:25:01 +0200
post_site:	    politiken.dk 
post_link:	    http://politiken.dk/indland/politik/ECE2659178/v-og-sf-regeringens-landdistriktspolitik-loeser-ingen-problemer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver ikke svært for regeringen at finde flertal for forslaget om at gøre 
det muligt for friskolerne at oprette filialer på de 27 danske småøer. 
</p><p>
Det slår Venstres landdistriktsordfører Thomas Danielsen fast over for 
Politiken. 
</p><p>
For regeringen sparker med forslaget en pivåben dør ind, som et enigt 
landdistriktsudvalg allerede har færdigbehandlet, siger han og langer ud 
efter de øvrige initiativer, som regeringen i dag har lanceret til at løfte 
landdistrikterne. 
</p><p>
»Med al respekt, så er det jo ikke lokalsagen med Fejø-skole, der kommer til 
at fremme en positiv udvikling i landdistrikterne«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2657960/regeringen-kommer-12-oe-boern-til-undsaetning-med-aendring-af-friskolelov/">Regeringen kommer 12 ø-børn 
til undsætning med ændring af friskolelov</a></p><div class="art-fakta article-box">
<h4 class="fallback">fakta</h4>
<h5>
Det vil regeringen</h5>
<div class="fakta-body" data-buildingblock="embedded_factboxlink">
<ul><li>Styrkelse af flexboligordningen</li><li>Styrket indsats for nedrivning og landsbyfornyelse</li><li>Pulje til forbedring af kollektiv trafik i yderområderne</li><li>Bedre rammer for skoletilbud på mindre øer</li><li>Styrkede muligheder for etablering og udvidelse af erhverv i landzoner</li><li>Øget fleksibilitet og kortere sagsbehandlingstid i kommunernes fysiske planlægning</li><li>Udvikling af bymidter samt placering af internetbutikker og butikker med pladskrævende 
varer</li><li>Skibe med udenlandsk personale fritages for krav om arbejdstilladelse ved op til 
tre anløb til værft</li><li>Forlængelse af Vestdansk Vækstkapital</li><li>Fjernelse af bunkers</li><li>Oprensninger i indsejlinger, bassiner og sejlløb</li><li class=" bl-elem">Endnu bedre bredbånds- og mobildækning i Danmark</li></ul><p class=" bl-elem">
Kilde: <a class=" bl-elem" target="_blank" href="http://www.mbbl.dk/nyheder/nyhed/bredt-loeft-til-landdistrikterne">By-, 
Bolig- og Landdistriktsministeriet</a></p>
</div>
</div><p>
»Det er da udmærket, men det flytter ingenting. Det er ikke ligefrem et 
omfattende landdistriktsudspil. Det er nogle gode overskrifter, men de tager 
ikke hånd om det, der er brug for«, siger Thomas Danielsen og fortsætter: 
</p><p>
»Det virker som panik før lukketid, at man lige skynder sig at lave nogle 
overskrifter og så siger, at man har et landdistriktsudspil. Det er en 
meget, meget tynd kop te, og det kommer ikke til at gøre noget ved 
vandringen fra land til by«. 
</p><h3>
SF: Regeringens udspil er for tilfældigt 
</h3><p>
Også hos regeringens støtteparti er der opbakning til forslaget om at gøre det 
muligt for friskoler at etablere filialer på småøerne. 
</p><p>
Og SF’s landdistriktsordfører Karina Lorentzen er også enig i regeringens plan 
om at fjerne flere bunkers langs Vestkysten. Men heller ikke SF mener, at 
udspillet fra regeringen løser problemet med yderområderne. 
</p><p>
»Forslagene har en lidt tilfældig karakter og i SF mener vi, at der er behov 
for en meget mere sammenhængende strategi for, hvordan vi skaber bedre 
vilkår for de meste trængte områder i Danmark«, siger hun i en kommentar. 
</p><p>
»Regeringen adresserer desværre ikke det allerstørste problem for 
yderområderne, nemlig de manglende lån til boliger og erhverv, som truer med 
at kvæle bosætning og vækst, og som er langt den største barriere«, siger 
hun. 
</p><h3>
Minister: Vi overtog en retningsløs landdistriktspolitik 
</h3><p>
By-, bolig- og landdistriktsminister Carsten Hansen (S) fremhæver, at 
regeringen med udspillet har givet ekstra penge til nedrivning og 
landsbyfornyelse, billigere priser på færger og en række planlovsændringer, 
som kommunerne ifølge ministeren har efterspurgt. 
</p><p>
Han skyder tilbage på Venstre og kritiserer oppositionspartiets 
landdistriktspolitik, dengang de sad i regering. 
</p><p class=" bl-elem">
»Før vi overtog regeringsmagten, var der ingen retning på 
landdistriktspolitikken. Nu har vi i snart fire år arbejdet målrettet med de 
problemer, der er, men også med de mange styrker, som landdistrikterne har. 
Vi har nået meget, og nu tager vi endnu nogle skridt«, siger han i en 
skriftlig kommentar. 
</p>	
</div>

</div></body></html>
