---
layout:     post
title: 	    "Nat på museet: Statens Museum for Kunst inviterer til overnatning"
post_author:	    
post_date:	    Thu, 05 Mar 2015 21:34:32 +0100
post_site:	    politiken.dk 
post_link:	    http://politiken.dk/ibyen/udstilling/ECE2572972/nat-paa-museet-statens-museum-for-kunst-inviterer-til-overnatning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Statens Musem for Kunst nu på fredag lukker, sender de sidste besøgende 
hjem og slukker lyset på museet for natten, får en lille gruppe mennesker 
lov at blive. 
</p><p>
Med dyne og liggeunderlag er en blandet skare af 50 danskere i alle aldre 
blevet udvalg til at få lov til at blive og overnatte på museet. 
</p><p>
Mens mørket falder på og de sidste rengøringsfolk går hjem fra de tomme 
haller, vil der blive serveret aftensmad for de deltagende og fortalt 
spøgelseshistorier fra én af museets vagter. 
</p><p>
»Det handler om at teste grænserne for, hvad et kunstmuseum kan, og hvad 
gæsterne kan bruge det til. Det ligger i forlængelse af vores udstilling om 
hjemlighed og tilhørsforhold - og er en gimmick for at undersøge, om folk 
kan indrette sig hjemligt på et museum. På et bredere plan handler det også 
om, at vi gerne vil invitere publikum inden for og gøre museet tilgængeligt 
for flere«, forklarer Mikkel Bogh, der er direktør for SMK. 
</p><h3>
Vil være mere åbent og let tilgængeligt 
</h3><p>
Museumsovernatningen sker i forbindelse med den 12. udgave af SMK Fridays, der 
er museets bud på en anderledes og intelligent fredagsbar. 
</p><p>
Udover SMK Fridays har SMK inden for det seneste år også inviteret til blandt 
andet TED Talks, lydkunst i Østre Anlæg og projektet 9x9x9, hvor ni 
skuespillere dramatiserede tekster, som ni forfattere havde skrevet med 
inspiration fra ni værker fra SMK's samling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2079524/nu-kommer-det-intelligente-natteliv-til-koebenhavn/">Nu kommer det intelligente 
natteliv til København</a></p><p>
Men hvad handler det om, når museet inviterer til overnatning, fredagsbar 
eller lydkunst i parken? 
</p><p>
»Hvis vi kigger på overnatningen, opnår vi ikke andet end at have prøvet noget 
nyt og afsøgt et område, vi ikke kender. Men samtidig giver vi både de 
besøgende og de, der bare hører om arrangementet, et indtryk af, at vi er 
parate til at række ud i forskellige retninger og åbne nye døre. Vi vil 
gerne være imødekommende, have en bred appel og på én gang være et museum 
for alle og holde et højt niveau«, siger Mikkel Bogh. 
</p><p>
Mikkel Bogh kalder SMK Fridays en »stabil success«, hvor der i snit kommer 
mellem 3.000 og 4.000 besøgende. 
</p><h3>
Det må ikke blive et knæfald 
</h3><p>
Når SMK griber til den slags tiltag, handler det både om tiden og museets 
forudsætninger, mener Politikens kunstredaktør, Peter Michael Hornung. 
</p><p>
»Tidligere har de kæmpet mod et billede af at være et lidt lukket, støvet og 
forældet sted. Samtidig kan de jo ikke løbe fra deres opgave med at formidle 
kunst, der strækker sig mere end 500 år tilbage - og måske ikke er den 
nemmeste at gå til. I de her tider er museer nødt til at tænke nyt og spille 
med nogle nye melodier for at konkurrere med alle de andre kulturelle 
tilbud«, siger Peter Michael Hornung og tilføjer: 
</p><p>
»Men de skal ramme en fin balance, fordi nogle vil mene, at det er et knæfald 
for publikum, der ikke har så meget med kunst at gøre«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2239986/statens-museum-for-kunst-henter-ny-direktoer-paa-kunstakademiet/">Statens Museum for Kunst 
henter ny direktør på Kunstakademiet </a></p><p>
Mikkel Bogh anerkender, at det kan være en udfordring at formidle særligt den 
gamle kunst og konkurrere med byens mange andre kulturtilbud: 
</p><p>
»I dag kan vi ikke tage for givet, at publikum kommer, når vi åbner. Det er 
langt større konkurrence og mange flere udbydere på kulturfronten - og den 
konkurrence om publikums gunst er vi også en del af. Vi har en tung 
formidlingsopgave med særligt den ældre kunst. Og hvis man skal sætte det 
lidt på spidsen, kan vi ikke bare skrive, at vi har en udstilling med 
renæssancekunstneren Albrecht Dürer og regne med, at folk kommer hertil, når 
folk også kan tage i Den Blå Planet«, siger Mikkel Bogh. 
</p><h3>
Publikum får det som en appetizer på museet 
</h3><p>
Og det er i det lys, at SMK Fridays, overnatningen, 9x9x9 og lignende tiltag 
er blevet til: 
</p><p>
»Det handler om at give publikum mange indgange til kunsten og vores samling 
og give publikum nogle godbidder undervejs. Vi ser en stor forpligtigelse i 
også at gøre den ældre kunst inspirerende og indbydende. Og derfor tager vi 
den slags pædagogiske virkemidler i brug«, siger Mikkel Bogh. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2484888/smk-direktoer-vi-konkurrerer-paa-indhold-ikke-besoegstal/">SMK-direktør: Vi konkurrerer 
på indhold, ikke besøgstal</a></p><p><i class=" bl-elem">Men kan det ikke blive for lette kalorier - kan man altid måle successen på 
publikumstælleren?</i></p><p>
»Vi kigger selvfølgelig på besøgstal, men også på, at folk går herfra med en 
kunstoplevelse. Derfor gør vi også meget for at knytte vores arrangementer 
til museets samling. Til vores seneste SMK Fridays arrangement med baroktema 
havde vi alt fra 15-årige til 80-årige gæster. Det er snarere der, successen 
viser sig. Fridays skal fungere som en appetizer, der får folk til at komme 
tilbage og se kunsten og mere af museet«. 
</p><p class=" bl-elem">
Læs mere om det kommende SMK Fridays-arrangement på Statens Musem for Kunsts <a href="https://da-dk.facebook.com/events/418393158324085/" target="_blank">Facebookside</a><i class=" bl-elem">(ekstern link)</i></p>	
</div>
</div></body></html>
