---
layout:     post
title: 	    "Madmekka skyder op i Hovedbanegårdens gamle søjlehal"
post_author:	    
post_date:	    Thu, 26 Mar 2015 06:40:43 +0100
post_site:	    politiken.dk 
post_link:	    http://politiken.dk/mad/ECE2603779/madmekka-skyder-op-i-hovedbanegaardens-gamle-soejlehal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Èt spørgsmål presser sig på, når man åbner glasdøren. Har Dean &amp; 
Deluca rykket en af deres butikker fra New York til Danmark? Men et diskret 
skilt afliver hurtigt tanken. ‘Mad Cooperativet’ står der, hvilket ikke får 
klokkerne til at ringe. 
</p><p>
Men det er Danmarks største detailvirksomhed, Coop, der har smidt de skriggule 
tilbudsskilte i skraldespanden og indrettet den oprindelige ventesal for 
togrejsende på 1.klasse til et nytænkende mad-supermarked. 
</p><p>
»Den her butik skal være det fysiske bevis på det madmanifest, vi lancerede 
for et halvt år siden. Det er vores laboratorium, hvor vi kan eksperimentere 
med den måde, man handler fødevarer på i dag«, siger koncerndirektør Gregers 
Wedell-Wedellberg om det nye barn i Coopfamilien. 
</p><div class="art-fakta article-box">
<h4 class="">
Sådan lyder Coops madmanifest</h4>
<div class="fakta-body" data-buildingblock="embedded_factboxlink">
<p>
Vi vil sætte mere smag på din hverdag.
</p><p>
Vi vil give dig flere gode madoplevelser.
</p><p>
Vi vil gøre økologi til hvermandseje. 
</p><p>
Vi vil gøre det sundere for dig at leve nemt.
</p><p class=" bl-elem">
Du skal have at vide hvad du spiser.
</p>
</div>
</div><p/><p>
De tydelige referencer til fødevaremarkeder i f.eks Grand Central Terminals 
bygninger i New York er ikke tilfældig. 
</p><p>
»Vi har været på inspirationstur til London, Paris og New York for at finde ud 
af, hvordan stedet skulle indrettes, og hvad det skal indeholde. Men jeg 
synes, vi er kommet frem til vores eget originale bud«, vurderer Gregers 
Wedell-Wedellberg. 
</p><p><b>30 meter lang disk med salatslagter, sticks og en hær af folk</b></p><p>
De over hundrede år gamle søjler, de kridthvide runde lofter og de mørke 
træplanker på gulvet sender også et tydeligt signal om, at det ikke er den 
lokale Fakta eller SuperBrugsen, man er gået ind i. 
</p><p>
Bag den ca. 30 meter lange, kurvede disk til højre i butikken står Meyers 
bagerjomfruer klar med frisk brød, kager og sandwich. Jens Rahbek, ejer af 
Sticks N’ Sushi, griller spyd med tilbehør til 15 kroner stykket, og så 
leverer Cofoco en række bud på varme retter til at tage med på farten for 
40-50 kroner. 
</p><p>
Resten af diskens kvadratmeter indeholder alverdens ost, skinker, pølser og 
slagtervarer, som en hel hær af ekspeditricer står klar til at lange over 
disken. 
</p><p>
»Montren med det pakkede hakkede kød får meget lidt plads i forhold til et 
normalt supermarked. I stedet har vi inviteret andre parter med til at 
udvikle et supermarked, som er målrettet folks behov for at få lækker mad 
med på farten. Det gør vi for at eksperimentere med nogle koncepter, som vi 
kan brede ud til vores andre butikker, hvis det bliver taget godt imod«, 
siger Gregers Wedell-Wedellberg. 
</p><p>
Et af de nye påfund er en salatslagter, som står klar med et stort 
mandolinjern. Det eneste du som kunde skal gøre er at håndplukke salater, 
grøntsager og frugt fra hylderne, og så sparer salatslagteren dig for den 
tidskrævende snitning derhjemme. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/salatslagter_923720y.jpg" alt="" border="0"/><span class="caption"><span class="f-img-caption">Salatslagter. 
</span>Ordet er i sig selv ret nyt. Og det er konceptet også. En dame og et mandolinjern står klar til at snitte dine grøntsager for dig. Uden ekstraregning. Foto: Stephen Haar</span></span></p><p><b>Køb ind på landsdækkende tv</b></p><p>
Mad Cooperativet skal ikke ses som en ny kæde under Coop-brandet a la Irma og 
SuperBrugsen. Snoren i budgettet er langt løsere end i enhver anden 
Coop-butik, og der er ingen indkøbschef, der kommer og gokker butikschefen i 
nøden, hvis nogle anderledes varer får hyldeplads. 
</p><p>
Det er Coop-direktionens prestigeprojekt og udlevelsen af enhver købmands drøm 
om at tilbyde kunderne ‘en helt ny måde at handle fødevarer på’. Nu med 
handling bag ordene. 
</p><p>
F.eks. kan du ende på landsdækkende tv, hvis indkøbsturen kulminerer med, at 
TV2 optager deres Go’ Appetit programmer. I kogeøen i bunden af 
supermarkedet står ernæringseksperten Christian Bitz og kokken Claus Holm og 
kokkerer. Og rygterne siger, at de ikke vil være bange for at hive dig væk 
fra kølemontren med skyr for at få dig til at smage på en lynstegt 
svinefilet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/cooperativ3_923711y.jpg" alt="" border="0"/><span class="caption"><span class="f-img-caption">Kogeø. 
</span>Her skal TV2 fremadrettet optage deres Go' Appetit programmer. Midt blandt de handlende i supermarkedet. Foto: Stephen Haar</span></span></p><p><b>Sin eneste af slagsen - men Coop er jo købmænd</b></p><p>
Det er ikke planen, at lignende butikker skal skyde op andre steder i landet, 
og derfor er placeringen i Hovedbanegården nøje udvalgt. 
</p><p>
»Med de ca. 30 mio. der årligt går igennem disse Hovedbanegården, kommer vi ud 
til det bredest mulige udsnit af befolkningen«, siger Gregers 
Wedell-Wedellberg. 
</p><p>
Til gengæld vil convenience-varerne blive en del af Coop-koncernens andre 
supermarkeder, hvis de bliver en succes i Hovedbanegårdens nye madmarked. 
Bliver Mad Cooperativet overrendt af kunder, afviser Gregers 
Wedell-Wedellberg ikke, at det nye koncept kan knopskyde. 
</p><p class=" bl-elem">
»Vi er jo købmænd, så hvis det viser sig at blive en kæmpe succes, vil det 
selvfølgelig være en mulighed«, siger han. 
</p>	
</div>
</div></body></html>
