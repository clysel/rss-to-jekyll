---
layout:     post
title: 	    "Rygter sender finsk stjerne til Ferrari"
post_author:	    
post_date:	    Fri, 08 May 2015 10:54:41 +0200
post_site:	    politiken.dk 
post_link:	    http://politiken.dk/sport/formel1/ECE2660181/rygter-sender-finsk-stjerne-til-ferrari/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om der blot er kørt fire ud af sæsonens 19 formel 1-grandprixer, er 
spekulationerne om næste års felt allerede begyndt at husere i de 
internationale motorsportsmedier. 
</p><p>
Midtpunktet for de første transferhistorier er Valtteri Bottas, hvis kontrakt 
med Williams udløber efter denne sæson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2652346/alt-andet-end-formel-1-ville-vaere-et-tilbageskridt-for-magnussen/">Alt andet end formel 1 ville 
være et tilbageskridt for Magnussen</a></p><div class="art-fakta article-box">
<h4 class="">
Blå bog</h4>
<h5>
Valtteri Bottas</h5>
<div class="fakta-body" data-buildingblock="embedded_factboxlink">
<p><b>Født</b> 28. august 1989 i Nastola, Finland 
</p><p><b>To gange</b> vinder af formel 3 Masters og nr. 1 i GP3-serien i 2011. 
</p><p><b>Tilknyttet Williams</b> siden 2010 først som testkører og siden 2013 som 
officiel kører. 
</p><p><b>Formel 1-debut</b> i det australske grandrpix i 2013. 
</p><p><b>Har indtil</b> videre kørt 77 grandprixer. 
</p><p><b>Bedste</b> placering er en andenplads. 
</p><p class=" bl-elem"><b>Samlet</b> nr. 4 i VM-serien i 2014. 
</p>
</div>
</div><p>
Finnen anses for at være et af feltets allerstørste talenter, og der ventes af 
den grund at blive rift om den 25-åriges underskrift. </p><p>
Bottas er i gang med sin tredje hele sæson hos Williams, og 2014 blev det helt 
store gennembrud for finnen med en samlet fjerdeplads i VM-serien efter seks 
podieplaceringer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2643113/formel-1-legendes-soen-debuterer-med-manr/">Formel 1-legendes søn 
debuterer med manér</a></p><p>
De mest hede rygter i paddocken går på, at Valtteri Bottas skal afløse 
landsmanden Kimi Räikkönen hos Ferrari, hvor den tidligere verdensmester 
ligeledes har kontraktudløb efter denne sæson. 
</p><p>
Räikkönens kontrakt indeholder en klausul, der giver Ferrari option på 
2007-verdensmesteren endnu en sæson, men spørgsmålet er, om det italienske 
team vil udnytte den mulighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2634542/verdensmester-hamilton-sejrer-ogsaa-i-bahrain/">Verdensmester Hamilton sejrer 
også i Bahrain</a></p><p>
Selv afviser Bottas, at han skulle have indgået en forhåndsaftale med det 
legendariske team, der ville gøre ham til holdkammerat med den firedobbelte 
verdensmester Sebastian Vettel. 
</p><p>
»Jeg har ingen kontrakt for næste år, men det er helt ærligt ikke noget, jeg 
spekulerer på. Alt jeg kan gøre er at fokusere på denne sæson. Det vil også 
være bedst for min fremtid«, siger Bottas til Sky Sports 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2624949/mercedes-koerere-skaendes--efter-dobbeltsejr/">Mercedes-kørere skændes efter 
dobbeltsejr</a></p><p>
Normalt er det først hen over sommeren, den såkaldte 'silly season' med 
historier om kørernes fremtid begynder. Men i år er det anderledes, og 
udover rygterne om Bottas centrerer fremtidsspekulationerne sig især om 
verdensmesteren Lewis Hamilton. 
</p><p>
Han har endnu ikke underskrevet en ny kontrakt med Mercedes, selv om 
meldingerne i nogle måneder nu har lydt på, at det var lige op over. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/formel1/ECE2624811/mercedes-saetter-alle-rivaler-paa-plads-i-shanghai/">Mercedes sætter alle rivaler 
på plads i Shanghai</a></p><p>
Går Hamiltons aftale med Mercedes i vasken, vil hele feltets sammensætning 
næste år afhænge af britens næste træk. 
</p><p>
Derfor vil de store hold inklusive Ferrari lurepasse så lang tid som muligt 
indtil Hamiltons fremtid er afgjort. 
</p><p>
Formel 1-feltet er i denne weekend nået til Barcelona, hvor den europæiske del 
af sæsonen traditionen tro starter. 
</p><p class=" bl-elem">
For Valtteri Bottas bliver der i første omgang ikke lejlighed til at gøre 
opmærksom på sig selv. Hans plads i Williams-raceren er i den første træning 
overtaget af Williams' testkører Susie Wolff. 
</p>	
</div>

</div></body></html>
