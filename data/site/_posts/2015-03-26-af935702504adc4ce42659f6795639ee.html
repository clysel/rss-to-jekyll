---
layout:     post
title: 	    "Stort flertal af flygtninge går fri af regeringens »stramme asylregler«"
post_author:	    
post_date:	    Thu, 26 Mar 2015 15:27:13 +0100
post_site:	    politiken.dk 
post_link:	    http://politiken.dk/indland/ECE2604304/stort-flertal-af-flygtninge-gaar-fri-af-regeringens-stramme-asylregler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods voldsom kritik fra partier på venstrefløjen og en stribe danske og 
internationale organisationer samlede regeringen for en måned siden flertal 
hen over midten i Folketinget til en stramning af udlændingeloven, der 
ændrer reglerne for familiesammenføring og ophold i Danmark. 
</p><p>
Og i en ny kampagne med et budskab om »stramme asylregler« har 
Socialdemokraterne i denne uge lagt op til, at spørgsmålet om flygtninge 
bliver helt centralt i den kommende valgkamp. 
</p><p>
»Vi skal behandle udlændinge ordentligt og rimeligt. Men vi skal også kunne 
følge med. Derfor strammer vi asylreglerne. Det er første gang i 12 år, at 
det sker. Og vi begrænser adgangen til familiesammenføring. Det er 
nødvendigt«, skriver partiet på sin hjemmeside under et foto af 
statsminister Helle Thorning-Schmidt. 
</p><div class="art-fakta article-box">
<h4 class="">
Dokumentation</h4>
<h5>
Det sagde regeringen om asylansøgere</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Statsminister Helle Thorning Schmidt (S) til Politiken 20. oktober 2014: 
»Det, vi har nu, er et <a target="_blank" href="http://politiken.dk/indland/politik/ECE2429446/thorning-om-asylforvirring-det-vigtigste-er-at-der-er-tale-om-en-stramning/">øjebliksbillede</a> 
på tallene. Men hvordan 2014 ender, er der ikke nogen, der kan sige 
noget meningsfyldt om. Det vigtige er, at det her er en stramning, og vi 
har været nødt til at gennemføre den her stramninig, så vi kan håndtere 
de mennesker, der kommer«. </li><li class=" bl-elem">Justitsminister Mette Frederiksen (S) til Politiken 28. oktober 2014: »Vi er 
overbeviste om, at vores forslag vil have en effekt – både på kort og 
lang sigt. Det har fra starten været klart, at forslaget ikke vil 
omfatte alle asylansøgere, fordi vi har internationale forpligtelser, 
som vi respekterer og ønsker at overholde. Sammensætningen af 
asylansøgere vil altid være et <a target="_blank" href="http://politiken.dk/indland/politik/ECE2437246/pludselig-styrtdykker-antallet-af-syriske-asylansoegere/">øjebliksbillede</a>. 
Som vi har oplevet henover sommeren, kan udviklingen ændre sig hurtigt«.</li></ul></div>
</div><p>
Loven trådte i kraft 20. februar i år. Men bedømt ud fra de første asyltal for 
indeværende år kommer de »stramme asylregler« fra regeringspartiets 
storstilede kampagne blot til at ramme en brøkdel af de asylansøgere, der 
beder om ophold i Danmark. </p><h3>
DF anklager regeringen for at oversælge loven 
</h3><p>
I januar og februar har 1.737 af de ansøgere, som har fået meddelt asyl, fået 
status som konventionsflygtninge. Alle konventionsflygtninge går fri af 
Folketingets stramning af udlændingeloven. Derimod har 496 fået tildelt 
såkaldt beskyttelsesstatus. Det er udelukkende personer i den kategori, der <i>kan</i> 
blive ramt af den strammere lovgivning. 
</p><p>
Fordelingen svarer til, at 78 procent - altså næsten fire-femtedele - ikke 
påvirkes af lovstramningen, mens de 22 procent - svarende til omtrent en 
femtedel - kan falde ind under den. 
</p><p>
»Regeringen har oversolgt stramningen af loven. Det er en meget lille 
stramning, som blot vil ramme et beskedent mindretal af asylansøgerne. Det 
har vi hele tiden sagt. Vi mener, at stramningen bør gælde for alle - også 
for konventionsflygtninge. Nu går Socialdemokraterne så ud med en 
overfladisk kampagne, der puster lovændringen op til noget, den slet ikke 
er«, siger Dansk Folkepartis udlændingeordfører, Martin Henriksen. 
</p><p><b class="ext-link">LÆS FORTÆLLING</b><a class="embeddedlink" href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Fire år. 220.000 dræbte. 
En million sårede. 11 millioner på flugt. Hvorfor?</a></p><p>
Fordelingen af flygtningene mellem de forskellige kategorier skal ses i lyset 
af den politiske debat, der opstod i efteråret i kølvandet på, at 
SR-regeringen meddelte, at den ville stramme lovgivningen på to områder. 
</p><p>
For det første ville regeringen indføre en såkaldt midlertidig 
beskyttelsesstatus til asylansøgere, der ikke var individuelt forfulgte, men 
flygtede fra dårlige forhold i hjemlandet. For eksempel fra borgerkrigen i 
Syrien, som var direkte anledning til forslaget. Denne gruppe vil kun få 
ophold i et år. 
</p><p>
For det andet ville regeringen ændre betingelserne for familiesammenføring for 
netop denne gruppe personer, så de i løbet af det første års ophold i 
Danmark ikke kunne få deres familie hertil. Kun hvis opholdet forlænges, kan 
de søge om familiesammenføring. Det var disse to stramninger, der blev 
vedtaget i februar i år. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00923/net-asyl-konvention_923927a.gif" alt="" border="0"/></span></p><p>
I efteråret oplyste regeringen fejlagtigt, at stramningen ville ramme 
»størstedelen« af asylansøgerne. Tal fra Udlændingestyrelsen viste nemlig, 
at både i 2013 og 2014 har fordelingen af asylansøgere været sådan, at langt 
de fleste - mellem to-tredjedele og tre-fjerdedele - af asylansøgerne får 
status af konventionsflygtninge og dermed ikke ville blive påvirket af 
lovstramningen. 
</p><p>
Derimod er det kun et mindretal, der som ikke-individuelt forfulgte vil opnå 
beskyttelsesstatus og dermed midlertidigt ophold. Denne fordeling gør sig 
gældende, både når man ser på det samlede antal asylansøgere, og når man 
zoomer ind og kun ser på den gruppe, der flygter fra Syrien. 
</p><h3>
Regeringen sagde, at det var et »øjebliksbillede«
</h3><p>
Som fordelingen så ud i 2013 og 2014 og de første to måneder af 2015 ser det 
således ud til, at stramningerne kun rammer et lille mindretal af de 
asylansøgere, der får ophold i Danmark. 
</p><p>
Dengang i oktober forsvarede statsminister Helle Thorning-Schmidt (S) og 
justitsminister Mette Frederiksen (S) regeringens politik og sagde, at 
fordelingen af asylansøgerne mellem individuelt forfulgte 
konventionsflygtninge og personer, der flygter fra de generelle forhold i et 
land, var udtryk for et »øjebliksbillede«, der - underforstået - kan ændre 
sig måned for måned. Men øjebliksbilledet har altså ikke ændret sig. 
</p><p>
»Jeg tror, at Socialdemokraterne dengang i efteråret kom med forklaringen om 
et 'øjebliksbillede', fordi det var den eneste forklaring, de kunne komme 
med. De har så håbet, at det ville gå anderledes, og lovstramningen ville 
ramme en større andel af asylansøgerne. Sådan gik det ikke. De satsede«, 
siger Martin Henriksen (DF). 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2428957/regeringen-gav-forkerte-oplysninger-om-flygtninge-fra-syrien/">Regeringen gav forkerte 
oplysninger om flygtninge fra Syrien</a></p><p>
Lovstramningen blev til efter hårde forhandlinger mellem Socialdemokraterne og 
de radikale. Især det lille regeringsparti fik voldsom kritik for at lægge 
partinavn til en stramning, der gik imod, hvad de radikale tidligere som 
oppositionsparti stod for. Det kom tydeligt til udtryk i den politiske 
debat, hvor Socialdemokraterne brugte kræfter på at understrege, at der var 
tale om en stramning med en betydelig effekt, mens de radikale gentagne 
gange fremhævede, at kun et mindretal af asylansøgerne ville blive ramt. 
</p><p>
»Jeg er ikke enig i, at vi har omtalt det her som en stor stramning. Jeg kan 
se af de udtalelser, der er kommet fra mig selv og min partiformand Morten 
Østergaard, at vi lavede stramningen, fordi vi var i en ekstraordinær 
situation og ønskede at give kommunerne luft til at håndtere det pres, der 
var hen over sommeren sidste år, hvor mange asylansøgere kom til Danmark«, 
siger den radikale udlændingeordfører Marlene Borst Hansen og fortsætter: 
</p><p>
»Individuelt forfulgte flygtninge skal selvfølgelig have længere tids 
beskyttelse end dem, som kommer hertil uden at være personligt forfulgte«. 
</p><h3>
Måske vælger menneskesmuglere andre lande end Danmark 
</h3><p>
Siden sommeren og efteråret er de månedlige tal for, hvor mange der <i>søger</i> 
om asyl i Danmark, faldet betydeligt. 
</p><p>
I dette års to første måneder har tilsammen 1.077 søgt asyl i Danmark. Det 
svarer nogenlunde til tallene for januar plus februar sidste år, hvorimod 
det samlede tal for hele 2014 nåede op på 14.815 på grund af et usædvanligt 
højt antal asylansøgere i sensommeren og efteråret. 
</p><p>
Fagfolk peger på, at der typisk kommer færre asylansøgere i vintermånederne, 
da det eksempelvis er sværere at komme over Middelhavet. Regeringen mener, 
at Danmarks stramninger har fået menneskesmuglere til at sende asylansøgere 
til andre lande som eksempelvis Sverige, hvor muligheden for at få asyl er 
større. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2532583/borgerlige-hjaelper-regeringens-kontroversielle-asyl-stramninger-igennem/">Borgerlige hjælper regeringens 
kontroversielle asyl-stramninger igennem</a></p><p>
Socialdemokraternes udlændingeordfører, Ole Hækkerup, afviser, at regeringen i 
efteråret pustede stramningen af udlændingeloven op til noget, den slet ikke 
er. 
</p><p>
»Vi har ikke oversolgt den lov«, siger han. 
</p><p>
Han anerkender procentfordelingen af flygtningene, men siger samtidig, at det 
er nødvendigt at se på, hvor mange der søger asyl i Danmark lige nu. Ole 
Hækkerup henviser til, at hvis tendensen fra januar og februar med tilsammen 
lidt over 1.000 asylansøgere fortsætter, så bliver det samlede antal 
ansøgere i 2015 halveret i forhold til 2014, hvor det højeste antal siden 
1990'erne søgte asyl i Danmark. 
</p><p>
Selv om loven først er trådt i kraft for en måned siden, er det rygtedes 
blandt menneskesmuglere, at politikerne her i landet strammer reglerne for 
asyl, mener han. 
</p><p>
»Vi kan se, at på dette område betyder politiske signaler noget. Der 
er selvfølgelig mange faktorer, der afgør, hvor mange krige og konflikter, 
der er ude i verden, som giver flygtninge. Men det betyder noget for valg af 
bestemmelsesland, hvor let det er at få asyl og få sin familie med. Vi ved, 
at når vi strammer reglerne i Danmark, så er der færre, som søger hertil 
sammenlignet med andre europæiske lande«, siger Ole Hækkerup. 
</p><p><i class=" bl-elem">Skræmmer regeringen flygtninge fra at søge mod Danmark? </i></p><p>
»Jeg ved ikke, om de bliver skræmte, men der er meget kynisme på det her 
felt«. 
</p><h3>
Vi hjælper meget i nærområderne, siger Socialdemokraterne 
</h3><p><i class=" bl-elem">Hvor? </i></p><p>
»Det er hele vejen rundt. Jeg kan ikke anklage én, som søger asyl, for at 
spekulere i systemet. Jeg ville gøre præcis det samme i den situation. Men 
der sidder også nogle menneskesmuglere og tjener penge på folk, der er 
desperate. Dem ønsker vi at bekæmpe på alle tænkelige måder, og som lovgiver 
er man nødt til at tage højde for, at nogle menneskesmuglere spekulerer i 
systemet«. 
</p><p><i class=" bl-elem">Hvorfor er det rimeligt, at Danmark strammer reglerne og dermed indirekte 
skubber flygtninge til andre lande? </i></p><p>
»Det har lange udsigter med at få bremset konflikter som borgerkrigen i 
Syrien. Der befinder sig omkring fire millioner flygtninge i lejre i 
nærområderne, og vi løser ikke deres problem ved at invitere dem allesammen 
til Europa. Det tror jeg heller ikke, at de ønsker. Derimod skal vi sørge 
for vand, mad, sanitet, veje og ordentlige forhold i lejrene. Danmark er 
faktisk et af de lande, som gør allermest på det område«, siger Ole 
Hækkerup, Socialdemokraternes udlændingeordfører. 
</p><p>
Mens Syriens nabolande har taget knap fire millioner flygtninge fra 
borgerkrigen, så har EU-landene tilsammen taget 217.000. 
</p><p class=" bl-elem"><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2429446/thorning-om-asylforvirring-det-vigtigste-er-at-der-er-tale-om-en-stramning/">Thorning om asylforvirring: Det 
vigtigste er, at der er tale om en stramning </a></p>	
</div>
</div></body></html>
