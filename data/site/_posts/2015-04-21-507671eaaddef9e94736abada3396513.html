---
layout:     post
title: 	    "Saudisk koalition stopper militær operation i Yemen"
post_author:	    
post_date:	    Tue, 21 Apr 2015 23:25:44 +0200
post_site:	    politiken.dk 
post_link:	    http://politiken.dk/udland/ECE2637521/saudisk-koalition-stopper-militaer-operation-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En koalition anført af Saudi-Arabien erklærer, at den slutter sin militære 
operation i Yemen fire uger efter, at den iværksatte flyangreb mod oprørere 
i landet.
</p><p>
Det fortæller en talsmand for styrken, general Ahmed al-Asseri, på et 
pressemøde i den saudiske hovedstad.
</p><p>
Operationen indstilles, fordi truslen mod Saudi-Arabien og dets nabolande er 
fjernet, lyder det i en erklæring fra koalitionen, som gengives af det 
saudiske nyhedsbureau, SPA.
</p><p>
Men koalitionen vil opretholde en flådeblokade af Yemen og vil slå til mod 
shiamuslimske Huthi-styrker, der omgrupperer sig.
</p><p>
I erklæringen fra koalitionen hedder det, at næste fase skal handle om at 
genoptage den politiske proces.
</p><p>
»Operation Genskab Hånet er begyndt, og det repræsenterer en kombination af 
politiske, diplomatiske og militære handlinger«, siger Asseri
</p><p>
Bombardementer fra den arabiske koalition har ødelagt mange af de tunge våben, 
som huthi-oprørerne havde erobret under kampe.
</p><p>
Han siger, at koalitionen har indstillet sin offensiv efter anmodning fra 
Yemens præsident, Abedrabbo Mansour Hadi.
</p><p class=" bl-elem">
Men trods erklæringen fra den saudisk-ledede koalition, så er der fortsat 
kampe i Yemen, og præsident Hadi har ikke kontrol over det meste af landet.
</p>	
</div>

</div></body></html>
