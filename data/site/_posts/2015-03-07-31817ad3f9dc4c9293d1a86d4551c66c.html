---
layout:     post
title: 	    "Norwegian-strejke: 20.000 passagerer berøres søndag"
post_author:	    
post_date:	    Sat, 07 Mar 2015 23:00:45 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2578137/norwegian-strejke-20000-passagerer-beroeres-soendag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 20.000 passagerer vil også i dag blive berørt af aflysninger og 
forsinkelser på grund af pilotstrejken.
</p><p>
Det oplyser Norwegian i en pressemeddelelse.
</p><p>
Igen er indenrigstrafikken hårdest ramt: Et begrænset antal 
indenrigsflyvninger gennemføres i Danmark, mens næsten alle norske og 
svenske indenrigsflyvninger aflyses.
</p><p>
De fleste afgange mellem de skandinaviske hovedstæder er også aflyst.
</p><p>
Nogle få Europa-ruter aflyses, men derudover kommer ruterne mellem 
Skandinavien og USA og Skandinavien og Thailand efter planen til at afgå som 
normalt.
</p><p>
Piloternes organisation, Parat, har forhandlet med Norwegian siden i går 
klokken 15, og de forhandlinger havde otte timer senere endnu ikke ført til 
noget resultat mellem parterne.
</p><h3>
Tjek mobilen
</h3><p>
Passagerer, som har registreret deres mobilnummer på deres Norwegian-profil, 
og som bliver berørt af strejken, vil få sms af Norwegian, der opfordrer 
passagererne til at følge med på selskabets hjemmeside for opdateret 
information.
</p><p>
Norwegian beklager på det stærkeste over for alle rejsende, som bliver berørt 
af aflysninger.
</p><p>
»Vi vil stadig gøre alt, vi kan, for at tage vare på vores passagerer på bedst 
mulig måde«, hedder det i pressemeddelelsen.
</p><p>
Forhandlingerne mellem flyselskabet Norwegian og piloterne brød i går morges 
sammen efter 16 timers forhandlinger.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2577611/norwegian-og-piloter-er-klar-til-nye-forhandlinger/">Norwegian og piloter er klar 
til nye forhandlinger</a></p><p>
De blev genoptaget ved 15-tiden efter, at Norwegian i en mail til Norwegian 
Pilot Union (NPU) i går morges anmodede om, at piloterne igen vurderer det 
fremsatte tilbud og møder til nye forhandling.
</p><h3>
35.000 passagerer berørt
</h3><p>
Konflikten begyndte, da 70 piloter i Norwegian gik i strejke lørdag 28. 
februar. Yderligere 650 piloter gik tilsluttede sig den lovligt varslede 
strejke onsdag 4. marts.
</p><p>
Siden da har stort set alle indenrigsafgange i Skandinavien være aflyst, også 
ruterne mellem de tre hovedstæder København, Oslo og Stockholm har været 
indstillet, mens 800 kabineansatte er sendt hjem.
</p><p>
Omkring 35.000 passagerer har indtil videre været berørt af strejken.
</p><p class=" bl-elem">
Serviceforbundet i Danmark afsendte torsdag første varsel om sympatikonflikt. 
Fredag afsendte også 3F første varsel om sympatikonflikt. En sympatikonflikt 
kan tidligst bryde ud om to uger.
</p>	
</div>
</div></body></html>
