---
layout:     post
title: 	    "Pilotstrejke aflyser 22 Norwegian-fly i Danmark i dag"
post_author:	    
post_date:	    Thu, 05 Mar 2015 06:35:16 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2574150/pilotstrejke-aflyser-22-norwegian-fly-i-danmark-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af passagerer risikerer i dag at gå forgæves til Norwegians 
indtjeknings-skranke i Københavns Lufthavn, for flyselskabets pilotstrejke 
lader til at holde adskillige fly på jorden i stedet for på vingerne. 
</p><p>
På Københavns Lufthavns hjemmeside fremgår det, at i alt 10 ankomster til 
lufthavnen og 12 afgange er aflyst. Det er særligt rejser til og fra 
Aalborg, Oslo og Stockholm, der er ramt af aflysninger. 
</p><h3>
Piloter vil ansættes i moderselskab 
</h3><p>
650 piloter i Norwegian - heraf 100 danske - har nedlagt arbejdet, fordi de 
frygter, at det skandinaviske datterselskab, som de er ansat i, Norwegian 
Air Norway (NAN), bliver nedlagt, og at de i stedet bliver tilbudt dårligere 
kontrakter i et nyt selskab. 
</p><p><b class="ext-link">REPORTAGE</b><a class="embeddedlink" href="http://politiken.dk/oekonomi/arbejdsmarked/ECE2573748/frustrerede-piloter-til-moede-i-kastrup-det-handler-ikke-om-loen/">Frustrerede piloter til møde i Kastrup: 
Det handler ikke om løn</a></p><p>
Derfor kræver piloterne, at de bliver ansat i moderselskabet Norwegian Air 
Shuttle, men det afviser topchefen Bjørn Kjos. 
</p><p>
Også i går var der længere end normalt mellem flyene i luftrummet, da 
adskillige Norwegian-afgange måtte droppes. Det ramte tusindvis af 
passagerer, og kommunikationsrådgiver Daniel Kirchhoff i Norwegian vurderer, 
at strejken torsdag vil berøre omkring 35.000 passagerer. 
</p><h3>
Dyr strejke 
</h3><p>
Norwegian kan ikke oplyse, hvor meget strejken koster, men luftfartsanalytiker 
i Sydbank, Jacob Pedersen, vurderede i går over for Ritzau, at piloternes 
strejke koster »et sted mellem 25 og 60 til 70 millioner kroner om dagen«. 
</p><p>
Norwegian har i forbindelse med pilotstrejken indkaldt piloter fra andre af 
Norwegians datterselskaber til at flyve for selskabet på de strejkeramte 
ruter. 
</p><p><b class="ext-link">BAGGRUND</b><a class="embeddedlink" href="http://politiken.dk/oekonomi/virksomheder/ECE2573086/konkursrygter-og-trusler-ordkrigen-raser-mellem-norwegian-og-piloterne/">Konkursrygter og trusler: Ordkrigen 
raser mellem Norwegian og piloterne</a></p><p class=" bl-elem">
Det har skabt utilfredshed hos de strejkende piloter, der har bedt det 
internationale pilotforbund, Ifalpa, om at sortliste de indkaldte piloter. 
</p>	
</div>
</div></body></html>
