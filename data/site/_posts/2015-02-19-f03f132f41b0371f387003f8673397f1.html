---
layout:     post
title: 	    "Whiplash-instruktør bliver deprimeret, når han kommer nær et trommesæt"
post_author:	    
post_date:	    Thu, 19 Feb 2015 21:29:03 +0100
post_site:	    politiken.dk 
post_link:	    http://politiken.dk/kultur/filmogtv/ECE2553610/whiplash-instruktoer-bliver-deprimeret-naar-han-kommer-naer-et-trommesaet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis ikke man er et regulært geni til det, man laver, skulle man måske 
overveje at lave noget andet? Verden er fuld af nulliteter, hvorfor skulle 
pædagogerne spilde tid på dem? 
</p><p>
»Luk din forpulede kæft, eller jeg skal lukke den for dig!«, som 
jazztrommeslageren Buddy Rich rutinemæssigt råbte ad medlemmerne af sit 
orkester, når han da ikke lige truede med at slæbe dem ud af turnébussen for 
at gennemtæve dem. »Hvor vover I at kalde jer professionelle musikere? 
Røvhuller! I spiller som skide småbørn oppe på podiet. Der er ikke én af 
jer, der ville kunne stå på det podium og spille som en voksen!«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2548704/guide-forbered-dig-til-oscar---se-de-nominerede-film/">Guide: Forbered dig til Oscar 
- se de nominerede film</a></p><p>
Buddy Richs halve time lange tirader er legendariske. Han råbte og skreg, 
forlangte det uforlangelige og var i alle henseender – rent fagligt – 
perfektionist. 
</p><p>
Fletcher i den nye film ’Whiplash’ (der med en vis ret betyder piskesmæld!) er 
en nær fætter til Rich. Han er lærer og bigbandleder på det 
musikkonservatorium på den amerikanske østkyst, som filmens unge helt, 
Andrew, går på. Og Fletcher helmer ikke, før han enten får skabt et 
funklende geni – eller kan efterlade poden som en rygende askehob i sit 
kølvand. Alt skal Andrew forsage på musikkens alter, <i>alt</i> – 
kærester, socialt liv, dovnedage. 
</p><div class="art-quote article-box">
<p class="quote"/>
<blockquote>
<p class="quote-txt">
Buddy Rich får min Fletcher til at blegne
</p>
</blockquote>
</div><p>
»Har du set det? Har du set Buddy Rich-klippet«, spørger filmens instruktør og 
forfatter, Damien Chazelle, mens han læner sig ind over et bord mod mig i 
Cannes. </p><p>
Og det har jeg. Klippet, hvor Rich skælder ud på sine bandmedlemmer, optaget i 
smug af en musiker på bagsædet. ’Buddy Rich/Bus Tapes’ hedder klippet på 
YouTube. 
</p><p>
»Buddy Rich får min Fletcher til at blegne«, siger han. 
</p><p>
Men jeg ved nu ikke rigtig. 
</p><h3>
Musikken og angsten 
</h3><p>
Chazelle, der fyldte 30 for et par uger siden, <i>er</i> filmens Andrew. Så 
langt man nu kan være det. Han gik på sådan et konservatorium, udryddede alt 
i sin private kalender i årevis for at lade sig blive herset igennem af sin 
lærer. En lærer, der mobbede igennem i den klassiske tradition. Unge Damien 
var ved at bukke under for angst og depression. Han er efter eget udsagn 
ikke stolt af, hvem han var i de år. Hvordan han sparkede videre til 
sagesløse venner, familie og kærester, når han selv havde fået en over 
næsen. 
</p><p>
»I dag bliver jeg nedtrykt, bare jeg kommer i nærheden af et trommesæt. Jeg 
plejede at være så god, og nu <i>stinker</i> jeg ...«. 
</p><div class="art-fakta article-box">
<h4 class="">
Blå bog</h4>
<h5>
Damien Chazelle</h5>
<div class="fakta-body" data-buildingblock="embedded_factboxlink">
<p>
Amerikansk <b>manusforfatter og filminstruktør</b>, f. Providence, Rhode 
Island 1985.
</p><p>
Spillede <b>jazztrommer i gymnasiet</b>, men opgav for at følge sit livs 
oprindelige drøm om at lave film. 
</p><p>
Debuterede med <b>’Guy and Madeline on a Park Bench’ </b>(2009) om 
ung kvinde, der er jazztrompetist.
</p><p class=" bl-elem">
Har siden skrevet film, bl.a. ’The Last Exorcism II’ (2013) og en thriller om 
en pianist, <b>’Grand Piano’</b> (2013), før han realiserede sit 
eget manuskript i ’Whiplash’, der blev en stor succes i Sundance og Cannes 
2014, og som er nomineret til fem oscarpriser for bl.a. bedste film, bedste 
birolle og bedste manuskript.
</p>
</div>
</div><p>
Det har ikke været Damien Chazelles idé at lave en musikfilm som sådan. Eller 
en musikbiografi. Hans ambition var at skabe en film til tiden, til vor tid, 
en blanding af et Gene Kelly-optrin og et <i>shootout</i> i en Michael 
Mann-film. Noget hvidglødende med andre ord. Den skabte af samme grund 
sensation under festivalen i Sundance. Det er en af de der film, der er 
optaget på 20 dage på et budget, der turde være løgn. </p><p>
»Vi er alt for vant til, at jazz er sådan noget, vi hører i baggrunden – ikke 
noget vi bider specielt mærke i. Og i hvert fald aldrig halvt så svedende, 
atletisk, smertefyldt og <i>højt</i>, som jeg ville, at vores jazz 
skulle være. Jeg ville have, at jazz skulle føles som punk, noget folk 
dedikerer alt til. Fysikalitet. Trommerne er jo det mest indlysende fysiske 
instrument, der findes. Hænderne bløder, sveden driver, der er bevægelse 
over hele linjen«. 
</p><p>
Det unge stjernefrø Miles Teller, der spiller Andrew, har selv spillet trommer 
i skolen, og han vidste nok, hvordan stikkerne skulle sidde. Dertil var han 
en fremragende efteraber, som ret hurtigt lærte at bevæge kroppen, så det 
lignede. Chazelle hævder, at det, at Teller er en suveræn danser, er 
ensbetydende med, at han kan tromme, fordi kropsvokabulariet er det samme. 
</p><h3>
Den mørke bagside 
</h3><p>
Jeg spørger Damien Chazelle, om ’Whiplash’ er en lidt formummet kritik af 
dagens jazzmiljø, en kritik af, at der mangler individualisme og – geni. For 
filmen er slet ikke entydigt fordømmende over for den nådesløse pædagogik. 
</p><p>
»Det var bestemt ikke meningen«, bedyrer han. »<i>Bestemt</i> 
ikke! Men jeg må sige, at jeg voksede selv op med strikse, krævende 
forældre. Jeg mener: Min far er <i>franskmand</i>. Og min lærer sørgede 
altid for at understrege, at man får altså ikke noget diplom for at deltage, 
at ikke alle er en vinder og den slags«. 
</p><p>
På websitet The Dissolve har jeg set Damien Chazelle citeret for at uddybe 
det: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2526867/benedict-cumberbatch-leverer-bevaegende-praestation-i-kode-film/">Benedict Cumberbatch leverer 
bevægende præstation i kode-film</a></p><p>
»Jeg tror fuldt og fast på, at man skal presse sig selv. For mig handler 
øvning ikke om at have det sjovt. Nogle tænker på det at øve sig som noget, 
der helt naturligt er sjovt, fordi det er noget, man er god til, men rigtig 
øvning handler jo om igen og igen at gøre og gentage noget, man er dårlig 
til. Og dét er aldrig morsomt. Øvning handler om at banke hovedet ind i 
væggen. Hvis det er hyggeligt, er det, fordi du ikke presser dig selv nok«. 
</p><p>
»Man er nødt til at kæmpe for at opretholde en høj standard«, siger han her i 
Cannes, »også inden for jazzudøvelse, men der er en frygtelig mørk bagside 
også. Man kan simpelt hen gå for langt. Jeg tror faktisk på empati og 
venlighed, og intet kan være de omkostninger værd, som ’Whiplash’ 
beskriver«. 
</p><div class="art-quote article-box">
<p class="quote"/>
<blockquote>
<p class="quote-txt">
Den slags raseri, som de her kunstnere vender mod deres kolleger, er jo i 
sidste ende mindst lige så meget et raseri, de føler over sig selv
</p>
</blockquote>
</div><p>
Damien Chazelle holder en pause, der viser sig at være en kunstpause: </p><p>
»Men ... nu elsker jeg tilfældigvis også kunstnere som Charlie Parker, Buddy 
Rich og Miles Davis, alle disse musikere der virkelig led for deres kunst, 
og som – i hvert fald hvad angår Rich og Davis – mishandlede andre mennesker 
i deres kunsts navn. Det er meget svært for mig at forene de to ting. 
Politisk føler jeg det på én måde, men inderst inde, i mine indvolde, og når 
jeg lytter til musikken, ville jeg jo ikke ønske, at det var anderledes – 
jeg ville jo ikke foretrække, at f.eks. Buddy Rich var gået på kompromis«. 
</p><p>
»Den slags raseri, som de her kunstnere vender mod deres kolleger, er jo i 
sidste ende mindst lige så meget et raseri, de føler over sig selv. Den der 
frustration over aldrig helt – ligegyldigt hvor meget du øver ...«, og 
Chazelle tager sig i det. Han har svært ved at forklare, hvordan man – måske 
– bør give geniet ekstra udfoldelsesrum. 
</p><h3>
Det store nødvendige ego 
</h3><p>
»En stor musiker er nødt til på samme tid at have denne blinde tiltro til, at 
han er verdens bedste, og samtidig en overbevisning om, at han aldrig bliver 
god nok. Man er nødt til at hade sig selv og elske sig selv på samme tid, 
hvis man skal være en Charlie Parker eller Buddy Rich. De to ting kan ikke 
eksistere på samme tid i nogens hoved per definition – det er jo derfor, de 
bliver sindssyge«. 
</p><p>
»Når man lever sådan et liv, bliver alt andet irrelevant, bare noget, der kan 
smides over bord i grøftekanten. Men vel er det trist. Det kan føles 
befriende at skære de ting ud af sit liv og fokusere på noget andet – det 
ved jeg, for det var det, jeg endte med at gøre. For når man er en lydig 
elev af sådan en lærer som Fletcher, bliver man selv en Mini-Fletcher – over 
for sin kæreste og de mennesker, der holder af én. Andrew i filmen har ingen 
idé om, hvordan hans handlinger indvirker på andre mennesker. Det er en 
meget egocentrisk måde at leve på, og man kan ikke nægte, at de virkelig 
store musikere er stærkt selvcentrerede. Hele deres liv handler om at 
forbedre deres arbejde – det handler jo ikke i første omgang om at ødelægge 
andre menneskers liv ...«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2519443/birdman-er-en-hjerteskaerende-skaeg-komedie-med-strejf-af-avantgarde-cool/">'Birdman' er en hjerteskærende 
skæg komedie med strejf af avantgarde-cool</a></p><p>
Damien Chazelle skrev sit manuskript, fordi han ikke mente nogensinde at have 
set en film af den slags. Musikerfilm er der masser af. <i>Masser</i>. Ikke 
mindst af dem, der handler om drugs &amp; rock’n’roll. Men han kendte ikke 
en, der var så specifik, og som stillede de større spørgsmål. 
</p><p>
»Jeg kan huske, at da jeg var helt ung og ville være en stor stjerne inden for 
musikken, da savnede jeg sådan en film – en, der kunne oversætte, hvad jeg 
følte, til lærredet«. 
</p><p><i class=" bl-elem">Er du ikke bange for, at folk bliver frustrerede over, at du ikke enten 
tager afstand fra umenneskelige undervisningsmetoder eller leverer et 
glødende forsvar for, at den strengest tænkelige disciplin altid er de store 
ofre værd?</i></p><div class="art-quote article-box">
<p class="quote"/>
<blockquote>
<p class="quote-txt">
Jeg overlader til publikum at fortolke og finde ud af, om filmen er et forsvar 
for denne opførsel eller derimod en slags fabel med en advarende morale, en 
beskrivende film eller en alarmklokkefilm
</p>
</blockquote>
</div><p>
»Jeg havde det sådan, at hvis jeg kunne oversætte, hvad jeg følte, til et 
filmisk sprog, så ville resten følge automatisk. Jeg overlader til publikum 
at fortolke og finde ud af, om filmen er et forsvar for denne opførsel eller 
derimod en slags fabel med en advarende morale, en beskrivende film eller en 
alarmklokkefilm«. </p><p><i>Gør det samme sig gældende for en filminstruktør over for en skuespiller 
som for en bigbandleder over for en trommeslager</i>, spørger jeg Damien 
Chazelle. Snedigt. 
</p><p>
»Tro mig, jeg er meget, meget rarere end Fletcher. Men jo længere jeg er 
kommet bort fra musikken og ind i filmen, opdager jeg flere og flere 
overlapninger mellem kunstarterne. I sidste ende handler de om det samme. 
Hvad er stor kunst? Hvilke enkeltdele består stor kunst af? Film om genier 
begynder sådan og sådan og slutter sådan og sådan. Både du og jeg ved fra 
filmhistorien, hvordan det er, hvordan sådan en karakter påvirker verden 
omkring sig. Ifølge de gængse film, scene for scene, hjerteslag for 
hjerteslag. Man tager en knægt, der kunne gå begge veje. Måske har han den 
der helt særlige gave – måske ikke. Og vi følger ham igennem processen, der 
gør ham til en stor musiker. Det er både en triumferende og en trist 
proces«. 
</p><p><b class="ext-link">SE TRAILEREN</b><a class="embeddedlink" href="http://politiken.dk/tv/kultur/ECE2548901/se-traileren-til-whiplash/">Se traileren til 'Whiplash'</a></p><p>
Hvordan ’Whiplash’ ender, skal sidst af alt røbes her. 
</p><p class=" bl-elem">
Men hvis man tror, at Chazelle skal til at oprulle blødende, brændende, 
svirrende, monomane musikerskæbner, tror man galt, selv om han ikke helt vil 
holde sig fra musikken. Tænk, hvis der lå en Vincente Minnelli på spring 
her. I hvert fald vil hans næste film være en elegant, letbenet musical 
»sådan lidt i stil med Jacques Demy« fra ’Pigen med paraplyerne’. 
</p>	
</div>
</div></body></html>
