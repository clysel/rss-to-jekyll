---
layout:     post
title: 	    "Tysk politi ransager lejlighed til hovedmistænkt Germanwingspilot "
post_author:	    
post_date:	    Fri, 27 Mar 2015 10:45:52 +0100
post_site:	    politiken.dk 
post_link:	    http://politiken.dk/udland/int_europa/ECE2606350/tysk-politi-ransager-lejlighed-til-hovedmistaenkt-germanwingspilot/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
GERMANWINGS' STYRT</h4>
<div class="fakta-body" data-buildingblock="embedded_factboxlink">
<p>
144 passagerer og 6 medarbejdere mistede livet, da en Airbus 320 fra 
Lufthansas lavprisselskab Germanwings <b>ramte en bjergside i Alperne</b> 
under en flyvning fra Barcelona til Düsseldorf 24. marts. 
</p><p>
Efter en halv times flyvning tabte maskinen på blot 11 minutter højde fra 
11.500 meter til blot ca. 2. meter. På det tidspunkt var <b>piloten 
lukket ude af cockpittet</b>. 
</p><p class=" bl-elem">
26. marts meddeler den franske anklagemyndighed, at ulykken tilsyneladende 
skete var et resultat af en <b>overlagt handling</b> og at andenpiloten 
ønskede at ødelægge flyet. 
</p>
</div>
</div><p>
Politiet i Frankrig og Tyskland arbejder på højtryk for at opklare mysteriet 
om tirsdagens flyulykke, hvor 150 mennesker mistede livet, da et Airbus 
A320-fly fra Germanwings styrtede ned i de franske alper. 
</p><p>
I aftes ransagede tysk politi lejligheden til den 27-årige andenpilot, AL, som 
lige nu er mistænkt for med vilje at nedstyrte flyet og tage de 149 
passagerer og besætningsmedlemmer med sig i døden, bekræfter tysk politi 
over for medier i landet. 
</p><p><b class="ext-link">FLYSTYRT </b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: Andenpiloten 
fløj ind i bjergside med vilje</a></p><p>
Efter fire times ransagning forlod kriminalpolitiet den lejlighed i udkanten 
af Düsseldorf, som andenpiloten søgte tilflugt til, når han ikke, som ellers 
normalt, levede sammen med sine forældre i en større villa i den lille 
provinsby Montabaur i delstaten Rheinland-Pfalz. 
</p><p>
Forældrenes villa i Montabaur er samtidig blevet ransaget, skriver The 
Guardian her til morgen, men den oplysning er ikke officielt bekræftet af 
tysk politi. Det vides heller ikke, om AL's forældre er blevet afhørt. 
</p><h3>
Politi: Vi kan have fundet vigtigt spor 
</h3><p>
Billeder viser politibetjente forlade AL's lejlighed i Düsseldorf med 
forskellige genstande. Ifølge engelske medier havde politiet poser, kasser 
og mindst en computer med sig. 
</p><p>
Kriminalpolitiet i Düsseldorf oplyste her til morgen, at der er begrundet 
mistanke om, at piloten led af psykiske problemer. Det konstaterede politiet 
efter den timerlange ransagning af den 27-årige mands ungkarlelejlighed, 
skriver Spiegel-Online. 
</p><p><b class="ext-link">NYE REGLER</b><a class="embeddedlink" href="http://politiken.dk/udland/ECE2605935/flykatastrofe-faar-selskaber-til-at-aendre-cockpit-regler/">Flykatastrofe får selskaber til at 
ændre cockpit-regler</a></p><p>
Anklagemyndighederne i den franske middelhavsby Marseille fortalte i går, at 
andenpiloten overtog styringen af flyet, da kaptajnen et øjeblik forlod 
cockpittet. Derpå låste han døren indefra og lod flyet tabe højde, indtil 
det knustes mod et bjerg i Frankrigs Alper. 
</p><p class=" bl-elem">
Flyet 4U9525 forulykkede på vej fra Barcelona i Spanien til Düsseldorf i 
Tyskland. En halv time efter at have forladt den spanske kystby tabte flyet 
højde, og 11 minutter senere kolliderede det tyske passagerfly med en 
bjergside. 
</p>	
</div>
</div></body></html>
