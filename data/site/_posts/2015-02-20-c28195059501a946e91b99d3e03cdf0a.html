---
layout:     post
title: 	    "Fejlslagen crowdfunding-kampagne blev til verdenskendt app til blinde"
post_author:	    Elías Christian Lundström
post_date:	    Fri, 20 Feb 2015 09:39:40 +0000
post_site:	    www.version2.dk 
post_link:	    http://www.version2.dk/artikel/fejlslagen-crowdfunding-kampagne-blev-til-verdenskendt-succes-app-80267?utm_medium=feed&utm_source=version2.dk&utm_campaign=it_nyheder
---
<html><body><div><article id="node-article-80267" class="node article published promoted not-sticky full-view author-245727 odd clearfix"><header><section class="top-features clearfix">
                      
          </section><h1 class="node-title">Fejlslagen crowdfunding-kampagne blev til verdenskendt app til blinde</h1>
          
    <section class="teaser"><p>Den danskudviklede app Be My Eyes, der har fået overvældende opmærksomhed fra medier verden over, skuffede oprindelig i en fejlslagen crowdfunding kampagne.</p>
    </section><section class="byline"><span class="author links-list">Af <a href="mailto:ecl@ing.dk">Elías Christian Lundström</a></span>
      <span>  <a href="https://twitter.com/SirLundstrom" class="twitter-follow-button" data-show-count="false">
      Følg @SirLundstrom</a>&amp;nbsp</span>      <span class="published">Fredag, 20. februar 2015 - 10:39</span>
    </section></header><section class="body"><p/><div class="sharelines">
  <h2>Sharelines</h2>
  <div class="shareline">
  
  <span>Sådan skabte dansk landmand den verdenskendte app til blinde Be My Eyes</span>
</div><div class="shareline">
  
  <span>Den danske app til blinde Be My Eyes har fået over 150.000 tilmeldte brugere på en måned</span>
</div><div class="shareline">
  
  <span>Hvordan bruger man en iPhone, når man er blind? Dansk stifter af populær app giver svaret.</span>
</div>
</div>
<section class="video plugin">

<p/></section><p>Der er rigeligt med eksempler på succesfulde apps, der har fået masser af opmærksomhed fra medierne og er blevet downloadet imponerende mange gange.</p>

<p>Men hvad man ikke altid hører om er, hvordan udviklerne kommer hen til det punkt, hvor det hele giver mening og interview-aftalerne stiller sig i kø. Der kan være flere bump på vejen, og netop sådan et bump oplevede grundlæggerne af den i dag populære app til blinde <a href="http://www.bemyeyes.org/">Be My Eyes</a>.</p>

<p>Formålet med den danskudviklede app er at give de blinde smartphone brugere et ekstra sæt øjne i form af frivillige hjælpere. Den blinde bruger kameraet på sin smartphone til at optage det, han skal have hjælp til - eksempelvis at læse en opskrift i en kogebog - og så kan den frivillige fortælle den blinde det, som vedkommende ser.</p>

<p>Appen har på kun lidt over en måned fået tilmeldinger fra over 138.000 frivillige og knap 13.000 blinde siden den internationale lancering den 15. januar i år.</p>



<p>Oprindelig forsøgte udviklerne forgæves at gøre opmærksom på appen gennem en crowdfunding kampagne på hjemmesiden IndieGoGo tilbage i foråret 2013. Idéen til appen var præcis den samme, som da teamet lancerede appen for nylig, men alligevel var der en verden til forskel.</p>

<p>App-udviklerne havde sat et mål om at nå at indsamle 65.000 kr. i crowdfunding-kampagnen, der strakte sig over halvanden måned. Og med andre succesfulde crowdfunding-kampagner i tankerne, håbede de i al hemmelighed på meget mere.</p>

<p>»Vi havde håbet på, at det virkelig skulle tage fart, så vi sad tilbage med en million kroner,« siger grundlægger og bestyrelsesformand for Be My Eyes, Hans Jørgen Wiberg, til Version2.</p>

<p>Men da kampagnen endte, havde holdet kun indsamlet lige knap 25.000 kr.</p>

<p>»Det var ikke en særlig stor succes. Vi var lidt indebrændte over det,« siger han.</p>

<p>Til gengæld havde iværksætterne lært en vigtig lektion til næste lancering.</p>

<p>»For at få succes med crowdfunding, skal man følge en helt speciel opskrift. Man skal starte det med et kæmpe brag - ellers løber det ud i sandet,« siger Hans Jørgen Wiberg.</p>

<p>Op til den internationale lancering planlagde iværksætterne en såkaldt Thunderclap-kampagne, hvor det går ud på at samle et kor af online stemmer på de sociale medier, der råber det samme budskab ud på præcis samme tidspunkt.</p>

<p>I alt var 457 personer med i kampagnen om at dele budskabet om Be My Eyes på det samme tidspunkt. Budskabet kom derfor ud til potentielt omkring 300.000 mennesker og var startskuddet til den succesfulde lancering, hvor appen blev nævnt i de største medier verden rundt som Huffington Post, ABC News, TechCrunch og BBC.</p>

<p>»Det gælder om at følge den der drejebog, hvor man fx laver en Thunderclap-kampagne og drejer armen rundt på familie og venner, så de spytter noget i kassen på dag et. Det skal planlægges, og du kan ikke være fintfølende, for du skal have sparket appen op ad de der lister,« siger Hans Jørgen Wiberg.</p>

<p>Grunden til at Be My Eyes ikke fik succes med crowdfunding-kampagnen var ifølge Hans Jørgen Wiberg, at det tog for lang tid for donationerne at komme ind. Når folk ser en kampagne, der tager for lang tid, så mister de troen på den.</p>

<p>»Dem, der virkelig har succes, når det i løbet af tre timer. Dem, der efter tre dage har nået to procent, har en tabersag. Du skal give det et ordentligt los i røven,« siger han og fortsætter:</p>

<p>»Det er ikke nok bare at lave et godt produkt. For det er præcis den samme idé, der nu er stukket helt af fra os efter lanceringen. Det er lidt tankevækkende.«</p>

<h3>Fra landmand til en »fantastisk rejse i app-land«</h3>

<p><section class="video plugin"/></p>



<p/></section><p>At Hans Jørgen Wiberg skulle være med til at skabe en af verdens mest populære apps til blinde lå langt fra i kortene.</p>

<p>»Jeg har ingen som helst teknisk baggrund overhovedet,« siger han.</p>

<p>Som 25-årig troede han, at han skulle blive landmand. Han stod over for at overtage en gård på Møn, da han en dag fandt ud af, at han ikke længere kunne køre traktor. Hans syn havde gradvist indsnævret sig og er i dag så begrænset, at det er »som at kigge ud gennem hullet på en køkkenrulle,« som han fortæller, mens han støtter sig til min arm, mens vi går op ad en trappe.</p>

<p>Han sidder nu helt foroverbøjet med hovedet helt nede i sin smartphone. Endnu kan han godt bruge den som almindelig bruger, men det varer måske ikke længe, før han må blive bruger af sin egen app-opfindelse. Sygdommen med navnet retinitis pigmentosa gør langsomt hans syn dårligere og vil om rundt regnet 10 år gøre ham helt blind.</p>

<p>Idéen til Be My Eyes kom en dag, da han stod ude i sin kones møbelpolstrer-værksted og arbejdede med at flette. Han havde netop fået en iPhone og var begyndt at snakke med sine blinde venner om den. En af dem fortalte ham, at han brugte videoopkald via Facetime, når han skulle have hjælp til at se småting i hverdagen, men at han også var lidt træt af hele tiden at skulle irritere venner og bekendte med opkaldene.</p>

<p>»Der var det, jeg fandt på, at vi skulle lave sådan et korps af frivillige, der kunne modtage sådan et opkald og være øjne for nogen i et kort øjeblik,« siger Hans Jørgen Wiberg, der dog ikke anede, hvordan han skulle gøre det til en app.</p>

<p>Han tog derfor idéen med til iværksætter-sammentræffet Startup Weekend i Aarhus, hvor han pitchede den foran en masse iværksættere. Flere af dem ville gerne arbejde på initiativet sammen med ham, og det endte med, at appen blev kåret som den mest innovative idé under begivenheden.</p>

<p>Og selvom crowdfunding-kampagne mislykkedes, så førte den alligevel til en omtale i DR’s Pengemagasinet. Dagen efter blev iværksætteren kontaktet af Velux-fonden, som gerne ville donere to millioner kroner til projektet.</p>

<p>»Jeg havde slet ikke forestillet mig, at jeg skulle lave alt det, vi har opnået. Det er virkelig sjovt, men også dybt frustrerende at få startet et team op omkring noget. Det har været en fantastisk rejse i app-land,« siger Hans Jørgen Wiberg.</p>



<h3>Svært at finde udviklere til blinde-app</h3>

<p>Det er langt fra en dans på roser for blinde at bruge en smartphone.</p>

<p>Det fungerer ved, at den blinde slår en særlig funktion til, der læser det op, som der står på skærmen. Når den blinde kører fingeren hen over skærmen, læser en robotstemme op, hvad det er, som der er markeret. Ved at dobbelt-tappe kan den blinde person åbne den markerede app eller knap.</p>

<p>Derfor kræver det også noget særligt at designe en app, som blinde kan bruge.</p>



<p>Eksempelvis skal alle knapperne i de forskellige apps have et navn, også selvom det kun er en grafik. Ellers er robotstemmen nemlig ikke i stand til at læse det op for den blinde.</p>

<p>Mange apps har desuden en logud-funktion i øverste venstre hjørne af skærmen. Det virker måske logisk for den seende, men for blinde smartphone-brugere, vil det hele hele tiden være det første, som telefonen læser op for dem.</p>

<p>»Det skal ikke være det første, man bliver præsenteret for hver gang,« siger Hans Jørgen Wiberg, der oprindelig overvejede at hyre et eksternt app-firma til at udvikle Be My Eyes.</p>

<p>»Det turde vi dog ikke, fordi vi kun havde et skud i bøssen. Der er ikke nogen i hele verden, der har lavet det her, så vi turde ikke beskrive præcis, hvad vi ville have. Vi var nemlig ikke sikre på, at vi præcis vidste, hvad vi ville have,« siger han.</p>

<p>I stedet valgte han at ansætte udviklere direkte til at lave prototyper, som de kunne teste og løbende ændre.</p>

<p>For at efterligne de blindes omstændigheder, krævede Hans Jørgen Wiberg, at udviklerne slukkede lyset i rummet og på skærmen, når de skulle teste appen.</p>

<p>»Det er svært at finde programmører, der helt har forstået det med, at man ikke ser skærmen fra start til slut,« siger han og fortsætter:</p>

<p>»For at udvikle apps til blinde kræver det, at man er villig til at gå ind i det her under udviklingen. Man kan ikke bare sige, at det er noget, vi ordner bagefter.«</p>

<h3>»Det er ikke fordi jeg er Apple-fanboy, men…«</h3>

<p>Der findes hjælpefunktioner til blinde til både Android, Apple og Windows-smartphones, men når det kommer til brugervenlighed, er der især én, som er de blindes foretrukne valg ifølge Hans Jørgen Wiberg.</p>

<p>»Det er ikke fordi, jeg er Apple-fanboy, men jeg synes virkelig, at Apple har gjort noget, der er fuldstændig suverænt og virker,« siger han.</p>

<p>Oplæsningsfunktionen VoiceOver har været indbygget fra fabrikken i alle iPhones siden 3S-modellen kom på banen i sommeren 2007 og har alle sprogene installeret fra start, så den blinde kan komme i gang med at bruge telefonen med det samme.</p>

<p>Det var også grunden til, at app-udviklerne valgte kun at lancere Be My Eyes til iOS i starten. Næste skridt er at udvikle en Android-version, især pga. prisen.</p>

<p>»Selvom de fleste blinde bruger iPhones, så kan den koste fire gange så meget som en Android-telefon, og derfor er der også blinde, der bliver nødt til at bruge Android,« siger Hans Jørgen Wiberg.</p>

<p>Be My Eyes er et non profit-foretagende, hvilket har været et bevidst valg fra starten. De fleste blinde har ikke så mange penge at gøre godt med ifølge Hans Jørgen Wiberg, der derfor ikke ville kræve, at de skulle betale for appen. Og det ville heller ikke være fair at kræve betaling fra frivillige, mener han.</p>

<p>»Vi havde det dårligt med at sidde bagved og score millioner på blinde og folk, der arbejde gratis,« siger han.</p>

<p>For at få råd til løn til de ansatte overvejer iværksætterne derfor at bede om donationer fra de frivillige og indgå nogle aftaler om sponsorater med firmaer, som har lyst til at brande sig som socialt ansvarlige.</p>

<p>Idémanden havde ellers ikke oprindelig troet, at der var så stort et marked for sin app. Der var ikke så mange blinde, der havde en iPhone for nogle år tilbage, men det er ved at ændre sig, fortæller han.</p>

<p>»I starten var det alle nørderne, der kom på smartphone-kurserne. Nu er det helt almindelige folk, der er blevet blinde - selv ældre folk over 60 år,« siger Hans Jørgen Wiberg.</p>

<p><section class="video plugin"/></p>



<p>
<em><a href="http://www.version2.dk/fokus/startup-land">Startup-land</a>: Version2 stiller hver uge skarpt på de mest spændende danske it-iværksættere og fortæller historien om deres sejre og nederlag. Synes du, vi mangler nogen? Så skriv til ecl@version2.dk.</em></p>
  

  
      <section class="related_articles"><h4>Læs også</h4>
      </section><aside class="article-tools"><section class="social-tools"><a class="addthis_button_email">
      Send    </a>

    
    <a href="https://twitter.com/share" class="twitter-share-button" data-count="horizontal" data-via="version2dk" data-counturl="http://www.version2.dk/artikel/fejlslagen-crowdfunding-kampagne-blev-til-verdenskendt-succes-app-80267" data-url="http://v2.dk/80267">Tweet</a><p id="fb-root"/>
    <p class="fb-like" data-send="false" data-layout="button_count" data-width="45" data-show-faces="false" data-action="recommend"/>

    
    
    <p class="g-plusone" data-size="medium"/>

    
    <p class="share-linkedin">
      </p>

  </section><section class="print"><a class="addthis_button_print">Udskriv</a>
    <span class="print-ad">
      
      </span>
  </section></aside><aside class="region above-comments">
    </aside>
</article></div></body></html>
