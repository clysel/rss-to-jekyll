---
layout:     post
title: 	    "Apples indtog i Viborg kan trække flere investeringer til"
post_author:	    
post_date:	    Mon, 23 Feb 2015 15:11:29 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2559354/apples-indtog-i-viborg-kan-traekke-flere-investeringer-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Apples nye datacenter i Viborg kan meget vel vise sig at være begyndelsen på 
noget endnu større. 
</p><p>
Det vurderer professor ved IT-Universitetet i København Roman Beck, der er 
ekspert i betydningen af datacentre for de omkringliggende lokalsamfund 
rundt om i verden. 
</p><p>
Apple offentliggjorde tidligere i dag, at man med en investering på 6,3 
milliarder kroner vil bygge et datacenter, der skal styre iTunes Store, App 
Store, iMessage og Siri for kunder i hele Europa. Centret skal drives 
udelukkende ved vedvarende energi, og i det hele taget er den grønne profil 
en mærkesag for det amerikanske milliard-selskab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558765/apple-investerer-milliarder-i-danmark/">Apple investerer milliarder i 
Danmark</a></p><p>
»Det er sandsynligt, at Apples beslutning vil sætte gang i yderligere 
investeringer, fordi en afgørende drivkraft i internetindustrien har været 
og stadig er adgang til energi, godt bredbånd, databehandling og 
lagringskapacitet«, siger Roman Beck, som peger på, at der ikke findes mange 
steder i verden, hvor der er et stabilt retssystem, en pålidelig forsyning 
af grøn energi og adgang til en stabil rygrad af højhastighedsinternet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er sandsynligt, at Apples beslutning vil sætte gang i yderligere 
investeringer
</p>
<p class="sender">
IT-professor Roman Beck 
</p>
</blockquote>
</div><p/><p>
»Og der er endnu færre lande, som kan levere pålidelig grøn energi, som man 
kan i Danmark«, siger han. 
</p><p>
»Og derfor er det sandsynligt, at yderligere 'grønne' it-investeringer vil 
følge«. 
</p><h3>
På siden af Irland 
</h3><p>
Roman Beck peger på, at Apples indtog desuden kan ende med at hjælpe andre 
grene af it-industrien som spil- og app-branchen. Han fremhæver eksempler 
som London, Amsterdan og Frankfurt, som alle har en stor tæthed af 
datacentre, der illustrerer, hvor afgørende det er for finans- og 
logistik-industrien i de pågældende områder. 
</p><p>
Apples investering i Viborg bringer ifølge Roman Beck Danmark op på siden af 
Irland, som allerede er et etableret it-hotspot på det globale 
it-investeringskort. 
</p><p>
»Investeringen er blot et andet eksempel på it-industriens stadigt større 
betydning i Danmark«, siger han. 
</p><h3>
Bølge af positive effekter 
</h3><p>
Men også på flere andre planer kan Apples nye datacenter vise sig at være 
betydningsfuld for Danmark og i særdeleshed Viborg og omegn. 
</p><p>
For virksomheden vil skabe arbejdspladser, og det er tiltrængt i området. Bent 
Greve, der er arbejdsmarkedsforsker på Roskilde Universitet, peger ligesom 
Roman Beck på, at der er mulighed for, at Apples beslutning kommer til at 
skabe en bølge af positive effekter. 
</p><p>
»Jeg er ikke et sekund i tvivl om, at det er virkelig vigtigt for et 
yderområde, at det her sker - området bliver pludseligt interessant for de 
unge og for andre virksomheder«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558792/apples-indtog-i-danmark-vaekker-glaede-paa-heden/">Apples indtog i Danmark vækker 
glæde på heden</a></p><p>
Derfor er det afgørende, at Viborgs uddannelsesinstitutioner allerede nu 
begynder at gå i dialog med Apple, så man kan møde virksomhedens behov, når 
datacenteret står færdigt. 
</p><p>
»Hvis man både kan tilbyde en uddannelse og en solid mulighed for job 
efterfølgende kan man jo tiltrække mange«, siger Bent Greve. 
</p><h3>
Branding-ekspert: Betyder alt 
</h3><p>
Også i forhold til branding har det stor betydning, at en amerikansk 
succes-virksomhed som Apple, har set sig så lun på Viborg, at man lægger 
milliarder i et nyt center i det midtjyske. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, det vil give genlyd vidt omkring, fordi alle vil spørge 'hvorfor 
lige Danmark?'. Nu har vi en unik chance for at fortælle, hvad vi kan
</p>
<p class="sender">
Branding-ekspert Esben Lind 
</p>
</blockquote>
</div><p/><p>
Branding-ekspert Esben Lind trode i første omgang, at det var en aprilsnar. 
</p><p>
Men da vi er i slutningen af februar, gik det hurtigt op for ham, at den er 
god nok, og at det kan vise sig at være guld være for området, der ellers 
har lidt under udbredelsen af fænomenet 'Udkantsdanmark'. 
</p><p>
»Det betyder alt. For Viborg som en del af det såkaldte Udkantsdanmark er det 
her et skridt i den fuldstændig modsatte retning - ikke bare set med 
forretningsbriller, men også for selvfølelsen - det er ekstremt vigtigt, for 
den er ikke for god i forvejen«, siger Esben Lind om udsigten til 166.000 
kvadratmeter datacenter ifølge den amerikanske it-gigant drevet 100 procent 
af vedvarende energi. 
</p><p>
Den grønne profil, som Danmark i de senere år i højere og højere grad har 
slået sig op på, er nemlig i høj grad nået ud over vores grænser, påpeger 
eksperten. 
</p><p>
»Danmarks grønne profil er for længst nået til USA og andre dele af verden - 
man ved, at det er lidt dyrere at investere i Danmark, men til gengæld 
vinder man noget goodwill på at skabe grønne arbejdspladser«, siger Esben 
Lind. 
</p><p class=" bl-elem">
»Jeg tror, det vil give genlyd vidt omkring, fordi alle vil spørge 'hvorfor 
lige Danmark?'. Nu har vi en unik chance for at fortælle, hvad vi kan«. 
</p>	
</div>
</div></body></html>
