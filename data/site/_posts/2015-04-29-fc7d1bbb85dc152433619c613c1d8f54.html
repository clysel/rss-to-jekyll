---
layout:     post
title: 	    "Borgerne driver de gode byer"
post_author:	    
post_date:	    Wed, 29 Apr 2015 14:26:41 +0200
post_site:	    politiken.dk 
post_link:	    http://politiken.dk/kultur/arkitektur/ECE2647963/borgerne-driver-de-gode-byer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<b>Fællesskab Din By</b><p>. Dansk Arkitektur Center. Strandgade 27B. Til 7. 
juni.
</p></div>
</div><p>
»Folket og kun folket er drivkraften i skabelsen af verdenshistorien«. 
</p><p>
Disse linjer fra 'Maos lille røde', der er sat til musik i Klichés sang 
’Masselinjen’, rinder mig i hu og runger i mit hoved, mens jeg går rundt i 
Dansk Arkitektur Centers nye udstilling ’Fællesskab din by’. 
</p><p>
Den handler godt nok ikke om folket, men det mere tidssvarende liberale og 
individuelle begreb borgeren som initiativtager til forandringer i vores 
omgivelser. 
</p><h3>
Ekspert i eget liv 
</h3><p>
De fleste kender The High Line i New York, den nedlagte højbane, der er blevet 
til en park, eller Islands Brygge Havnepark, der med havnebadeanlægget 
tegnet af Bjarke Ingels’ første tegnestue PLOT er blevet ikonet på den 
rekreative anvendelse af Københavns inderhavn. 
</p><p>
Men færre ved måske, at begge anlægs eksistens alene skyldes initiativrige 
borgere, der fik stoppet henholdsvis en nedrivning og en bebyggelse af 
arealerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2625564/fremtidens-koebenhavn-har-baade-blomster-og-hoejhuse/">Fremtidens København har både 
blomster og højhuse</a></p><p>
Umiddelbart var det irriterende for myndighederne, der ikke fik den indtægt, 
de havde forventet af grundene. Men hver gang man laver den slags rekreative 
områder, viser det sig, at tabet så rigeligt kompenseres af den værdi, 
omgivelserne stiger med, for ikke at nævne værdien af den forøgede 
livskvalitet og brandingværdien for byen. 
</p><p>
Derfor er man kun glad for borgerdrevne initiativer, for det er borgerne, der 
er eksperter i deres eget liv, som det hedder hos vore dages byplanlæggere. 
</p><h3>
Loven på borgernes side 
</h3><p>
Siden 1970 er det ligefrem en del af den danske planlov, at borgerne skal 
høres i alt offentligt byggeri. 
</p><p>
Kommunale planlæggere og arkitekter kan ikke som tidligere bare bygge derudad 
og udforme samfundet efter, hvad de alene mener er til det fælles bedste. 
Borgernes adfærd, stemme og initiativer er blevet afgørende.
</p><div class="art-quote article-box">
<p class="quote"/>
<blockquote>
<p class="quote-txt">
Vi har selv magten til at ændre vores omgivelser, og det erligefrem støttet 
af planloven
</p>
</blockquote>
</div><p/><p>
DAC’s udstilling byder heldigvis også på andet end de mest kendte projekter 
fra storbyerne, og det er velgørende, at den kommer godt rundt i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2604359/aarhus-tager-bugten-tilbage---men-ikke-uden-problemer/">Aarhus tager bugten tilbage - 
men ikke uden problemer</a></p><p>
F.eks. til Læsø Kur, der er et wellnesscenter indrettet i en tidligere kirke. 
Det saltholdige vand, som man kender fra Det Døde Hav, er særlig godt for 
psoriasispatienter og er et sideprodukt til saltproduktionen på Læsø. 
</p><p>
Vi møder også Bindeballe Købmandsgård, som er blevet til et købmandsmuseum og 
cafe med landhandel og 100.000 årlige gæster, og Cold Hawaii i Klitmøller, 
der er et surferparadis skabt af ihærdige surfere, der først mødte lokal 
modstand, men nu er blevet en stolthed på egnen. 
</p><h3>
Grafitti-kunsten mangler 
</h3><p>
Til trods for udstillingens mange foto-, video- og teksteksempler er det 
faktisk en udstilling, som det er svært at vurdere, for en ikke ubetydelig 
del af den foregår som foredrag og workshops, der enten fortæller om 
borgerinitiativer eller hjælper borgerlystne folk i gang med at realisere 
ideer fra deres egen hverdag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2588203/adrenalinen-pumper-i-grafitti-dokumentar-fra-so-paulos-favelaer/">Adrenalinen pumper i 
grafitti-dokumentar fra São Paulos favelaer</a></p><p>
Der er meget få eksempler på de mere ulovlige guerillaindgreb og ingen 
eksempler på grafitti eller gadekunst, selv om det måske er de mest kendte 
og synlige tegn på, at borgere tiltager sig en æstetisk magt over byernes 
fælles rum. 
</p><h3>
Vi har selv magten til at forme byen 
</h3><p>
Men der er lovlige eksempler nok til at blive høj på den magt, vi har som 
borgere. Et af de mere interessante, der er taget med på et tidligt 
tidspunkt i processen, er en ny kollektivtanke, som er udviklet af 
foreningen Urbania: De ønsker at lave en urban, socialt blandet og 
bæredygtig almen boform, der skal rumme op til 100 boenheder og ikke være en 
pengemaskine, men et sted, hvor man kan deles om udgifter og tid til 
madlavning og andre fornødenheder. Der skal også være private 
erhvervslejemål og billige pladser til studerende. I øjeblikket kigger de på 
flere grunde i København, hvor eksperimentet kan finde sted. 
</p><p>
Vi behøver altså ikke kun at opfatte os selv som forbrugere af byer og 
samfund, som andre har lavet for os. Vi har selv magten til at ændre vores 
omgivelser, og det er ligefrem støttet af planloven. 
</p><p class=" bl-elem">
Det er den følelse, udstillingen efterlader en med, og det er ganske 
opbyggeligt. 
</p>	
</div>

</div></body></html>
