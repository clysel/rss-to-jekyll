---
layout:     post
title: 	    "Militant leder dræbt af amerikansk droneangreb i Somalia"
post_author:	    
post_date:	    Wed, 18 Mar 2015 21:41:57 +0100
post_site:	    politiken.dk 
post_link:	    http://politiken.dk/udland/ECE2593860/militant-leder-draebt-af-amerikansk-droneangreb-i-somalia/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Et amerikansk droneangreb i Somalia har dræbt en leder fra den militante bevægelse al-Shabaab, Adnan Garaar.</p><p>Det oplyser det amerikanske forsvarsministerium, Pentagon, ifølge nyhedsbureauerne Reuters og AFP.</p><p>Garaar menes at have været hjernen bag al-Shabaabs blodige angreb mod et indkøbscenter i Kenya i 2013, hvor 67 blev dræbt.</p><p>Droneangrebet fandt sted i fredag i sidste uge i det sydlige Somalia. På det tidspunkt rapporterede flere medier, at al-Shabaab-lederen var blevet dræbt, men det er først nu, at Pentagon kan bekræfte oplysningen.</p><p>Al-Shabaab har i de seneste år foretaget en række angreb i Kenya og har sagt, at gruppen vil fortsætte de militante aktiviteter, så længe Kenya har soldater i Somalia.</p><p class=" bl-elem">Her kæmper de kenyanske styrker side om side med andre afrikanske lande mod al-Shabaab.</p>	
</div>
</div></body></html>
