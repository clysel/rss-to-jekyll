---
layout:     post
title: 	    "Køb en oprydningsekspert ? eller få nogle gratis fif her"
post_author:	    
post_date:	    Mon, 06 Apr 2015 18:44:41 +0200
post_site:	    politiken.dk 
post_link:	    http://politiken.dk/forbrugogliv/boligogdesign/hjemmet/ECE2613423/koeb-en-oprydningsekspert--eller-faa-nogle-gratis-fif-her/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kend din type</h4>
<div class="fakta-body" data-buildingblock="embedded_factboxlink">
<p><b>Ordensgeneralen</b>: Trives med disciplin og kontrol over tingene. Har 
svært ved at abstrahere fra rod og kan virke irriterende på andre pga. en 
tendens til at kommentere og vurdere andre uden at blive spurgt. Husk, at 
oprydning ikke er et mål i sig selv, men et middel til at få mere tid, 
energi og overskud. Øv dig i at se på formålet frem for handlingen. 
</p><p><b>Det naturlige ordensmenneske</b>: Har et ryddeligt og effektivt hjem. God 
til at organisere, mindre god til at slappe af og forstå, at egne idealer 
ikke deles af alle. Lad ikke form overskygge indhold, og pas på med at 
skille dig af med for meget i din oprydningsiver. Husk at nyde, og øv dig i 
at forstå de mekanismer, der er i spil for andre typer. 
</p><p><b>Det tillærte ordensmenneske</b>: Var som barn sjusket og hadede at 
rydde op. Har som voksen lært at holde orden, men kan have svært ved at 
gennemføre forandringsprojekter, så nogle ting venter på at blive afsluttet. 
Stil mod større systematik, vær stolt over det, der lykkes, og pas på med at 
virke frelst. 
</p><p><b>Samleren</b>: Dit hjem er ordentligt, men spækket med ting, for du kan ikke 
afvise noget. Tænker, at det er for godt til at blive smidt ud, eller at 
nogen måske kan få brug for det. Men du risikerer at sande til og lukke af 
for nyt, også mentalt. Ryd ud, drop den overdimensionerede polstring, og 
erkend egne behov. 
</p><p><b>Rodehovedet</b>: Dit fokus er på andet end ting, så de flyder, glemmes og 
hober sig op. Orden har ikke prioritet i dit hjem, så du bruger megen tid på 
at lede. I værste fald går rodet ud over dit sociale liv. Find nogle metoder 
og gå slavisk frem. Start i det små, men bliv ved, og bed eventuelt venner 
om hjælp. 
</p><p class=" bl-elem"><i class=" bl-elem">Kilde: Charlotte Wieth-Klitgaard og Stine Marie Nielsen: ’Sæt dit rod på 
plads - og brug din tid på det, som giver værdi’. People’s Press </i></p>
</div>
</div><div class="art-fakta article-box">
<h4 class="">
Sådan skaber du orden </h4>
<div class="fakta-body" data-buildingblock="embedded_factboxlink">
<p><b>1. Skab overblik</b>: Gå boligen igennem og skriv ned, hvor det roder. 
Marker, hvilke områder der irriterer dig mest, og tag ét ad gangen. Start i 
det små, hvis du har svært ved at komme i gang. Men bliv ved, til målet er 
nået. 
</p><p><b>2. Afklaring – forhold dig til den enkelte genstand</b>: Har jeg brug 
for tingen? Gør tingen mit liv nemmere? Gør tingen mig glad? 
</p><p><b>3. Hvis svaret er nej, så sorter efter, hvad der skal ske med tingen</b>: 
Smid ud. Genbrug/giv væk. Gensalg på loppemarked, DBA eller lignende. 
Brugtmarkeder. Få det ekspederet! 
</p><p><b>4. Hvis svaret er ja, så tag straks stilling til tingens placering</b>: 
Alt skal bo et sted/have en bestemt plads. Placer ting med samme funktion ét 
sted. Brug kasser, kurve, skuffer og æsker (skriv indholdsnavn på). Placer 
det, du bruger tit, centralt. Julepynt og badedyr kan lagres længere væk. 
Benyt kun skur og lagerrum uden varme til ting, der tåler fugt/kulde. Også 
lagrede ting skal være organiseret. 
</p><p><b>5. Gode vaner</b>: Aflever lånte ting tilbage. Saml ting, der skal 
repareres, i særlig kasse, og lav dem på en gang. Saml smårod fra dagen i 
rodekurv og brug 10 minutter hver aften på at rydde den. I tvivl, om tingen 
skal gemmes? Gem i særlig kasse, og tjek hver 6. måned, om du har savnet 
dem. 
</p><p class=" bl-elem"><b>6. Vedligehold og forebyggelse (find din måde)</b>: Alt har en 
udløbsdato – vurder løbende. Brug princippet ’en ind, en ud’. Sæt to gange 
årligt tid af til at rydde op/ud i køkken, tøj, legetøj, bøger, udstyr osv. 
Skriv en basisliste over ønsker på din telefon. Overvej før køb af nyt, hvor 
tingen skal placeres, og hvad den skal erstatte. 
</p>
</div>
</div><div class="art-fakta article-box">
<h4 class="">
Basis for ophobning</h4>
<div class="fakta-body" data-buildingblock="embedded_factboxlink">
<p>
For 100 år siden drejede de fleste familiers forbrug sig om at overleve. Mad 
og drikke lagde beslag på 50 procent af husholdningsbudgettet. 
</p><p>
Fra midten af 1960’erne øges velstanden, og danske familier får flere penge 
til forbrug. 
</p><p>
I perioden 1966-2008 fordobles det beløb, en gennemsnitsindbygger bruger på 
privatforbrug, fra 64.105 kroner til 132.524 kroner (priskorrigeret).
</p><p>
Fra 2008 får finanskrisen privatforbruget til at falde. Den giver anledning 
til eftertænksomhed i forhold til forbrug og større opsparing, men den 
materielle velfærd er stadig høj.
</p><p>
I 2012 ligger danskernes individuelle forbrug 14 procent over EU-landenes 
gennemsnit. Mad og drikke sluger cirka 12 procent af husholdningsbudgettet. 
Fritid, fornøjelser, transport og kommunikation udgør en stadig større del 
af forbruget.
</p><p class=" bl-elem"><i class=" bl-elem">Kilder: Danmarks Statistik, Dansk Erhverv: Udviklingen i forbruget – fra 
overlevelse til oplevelse</i></p>
</div>
</div><p>
Fem minutter efter at Mie Kjeldgaard havde sat en seng til salg på DBA, meldte 
en køber sig. Herligt. Problemet var bare, at sengen stod inderst i et 
værelse, der var proppet med flyttekasser og løse genstande. Efter en 
skilsmisse var den 30-årige ingeniør flyttet ind i et nyt hus i Jyderup, 
hvor hun og hendes nye ægtefælle var i gang med at etablere sig. 
</p><p>
»Vi havde en masse ting, som vi regnede med at bruge, men meget af det passede 
bare ikke sammen, så det var blevet sat til side, og nu skulle det hele 
ryddes ud, så vi kunne komme ind til den der seng. Det blev så bare sat et 
andet sted«, fortæller Mie Kjeldgaard. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE1606055/oprydning-saadan-kan-du-faa-orden-i-kaos-med-enkle-midler/">Oprydning: Sådan kan du få orden 
i kaos med enkle midler</a></p><p>
Eksemplet gjorde det klart for hende, at der skulle ske noget, hvis det 
ørkesløse mønster med at flytte ting fra sted til sted skulle brydes. 
</p><p>
Og det skulle der, for ophobningen generede Mie, der som type er meget 
organiseret. Men tid og overskud er en mangelvare, når man har to børn på 
under tre år i en familie, der også rummer to bonusbørn på seks og ni, og 
man generelt er stresset, fordi der er sket meget nyt i ens liv. 
</p><p>
»Jeg ryddede lidt op her og der, men følte, at jeg aldrig ville komme igennem 
det. Det virkede så uoverskueligt, at jeg gik på biblioteket og nettet for 
at finde oplysninger om, hvordan man kan få hjælp til at rydde op«. 
</p><p>
Lang historie kort: Efter et år med rod, kasser og stor frustration slog Mie 
til på et tilbud fra oprydningskonsulent Kamille Sommer, som hører til den i 
Danmark lille, men voksende skare, der udbyder professionel oprydningshjælp 
i form af individuelle konsultationer eller store pakkeløsninger til mange 
tusinde kroner og desuden sætter fokus på deres speciale via workshops, 
bøger, blogs, nyhedsbreve og sociale medier. 
</p><p>
Politiken har talt med en håndfuld, der typisk kombinerer deres virke med 
indretningshjælp og/eller salg af udstyr til boligindretning. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Spisestue_efter_JPG_925469x.jpg" alt="" border="0"/><span class="caption"><span class="f-img-caption">Efter. 
</span>Mies stue efter en omgang oprydning. Privatfoto</span></span></p><h3>
Ved at vinde fodfæste 
</h3><p>
»Jeg mærker afgjort en øget efterspørgsel. Måske er finanskrisen kommet så 
meget på afstand, at behovet for at sortere og få overblik afløser trangen 
til at gemme til hårdere tider«, siger oprydningsekspert Lena Bentsen, der 
siden 2005 har beskæftiget sig med at skabe orden og skrevet ’Farvel rod – 
hej frihed’ og andre bøger om emnet. 
</p><p>
Også optimeringsekspert Kenneth Malev, kendt fra programrækken ’Helt på plads’ 
på DR 1, oplever i sit firma Smart Rooms øget fokus på oprydning. 
</p><p>
»Sådan var det ikke, da vi begyndte for fire år siden, men sådan er det 
blevet, for i vores overflods-samfund hænger oprydning og indretning 
sindssygt meget sammen. Det er simpelthen nødvendigt, at kunderne får ryddet 
op og skilt sig af med ting, de ikke bruger længere, før vi kan gå til næste 
step og skabe en æstetisk og funktionel indretning«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE1928204/tabu-vi-toer-ikke-vise-vores-rod-frem/">Tabu: Vi tør ikke vise vores 
rod frem</a></p><p>
Feng shui-rådgiver og medforfatter til bogen ’Sæt dit rod på plads’ Stine 
Marie Nielsen er enig: 
</p><p>
»Modsat tidligere generationer bliver vi bombarderet med fristelser og billige 
tilbud, så det ikke kun er velstillede, der har mulighed for at samle masser 
af ting. De hober sig op, hvilket fjerner overblik og sluger energi. Man 
bliver jo stresset og irriteret, når man ikke kan finde ting«, siger hun. 
</p><p>
Det genkender autodidakte Christine Larseng Bang fra 
Oprydningsspecialisten.dk. Hun etablerede firmaet for to et halvt år siden 
efter at have læst en masse om oprydning, fordi hun ikke kunne holde ud at 
bo i et hus proppet fra kælder til kvist. 
</p><p>
»Folk får i stigende grad øjnene op for muligheden. Jeg kan endnu ikke leve af 
det på fuld tid, men jeg er da ude at hjælpe nogen hver uge«, siger hun og 
forudser, at Danmark også på det punkt med forsinkelse vil afspejle 
udviklingen i USA, hvor <i>professional organizers</i> er en stor industri. 
</p><h3>
Årsager til ophobning 
</h3><p>
Der er flere grunde til, at mange hjem plages af materiel forstoppelse. Tidnød 
er en. Har man job, børn og gennemgående en travl hverdag, bliver det bare 
let sådan. Manglende evne til at rydde op og organisere er en anden. 
</p><p>
»Måske har man aldrig lært det hjemmefra. Det er frustrerende at bruge oceaner 
af tid på lede efter ting og – hvis det ikke lykkes – bruge penge på at 
anskaffe nyt«, siger Kamille Sommer, der driver firmaet 
Oprydningskonsulenten.dk på tredje år. 
</p><p>
En tredje forklaring er de bindinger, mennesker kan have til ting. De kan være 
følelsesmæssige, koblet op på, at man ikke bare vil skippe noget, man har 
brugt mange penge på, eller at man ud fra et ressourcemæssigt synspunkt 
finder det forkert at kassere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE1561599/saadan-klarer-du-foraarsrengoeringen-mest-effektivt/">Sådan klarer du 
forårsrengøringen mest effektivt</a></p><p><i class=" bl-elem">Hvad får nogle til at gå det ekstra skridt og bruge penge på 
oprydningshjælp?</i></p><p>
»Mine kunder er typisk endt i en situation, hvor de er enormt frustrerede, 
fordi tingene kører i ring. Jeg har oplevet folk, der græder. De har 
forsøgt, men kan ikke komme rodet til livs, og de skammer sig over det, for 
det er pinligt, at man ikke kan invitere nogen til en kop kaffe«, siger 
Kamille Sommer. 
</p><p>
Lena Bentsen har også iagttaget en del tabu omkring denne form for service. 
</p><p>
»Det er mere legalt, at man ikke kan lave mad, gøre rent eller har sans for 
indretning, end at man ikke kan rydde op. Folk undskylder per automatik rod, 
og mange er decideret flove over det«, siger hun og har af samme grund ikke 
logo på sin bil, så kunder ikke afsløres. 
</p><h3>
Metodik gør forskellen 
</h3><p>
Præcis sådan havde Mie Kjeldgaard det i det år, hun tilbragte i huset i 
Jyderup, inden hun i november sidste år fik hjælp. Hun følte, hun løb rundt 
som en høne uden hoved for at gøre huset nogenlunde præsentabelt, når der 
kom gæster – og frygtede uventede af slagsen. Godt nok havde hun som barn 
lært at holde orden og passe på sine ting, men hun havde aldrig lært at 
skille sig af med dem igen. 
</p><p>
Gradvis større boliger gav plads til mere og mere, og da hun for fire år siden 
blev skilt, sendte hendes eksmand en masse af sine kasserede ting med 
flyttelæsset. Mie tænkte, at de var for gode til storskrald. Det føltes 
forkert at smide noget brugbart ud, så da hun og hendes nye mand efter en 
mellemstation rykkede ind i deres nuværende hjem, blev en masse ting 
midlertidigt placeret med tanke på senere sortering. Familien maste sig 
rundt og levede med flyttekasser i stuen i cirka et år, før Mie kontaktede 
Kamille Sommer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE2281255/opbevaringsfirma-vil-hente-dit-vintertoej-og-levere-det-igen/">Opbevaringsfirma vil hente dit 
vintertøj og levere det igen</a></p><p>
»Det var skidesvært i starten. Jeg ville helst tage den ting, det drejede sig 
om, og lægge den hen, hvor den skulle være, men hun stoppede mig, for når 
der ikke er ryddet op det pågældende sted, fører det netop til, at man bare 
flytter ting fra sted til sted uden at komme til bunds i noget«, fortæller 
Mie. 
</p><p>
Et stort antal navngivne kasser til sortering blev det magiske middel. En til 
ting, der skal smides ud. En til ting til genbrug. En til ting, der skal 
sælges. En til ting, der skal gives til navngivne personer. En til hver af 
familiemedlemmernes ting. En til ting, der skal repareres, så det effektivt 
kan fikses på én gang. Og en til ting, man er i tvivl om, men gennemgår tre 
måneder senere. 
</p><h3>
Følelsesmæssige bindinger 
</h3><p>
At have svært ved at skille sig af med ting er et tema, Stine Marie Nielsen 
beskæftiger sig meget med. I den bog, hun er medforfatter til, og når hun er 
ude hos kunder, tages der udgangspunkt i forskellige typer, for 
ordensgeneraler, samlere og rodehoveder har forskellige udfordringer (se 
boks). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE1934434/nadia-elsker-sit-rod-jeg-tror-ikke-paa-det-der-med-at-skaere-ind-til-benet/">Nadia elsker sit rod: »Jeg 
tror ikke på det der med at skære ind til benet« </a></p><p>
Når samlere ønsker hjælp, er det tit, fordi de ikke kun akkumulerer ting, de 
sander også til i en følelse af at miste overblik, forsvinde i mængden, 
blive handlingslammede og gå glip af det vigtigste. Samlere er ofte 
hjælpsomme mennesker, der også huser andres flyttekasser. 
</p><p>
»De skal styrke deres ret til selv at bestemme og ikke lade sig styre af 
følelsesmæssige bindinger eller automathandlinger, der modarbejder dem 
selv«, siger Stine Marie Nielsen. 
</p><p>
Hun understreger, at det er op til den enkelte at afgøre, om en ejendel har 
positiv betydning – andre skal ikke tage over. Til gengæld frigøres der 
typisk så megen mental energi, når man lærer at forholde sig til tingene og 
endelig får ryddet op, »at man rent fysisk føler sig 10 kilo lettere«. Sådan 
har hun det i hvert fald selv. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE1588605/her-er-10-gamle-og-geniale-husmodertips/">Her er 10 gamle og geniale 
husmodertips</a></p><p>
Oprydningsspecialisternes spørgeteknik lærer kunderne metoder, de siden kan 
bruge selv. Har kunden aldrig lært at rydde op, lægges hovedvægten på 
praktik og organisering. Er problemet bindinger, lægges der mere vægt på 
metode til afklaring og fif til at sige farvel. 
</p><p>
Fylder gode minder for meget, kan man tage et billede eller minimere mængden 
ved at vælge den smukkeste skål fra oldemors kaffestel i stedet for at gemme 
det hele. Er de gemte sager forbundet med forliste drømme eller dårlig 
samvittighed, vil en øget bevidsthed om følelserne gøre det lettere at 
skille sig af med bøger fra et uafsluttet studium, ubrugt motionsudstyr 
eller gaver, man ikke brød sig om. 
</p><p>
Ifølge Kenneth Malev er øget udvælgelse ekstra presserende, hvis man tilhører 
den flok af storbymennesker, der også efter børn foretrækker en mindre, men 
central lejlighed. 
</p><p>
»Har man ting liggende, man ikke bruger, kan man ikke finde de ting, man skal 
bruge, og rodet sluger energi. Derfor skal der ryddes ud og tænkes 
funktionalitet«, sige han. 
</p><h3>
Himmelvid forskel 
</h3><p>
Tilbage i Jyderup skete der for alvor noget, da Mie lærte, at alle ting skulle 
have en defineret plads, så alt i samme kategori blev samlet ét sted. 
Desuden satte hun mængdegrænser for sig selv. 
</p><p>
»Når man samler alt tøj, alle bøger, alle køkkenmaskiner og så videre sammen 
ét sted, bliver det synligt, at man har mere, end man regnede med. På den 
måde fandt jeg ud af, at jeg ikke har brug for fem vandkogere eller tyve 
mere eller mindre ens sorte bluser«, fortæller hun. Pludselig blev det 
muligt at rydde op i stedet for bare at flytte rundt på ting. Ikke nok med 
det – pludselig blev det også sjovt. 
</p><p>
»Jeg ved ikke, hvor energien kom fra, men da Kamille kom igen efter 14 dage, 
var jeg nået så langt, at hun var ved at falde ned af stolen. Det var bare 
så nemt med de der kasser«, siger Mie og tilføjer, at hun har holdt fast i 
metodikken, så ryddeligheden er kommet for at blive. 
</p><p class=" bl-elem">
»Jeg har fået meget lettere ved at sige farvel til ting, efter at vi fik 
snakket om, hvorfor det var svært for mig. At jeg kan åbne døren for 
uventede gæster er en total lettelse, og jeg har generelt fået mere 
overskud«, konkluderer Mie Kjeldgaard. 
</p>	
</div>

</div></body></html>
