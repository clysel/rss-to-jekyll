---
layout:     post
title: 	    "Fredsring samlede københavnerne på tværs af religioner"
post_author:	    
post_date:	    Fri, 27 Feb 2015 20:20:31 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2567476/fredsring-samlede-koebenhavnerne-paa-tvaers-af-religioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Hånd i hånd dannede over 500 børn og voksne en fredsring på Rådhuspladsen i 
København i eftermiddag. Fredsringen var en reaktion på forrige weekends 
angreb i hovedstaden, hvor tre personer mistede livet, og flere 
politibetjente blev såret. 
</p><p>
Adskillige politikere var til stede ved arrangementet. Heriblandt 
folketingsmedlemmerne Bertel Haarder (V), Zenia Stampe (R) og Trine Pertou 
Mach (SF), som alle holdt tale. 
</p><p>
Københavns overborgmester Frank Jensen (S) og integrationsborgmester Anna Mee 
Allerslev (R) talte også til forsamlingen. 
</p><h3>
Borgmester: Alle har et ansvar for tryghed 
</h3><p>
Inden fredsringen blev dannet, skrev Frank Jensen på Twitter, at det klare 
budskab med manifestationen var, at alle har et ansvar for trivsel og 
tryghed i København. 
</p><p><b class="ext-link">GALLERI </b><a class="embeddedlink" href="http://politiken.dk/fotografier/ECE2567439/hvide-roser-og-peacetegn-til-fredsring-paa-raadhuspladsen/">Hvide roser og peacetegn til fredsring på 
Rådhuspladsen</a></p><p>
Det var den danske muslimske organisation The Network, der arrangerede 
fredsringen, og en stor del af dem, der var mødt op, var børn. 
</p><p>
I løbet af dagen kontaktede flere forældre organisationen for at sikre en 
plads til deres børn i menneskekæden, fortæller talsmand for The Network 
Tanwir Ahmad. 
</p><h3>
En succes 
</h3><p>
Ifølge ham var fredsringen en succes, og der var en god stemning på 
Rådhuspladsen. Folk tog hinanden i hænderne og dannede fredsringen, uden at 
de blev instrueret i det. 
</p><p>
»Vi ville vise, at København sagtens kan finde ud at stå sammen, og at vi har 
tillid til hinanden. Vi ville signalere sammenhold på tværs af religiøse 
skel«, siger Tanwir Ahmad. 
</p><p>
I sidste uge dannede muslimer en lignende menneskekæde om synagogen i Oslo for 
at vise sympati med jøderne efter skudattentaterne i Danmark. 
</p><p><b class="ext-link">FREDSDEMONSTRATION </b><a class="embeddedlink" href="http://politiken.dk/udland/ECE2557537/fredsdemonstration-efter-terror-i-koebenhavn-muslimske-unge-slaar-ring-om-synagogen-i-oslo/">Efter terror i København: 
Muslimske unge slår ring om synagogen i Oslo</a></p><p>
Og en dansk muslim ønskede at arrangere en fredsring om synagogen i 
Krystalgade København, hvor den jødiske vagt Dan Uzan blev skudt og dræbt 
forrige weekend. 
</p><p class=" bl-elem">
Men initiativtageren fik tidligere på ugen afslag af politiet, som begrundede 
det med sikkerhedsmæssige hensyn. 
</p>	
</div>
</div></body></html>
