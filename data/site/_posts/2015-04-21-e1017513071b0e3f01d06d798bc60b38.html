---
layout:     post
title: 	    "Småkagekonflikt får forbund til at sænke VM-målsætning"
post_author:	    
post_date:	    Tue, 21 Apr 2015 11:59:04 +0200
post_site:	    politiken.dk 
post_link:	    http://politiken.dk/sport/ECE2636702/smaakagekonflikt-faar-forbund-til-at-saenke-vm-maalsaetning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Badminton Danmark tror ikke længere på, at det kan lykkedes landsholdet at 
vinde en VM-medalje ved det forestående Sudirman Cup.
</p><p>
Den oprindelige medaljemålsætning er ændret til 'at gå videre 
fra gruppespillet', efter at forbundet i sidste uge opsagde samarbejdet med 
fem stjernespillere på grund af en sponsorkonflikt.
</p><p>
Konflikten betyder, at profilerne Kamilla Rytter Juhl, Christinna Pedersen, 
Joachim Fischer, Mathias Boe og Carsten Mogensen ikke længere er en del af 
landsholdet.
</p><p>
I stedet for de fem badmintonstjerner har landstræner Lars Uhre efterudtaget 
Anders Skaarup Rasmussen, Kim Astrup Sørensen, Mathias Christiansen, Sara 
Thygesen, Lena Grebak og Maria Helsbøl til turneringen i Kina.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/">Træneres dobbeltrolle i 
småkagesagen vækker mistillid blandt stjernespillere</a></p><p>
»Det er en god blanding af rutinerede og unge spillere på vej frem, der rejser 
af sted for at spille Sudirman Cup«, siger Lars Uhre i en 
pressemeddelelse.
</p><p>
»Tidligere var vores ambition en medalje, men nu er vores mål i første omgang 
at gå videre fra gruppespillet, og det tror jeg bestemt er muligt«.
</p><p>
»Næste generation af spillere tæller flere spillere med høje placeringer på 
verdensranglisten og ambitiøse unge spillere, der opnår god erfaring ved at 
være med«, siger landstræneren.
</p><p>
Danmark er havnet i gruppe med England og Indonesien. De to bedste hold 
avancerer til kvartfinalen.
</p><p class=" bl-elem">
Sudirman Cup spilles fra 10.-17. maj i Kina.
</p>	
</div>

</div></body></html>
