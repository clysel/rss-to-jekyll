---
layout:     post
title: 	    "Rejseminder: »De serverede kohjernesuppe, som var en brun substans«"
post_author:	    
post_date:	    Thu, 09 Apr 2015 06:00:36 +0200
post_site:	    politiken.dk 
post_link:	    http://politiken.dk/rejser/rejseminder/ECE2605695/rejseminder-de-serverede-kohjernesuppe-som-var-en-brun-substans/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Sara Viktoria Bjerregaard Christensen </h4>
<div class="fakta-body" data-buildingblock="embedded_factboxlink">
<p>
20 år. Skuespiller og sangerinde. Sara Viktoria har 12. april premiere på 
Hjælp søges på Østre Gasværk Teater i København. Musicalen har musik af 
Benny Andersson, mens Abba-partneren Björn Ulvaeus har skrevet 
sangteksterne, som Anne Linnet har fordansket. Foruden Sara Viktoria 
medvirker Jesper Asholt, Jesper Lohmann, Suzanne Berdino, 5 musikere og 17 
dyr. 
</p><p>
I efteråret 2012 debuterede Sara Viktoria som 'Rosa' i Østre Gasværk Teaters 
'Skammerens datter' og opfølgeren 'Skammerens datter 2'. Derefter fulgte 
roller som 'Sheila' i 'Hair' på samme teater og 'De overlevende' på Betty 
Nansen Teatret i København. 
</p><p class=" bl-elem">
Sara Viktoria bor på Amager. Til sommer planlægger hun at flytte sammen med 
kæresten, Jakob Svensmark, der er skuespiller og musiker. 
</p>
</div>
</div><h3>
Min første rejse ... 
</h3><p>
er så tidlig, at jeg ikke kan huske den, fordi min familie altid har rejst 
især på bilferie i Europa. Mine forældre, Bettina og Jimmy, min storebror, 
Daniel, og jeg har både boet på hoteller og på campingpladser. Jeg har altid 
elsket at bo i telt. Der var ikke noget så skønt som at ligge med hele 
familien inde i teltet og høre regnen ramme teltdugen, mens mor læste højt. 
Vi har ligget i telt i Tyskland, Sverige og Sydfrankrig, men kan også godt 
lide at tage til mere ukendte lande som Estland, Litauen, Bosnien og 
Albanien. Vi har været over stort set hele Europa. 
</p><h3>
Min bedste rejse ... 
</h3><p>
var sidste sommer, da min kæreste, Jakob, og jeg tog et roadtrip rundt i 
Europa i fire uger. Vi havde lånt mine svigerforældres lillebitte Lupo og 
kørte helt ned til Brindisi i Italien og sejlede til Grækenland. Vi øhoppede 
lidt og kørte op gennem Grækenland. Efter Grækenland kørte vi ind i 
Albanien. På kortet var der en stor og fed hovedvej, men det var i 
virkeligheden en lille bjergvej med hårnålesving og geder gående på vejen. I 
vejkanten så vi en mand med et gevær. Jakob forsøgte at berolige mig ved at 
sige, at manden stod med en høtyv. Vi nåede frem til et hotel, som i 
virkeligheden var en lille bjælkehytte. To forskellige slags sengetøj i ren 
Fætter BR-stil, men værterne var så søde. De kunne se, at vi var trætte, og 
spurgte, om vi ville have aftensmad, og serverede traditionel kohjernesuppe, 
som var en brun substans. Albanien var alligevel fantastisk, fordi det 
skilte sig ud fra det øvrige Europa. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2602182/rejseminder-obama-er-den-mest-interessante-rejsekammerat-jeg-har-haft/">Rejseminder: Obama er den mest 
interessante rejsekammerat, jeg har haft</a></p><h3>
Min værste rejse ... 
</h3><p>
gik til Hviderusland i 2010. Jeg var på udveksling og boede hos en familie, 
hvor jeg oplevede et diktatur indefra. Faren var kirurg og tog mig med på 
hospitalet, hvor jeg oplevede, hvordan de måtte genbruge ting, fordi der 
ikke var råd til nyt. Der lugtede dårligt af halvrådden mad, og der lå 
byggematerialer og nullermænd overalt. Et besøg, jeg måske hellere havde 
undværet, men på det hviderussiske hospital lærte man at sætte pris på det 
danske sundhedsvæsen. I virkeligheden var det en yderst lærerig rejse, men 
med skræmmende oplevelser, der var med til at gøre den god som helhed. 
</p><h3>
På rejser medbringer jeg altid ... 
</h3><p>
mine notesblokke. Jeg har en masse små notesbøger, hvor jeg f.eks. skriver, 
hvad jeg oplever på rejsen, altså en slags rejsedagbog. Jeg har en anden 
notesbog, hvor jeg skriver tanker, ideer, vers og sangtekster ned. Jeg har 
altid to-tre notesbøger med, som jeg bruger til mine forskellige 
skriblerier. Jeg kan godt lige at se tingene på papir og bruger også stadig 
papirkalender. 
</p><h3>
Min favoritrejsepartner ... 
</h3><p>
er min kæreste, Jakob, fordi vi supplerer hinanden godt. Jeg kan en gang 
imellem godt blive typen, der siger ’åh, nej’, ’er det ikke for meget’, ’er 
det ikke for farligt’, og ’kan vi nå det’. Den indstilling har jeg arvet fra 
min mor. Vi kan godt blive lidt pylrede. Jakob er helt modsat og siger: 
’Nej, nu gør vi det her’, og ’vi skal ud på dybt vand’, og så ender det med 
at blive helt fantastisk. Han er god til mig, og jeg er god for ham. Vi 
supplerer hinanden godt på rejserne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2586295/rejseminder-ellen-hillingsoe-spiser-gerne-komaver-og-dyrehjerner/">Rejseminder: Ellen Hillingsø 
spiser gerne komaver og dyrehjerner</a></p><h3>
Min seneste rejse ... 
</h3><p>
var en lille, kort endagstur 23. februar i forbindelse med forestillingen 
’Hjælp søges’, som jeg øver på nu. Jeg var i Stockholm for at synge for 
Benny Andersson fra Abba, som har skrevet musikken til musicalen. Jeg skulle 
synge sangene på dansk for ham. Det var så vildt at synge for ham. 
</p><h3>
Mit bedste rejsemåltid ... 
</h3><p>
får jeg på familiens ødegård, Brobacka, i Sverige, som ligger ude i en skov i 
nærheden af Karlskrona. Jeg er en rigtig skovtøs. Der er hverken el eller 
vand og heller ikke noget komfur, så vi laver mad på bål. Vi har et 
vidunderligt bålsted opbygget af kampesten, som danner et ovnrum med en 
skorsten. Man kan lave alt på det bålsted, og vi får den mest vidunderlige 
mad. Ikke bare burgere og pølser, men man kan lave alt fra pizzaer og tærter 
til indbagt mørbrad. Jeg elsker at gå ud i skoven og finde svampe til en 
stuvning. Vi bager pandebrød og serverer dertil. Maden bliver et 
heldagsprojekt, når man skal have den rigtige glød. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2576351/forfatter-og-dj-maria-gerhardt-i-dag-bruger-jeg-alle-mine-penge-paa-at-rejse/">Forfatter og DJ Maria 
Gerhardt: »I dag bruger jeg alle mine penge på at rejse«</a></p><h3>
Det dummeste, jeg har gjort på en rejse ... 
</h3><p>
var nok i sommer, da Jakob og jeg kørte rundt i den lille Lupo, som var godt 
pakket. I Italien havde vi kørt det meste af natten, mens jeg havde tårnhøj 
feber og troede, jeg skulle dø. Vores mål var en lille campingplads, men vi 
kunne ikke finde den i mørket. Derfor parkerede vi vores bil på et lille 
torv i den nærliggende landsby, dækkede ruderne til og lagde os til at sove. 
Det er ikke nemt i så lille en bil, eftersom min kæreste er 193 centimeter 
høj. Da jeg vågnede om morgenen og steg ud af bilen, var vi omgivet af 
mennesker. Vi havde parkeret midt i det lokale marked. Italienerne stirrede 
på de to mærkelige væsner, som steg ud af en minibil. Jeg er lille, bleg og 
rødhåret, mens Jakob er høj og blond. Heldigvis fik vi ikke en bøde. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/IMG_5776_JPG_924105d.jpg" alt="" border="0"/><span class="caption"><span class="f-img-caption">Ødegårdsidyl. 
</span>Sara Viktoria elsker at holde fri på familiens ødegård ved Karlskrona i Sverige ikke mindst i selskab med kæresten Jakob Svensmark. Privatfoto</span></span></p><h3>
Jeg rejser altid tilbage til ... 
</h3><p>
Brobacka. Vores dejlige ødegård i Sverige, som mine forældre købte en vinter, 
da jeg lå i mors mave. De havde længe talt om at købe en ødegård, så en 
annonce i avisen og kørte derop. De kørte, og de kørte, og de kørte og kom 
endelig til en lille lysning i en skov, og så var de solgt. De tænkte, at 
når der var så dejligt en grå vinterdag, måtte det være helt fantastisk om 
sommeren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2565392/forfatters-rejseminder-toilettet-laa-i-en-krog-af-koekkenet-og-bestod-af-et-hul-i-gulvet/">Forfatters rejseminder: 
»Toilettet lå i en krog af køkkenet og bestod af et hul i gulvet« </a></p><h3>
Mit bedste tip til det at rejse ... 
</h3><p>
er bare at tage af sted, give helt slip og være sig selv. Deroppe har vi 
hverken computer eller tv. Det vil nogen finde angstprovokerende, men 
personligt synes jeg, at det er dejligt. Nogle tror, at de ikke kan klare 
det, men jeg har ikke haft nogen med deroppe, som ikke synes om det. 
Selvfølgelig skal man have en telefon med, hvis der sker noget. Man skal 
bruge tiden på at gå ture, snakke sammen, lave mad sammen og spille spil. 
Det gælder om at koble af. 
</p><h3>
Den mest interessante person, jeg har mødt på en rejse, er ... 
</h3><p>
flere, nemlig min hviderussiske værtsfamilie. Det var fantastisk at komme ind 
under huden på dem. Familien bestod af forældre, en jævnaldrende pige, en 
lillebror og en schæferhund i en lillebitte lejlighed. De havde sparet 
sammen til, at jeg kunne bo der og sammen med pigen komme ind til Minsk og i 
cirkus. Da vi kom hjem, måtte vi genfortælle oplevelsen for lillebroren, der 
sad, som var han der selv. 
</p><h3>
Min næste rejse ... 
</h3><p class=" bl-elem">
går til Vietnam til sommer med Jakob. Derfra gennem Laos til Bangkok i 
Thailand og videre til Cambodja, hvorfra vi sejler via flodsystemer tilbage 
til Ho Chi Minh-byen. 
</p>	
</div>

</div></body></html>
