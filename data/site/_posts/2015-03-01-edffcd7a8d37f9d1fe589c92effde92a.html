---
layout:     post
title: 	    "I kø for anden dag: »Jeg er bare glad for, at vi ikke har små børn med«"
post_author:	    
post_date:	    Sun, 01 Mar 2015 10:42:09 +0100
post_site:	    politiken.dk 
post_link:	    http://politiken.dk/rejser/nyheder/ECE2568518/i-koe-for-anden-dag-jeg-er-bare-glad-for-at-vi-ikke-har-smaa-boern-med/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Op mod 60 SAS-afgange og ankomster til Københavns Lufthavn er i dag, søndag, 
aflyst på grund af konflikt mellem flyselskabet og kabinepersonalet, som har 
nedlagt arbejdet. 
</p><p>
På gulvet i ankomsthallen sidder en flok på 23 unge, der skulle have været i 
Rom. Det er 2. C fra Københavns Åbne Gymnasium, som siden 1. G har haft 
planer om at besøge en filmskole og se fodbold i den italienske hovedstad. 
De kom klokken 6 og fik at vide, at deres afgang var aflyst. 
</p><p>
»Stemningen var meget trykket. Vi blev irriterede og sure og kede af det«, 
fortæller Ajsela Gugula, 18 år. 
</p><p>
»Men vi skal bare af sted, så vi snakkede om bare tage på en spontan tur et 
eller andet sted hen«, fortæller klassekammeraten Selina Kirketerp, 18 år. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/rom_917264y.jpg" alt="" border="0"/><span class="caption"><span class="f-img-caption">Gejst. 
</span>Ajsela Gugula og Selina Kirketerp vil bare afsted på studietur til Rom og har nu fået at vide, at de i hvert fald kommer et stykke af vejen - nemlig til Düsseldorf. Foto: Birgitte Kjær</span></span></p><p>
Inden det kom så vidt, fik klassen sundet sig over en gang morgenmad på <i>vouchers</i> 
fra SAS, og nu venter de på at komme med et fly til Düsseldorf 10.30. 
Hvordan de skal komme videre til Rom derfra er uklart. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/ECE2568459/strejke-tvinger-sas-til-nye-aflysninger/">Strejke tvinger SAS til nye 
aflysninger</a></p><p>
Maria Sørensen er lufthavnsvikar for SAS og står og gelejder folk med <i>boardingcards</i> 
ind til bagagebåndet med et smil. Og hun er også én af dem i blå 
SAS-uniform, der må tage skraldet, når sure passagerer, der er ramt af 
aflysninger, brokker sig. 
</p><p>
»Jeg bliver da overfuset ind i mellem, men folk står også i en svær situation, 
og det mærker man på dem. Jeg havde håbet, det ville være lidt bedre i dag. 
Det er lidt hektisk«, forklarer hun. 
</p><h3>
Hovedpersoner i Kina 
</h3><p>
I lufthavnen er der generelt en afdæmpet morgenstemning, mens de mange af 
gårsdagens passagerer, der har tilbragt natten på hotel, møder op i håb om 
at få ombooket deres billet og komme på et fly. Også i den lange, lange kø, 
hvor folk venter på at få hjælp af SAS-personale, er der dæmpede gemytter. 
</p><p>
Selv hos Benjamin Thomsen, 37, og Ahimullah Sarban, 38, som ellers har meget 
på spil. De er IT- iværksættere og skal til en workshop i Kina betalt af en 
potentielt stor kunde. 
</p><p>
»Vi er hovedpersonerne på mødet. Kunden har betalt vores rejse og ophold og 
kan ikke få det refunderet, så hvis det her ikke bliver til noget, er det en 
meget dårlig start på samarbejdet«, fortæller Benjamin Thomsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/shanghai_917266y.jpg" alt="" border="0"/><span class="caption"><span class="f-img-caption">Opgivende. 
</span>Benjamin Thomsen (tv.) og Ahimullah Sarban er ved at opgive håbet om at nå frem til et vigtigt forretningsmøde i Shanghai. Et møde, der kan være afgørende for deres firmas fremtid. Foto: Birgitte Kjær.</span></span>
De skulle have været med et fly til Shanghai lørdag 12.30 og fik først besked 
om aflysningen et kvarter før, de skulle gå til gaten. 
</p><p>
Hele dagen i går blev brugt på at stå i kø i syv timer og først i aftes ved 
21-tiden kom de på hotel – uden bagagen, som for længst er tjekket ind og 
ikke til at få ud igen. Nu står de i kø igen og krydser fingre. 
</p><p>
»Man kan ikke bebrejde SAS, at personalet strejker, men at man i Danmark i 
2015 ikke kan håndtere sådan en situation her smartere og få informationerne 
ud hurtigere, det er for dårligt«, mener Benjamin Thomsen. 
</p><p><b class="ext-link">LÆS</b><a class="embeddedlink" href="http://politiken.dk/rejser/nyheder/flyoglufthavne/ECE2566380/sas-strejke-saadan-er-du-stillet/">SAS-strejke: Sådan er du stillet</a></p><h3>
For sløv information 
</h3><p>
Længere nede i køen står Rexhop Mustafa og Bashkim Kugi fra Kristianstad i 
Sverige. De skulle have været et fly til Kosovo lørdag formiddag for at 
holde ferie hos familie, men er endnu ikke kommet nogen vegne. 
</p><p>
De beklager sig også over den træge informationsstrøm, der betød at de måtte 
vente i flere timer efter aflysningen på at få at vide, hvordan de skulle 
forholde sig. 
</p><p>
»Og når jeg ringer til SAS, taler de kun dansk, og det fatter jeg ikke«, siger 
Bashkim Kugi på svensk. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/kosovo_917265y.jpg" alt="" border="0"/><span class="caption"><span class="f-img-caption">Trætte. 
</span> Rexhop Mustafa (tv) og Bashkim Kugi er trætte af at at bruge deres tiltrængte feriedage på at stå i kø i Kastrup, i stedet for at være sammen med familie og venner i Kosovo. Foto: Birgitte Kjær.</span></span></p><p>
Lørdagen blev brugt i kø uden resultat, og nu står de her igen. 
</p><p>
»Jeg er bare glad for, at vi ikke har små børn med«, siger Rexhop Mustafa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2568176/forsker-sas-ansatte-bryder-spillereglerne-for-den-danske-model/">Forsker: SAS-ansatte bryder 
»spillereglerne« for den danske model</a></p><p class=" bl-elem">
Konflikten mellem SAS og kabinepersonalet skal for arbejdsretten klokken 11. 
Det forventes, at højesteretsdommeren vil pålægge de strejkende at gå i 
arbejde. 
</p>	
</div>
</div></body></html>
