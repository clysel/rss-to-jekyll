---
layout:     post
title: 	    "Thorning fastholder: Jeg blev fejlinformeret i sagen om bevogtning af synagoge"
post_author:	    
post_date:	    Mon, 11 May 2015 15:20:44 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2664940/thorning-fastholder-jeg-blev-fejlinformeret-i-sagen-om-bevogtning-af-synagoge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
»Jeg gengav bare de oplysninger og det billede, vi havde fået i dagene efter 
terrorangrebet. Hvorfor skulle jeg gøre andet?«. 
</p><p>
Sådan siger statsminister Helle Thorning-Schmidt til TV 2 News, efter at hun 
»for ganske nyligt« fik at vide, at hun til et pressemøde fejlagtigt sagde, 
at politiet »øjeblikkeligt« var til stede ved synagogen efter angrebet på 
Krudttønden. 
</p><p>
Når der i virkeligheden gik 4 timer, før politiet var klar. 
</p><p>
Dermed fastholder statsministeren forklaringen om, at hun blev fejlinformeret 
- også selvom en anonym kilde i lørdagens Politiken fortalte, at der på 
intet tidspunkt under møderne mellem de relevante politimyndigheder og 
regeringen blev nævnt, at bevogtningen ved synagogen blev etableret 
øjeblikkeligt. 
</p><h3>
Ingen sammenhæng med fyret PET-chef 
</h3><p>
Statsministeren ønskede samtidig ikke at svare på, hvem der fejlinformerede 
hende. Men, siger hun. 
</p><p>
»Før jeg går til et pressemøde, får jeg oplysninger af folk, der kender mere 
til det, end jeg gør. Det var de oplysninger, jeg gengav«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2662227/central-terrorforklaring-angribes/">Central terrorforklaring angribes</a></p><p>
Hun afviste også at kommentere, om der er en sammenhæng mellem de fejlagtige 
oplysninger og PET-chefen Jens Madsens fratrædelse i sidste uge. 
</p><h3>
Oppositionen mangler stadig svar 
</h3><p>
Kort før Helle Thorning-Schmidt kom med ovenstående udmelding, var partiernes 
retsordførere til møde med justitsminister Mette Frederiksen (S) for netop 
at få svar på, hvorfor Helle Thorning-Schmidt videregav forkerte oplysninger 
om, hvor hurtigt jøderne blev beskyttet. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2657844/jens-madsen-traeder-af-som-pet-chef/">Jens Madsen træder af som PET-chef</a></p><p>
Det har de nu fået svar på. Men tilbage står et andet centralt spørgsmål om 
terrorangrebet i København ubesvaret hen: 
</p><p>
Hvorfor gik der 4 timer, før den jødiske synagoge kom under fast 
politibeskyttelse? 
</p><h3>
Det er PET's skyld 
</h3><p>
Mette Frederiksen meddelte efter mødet med retsordførerne, at hun vil besvare 
flere af spørgsmålene skriftligt forud for et samråd, som hun allerede er 
indkaldt til om sagen. 
</p><p>
Justitsministeren har tidligere udtalt, at hun først blev klar over, at der 
gik 4 timer fra angrebet ved Krudttønden til synagogen kom under bevogtning, 
da hun fik redegørelsen i sidste uge. Og på et pressemøde i sidste uge sagde 
Mette Frederiksen, at PET havde givet regeringen forkerte oplysninger om, 
hvor hurtigt jøderne blev beskyttet. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2658265/justitsminister-om-terrorangreb-vi-blev-misinformeret-af-pet/">Justitsminister om terrorangreb: Vi 
blev misinformeret af PET </a></p><p class=" bl-elem">
Altså, var det PET's skyld, at statsminister Helle Thorning-Schmidt kom til at 
sige at den jødiske synagoge »øjeblikkeligt« efter angrebet ved Krudttønden 
den 14. februar. Mens der i virkeligheden gik næsten fire timer, før 
politiet etablerede fast bevogtning ved synagogen. 
</p>	
</div>

</div></body></html>
