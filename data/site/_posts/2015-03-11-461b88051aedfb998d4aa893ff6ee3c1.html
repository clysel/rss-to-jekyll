---
layout:     post
title: 	    "Dollarkursen runder syv kroner for første gang i 12 år"
post_author:	    
post_date:	    Wed, 11 Mar 2015 11:18:26 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2582542/dollarkursen-runder-syv-kroner-for-foerste-gang-i-12-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens eksportvirksomhederne gnider sig i hænderne, er der skidt nyt for alle, 
der har tænkt sig at rejse til USA de kommende måneder og til sommer. 
</p><p>
Dollaren blev onsdag formiddag for første gang siden marts 2003 handlet til en 
kurs på over syv kroner. Dermed er den steget en halv procent i forhold til 
dagen før og 14 procent i forhold til kursen ved årsskiftet. 
</p><p>
Går man tilbage til maj 2014, var kursen 5,35 kroner, og siden da er kursen 
altså røget i vejret med mere end 30 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2504486/dyr-dollar-goer-usa-rejsen-dyrere/">Dyr dollar gør USA-rejsen 
dyrere</a></p><p>
Og det er positivt set med danske briller, siger Sydbanks cheføkonom Jacob 
Graven: 
</p><p>
»Det gør danske produkter billigere i USA og andre lande, hvis valuta i større 
eller mindre grad følger dollaren. Dermed får danske virksomheder forbedret 
konkurrenceevnen«. 
</p><p>
»Bagsiden af medaljen er, at importerede produkter fra de samme lande bliver 
dyrere, ligesom ferierejsen til USA bliver dyrere end for et år siden. Men 
den pris er værd at betale for dansk økonomi«, siger han. 
</p><h3>
Topper hen over sommeren 
</h3><p>
Hos Danske Bank forventer cheføkonom Steen Bocian ikke, at dollarens 
himmelflugt stopper her, ikke mindst i kraft af en euro, som er voldsomt 
svækket. 
</p><p>
»Dertil kommer, at amerikansk økonomi er så stærk, at den amerikanske 
centralbank kan forventes at hæve renten hen over sommeren i år. Det trækker 
i retningen af en stærkere dollar«, siger Steen Bocian. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2566392/valuta-uro-se-hvor-ferien-er-blevet-dyrere-og-billigere/">Valuta-uro: Se hvor ferien er 
blevet dyrere og billigere</a></p><p class=" bl-elem">
Danske Bank venter dog, at dollaren topper hen over sommeren for at svækkes en 
smule i andet halvår. 
</p>	
</div>
</div></body></html>
