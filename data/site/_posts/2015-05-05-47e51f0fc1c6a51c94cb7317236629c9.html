---
layout:     post
title: 	    "Bestyrelsesmedlem dumper Movias redegørelse "
post_author:	    
post_date:	    Tue, 05 May 2015 19:15:31 +0200
post_site:	    politiken.dk 
post_link:	    http://politiken.dk/indland/politik/ECE2656033/bestyrelsesmedlem-dumper-movias-redegoerelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Læren bør være, at bestyrelsen skal lade være med at blande sig i 
enkeltreklamer
</p>
<p class="sender">
Jens Mandrup (SF) 
</p>
</blockquote>
</div><p>
Argumenterne holder ikke, når formandsskabet for Movias bestyrelse i dag 
frikender sig selv i en redegørelse om omstridt annoncecensur. 
</p><p>
Sådan lyder meldingen fra SF's medlem af bestyrelse, Jens Mandrup, der som den 
eneste stemte imod, da Movias bestyrelse i sidste uge besluttede at fjerne 
annoncer for boykot af varer fra israelske bosætterområder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2655239/movia-vild-debat-bekraefter-at-det-var-rigtigt-at-fjerne-annoncer-fra-busser/">Movia: Vild debat bekræfter, 
at det var rigtigt at fjerne annoncer fra busser</a></p><p>
Han mener ikke det holder, når man i redegørelsen argumenterer for, at det var 
nødvendigt at fjerne annoncerne, da et trafikselskab skal signalere, at 
»alle er velkomne i bussen«. 
</p><p>
»Så burde vi i bund og grund slet ikke have reklamer på busserne. For der er 
mange forskellige reklamer, der kan støde forskellige folk. Der er for 
eksempel reklamerne for at få nye bryster. Eller reklamen fra Venstre om 
kontanthjælpsmodtagere med påstande om, at kontanthjælpsmodtagere får 
450.000 om året. Den kunne også støde en del mennesker. Det er et tyndt 
argument«, siger Jens Mandrup. 
</p><h3>
Personligt smagsdommeri, hvis bestyrelsen censurerer annoncer 
</h3><p>
I redegørelsen anfører formandsskabet i Movia, formand Thomas Gyldal Petersen 
(S) og næstformand Per Hovmand (C), at sagen nu er »udtømt fra selskabets 
side«, og at man derfor ikke har yderligere kommentarer. Men det sidste ord 
er langt fra sagt i sagen, mener SF's medlem af bestyrelsen. 
</p><p>
På et bestyrelsesmøde i september skal reklamereglerne diskuteres, herunder 
tilladte budskaber og godkendelsesprocedurer. Jens Mandrup mener allerede 
nu, at bestyrelsen kan drage den første lære af sagen om annoncerne fra 
Dansk Palæstinensisk Venskabsforening, som har udløst heftig offentlig 
debat. 
</p><p class=" bl-elem">
»Læren bør være, at bestyrelsen skal lade være med at blande sig i 
enkeltreklamer. Der skal laves nye retningslinjer, men vi skal ikke sidde og 
sagsbehandle enkeltreklamer. Det bliver noget personligt smagsdommeri. Det 
kommer til at handle om, om man kan lide reklamerne eller ej. Det er ikke 
ordentlig politik, hvis du spørger mig«, siger Jens Mandrup. 
</p>	
</div>

</div></body></html>
