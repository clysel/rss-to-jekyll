---
layout:     post
title: 	    "Tre mænd sigtes for afpresning og vold i Silkeborg"
post_author:	    
post_date:	    Fri, 03 Apr 2015 14:06:06 +0200
post_site:	    politiken.dk 
post_link:	    http://politiken.dk/indland/ECE2615659/tre-maend-sigtes-for-afpresning-og-vold-i-silkeborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en sag om påstået afpresning og frihedsberøvelse i Silkeborg har i alt fire 
personer deltaget, mener politiet.
</p><p>
Det oplyser en anklager fra Midt- og Vestjyllands Politi fredag, efter at tre 
yngre mænd er blevet varetægtsfængslet i grundlovsforhør torsdag og fredag.
</p><p>
Tilsyneladende leder betjente nu efter den fjerde mistænkte i sagen.
</p><p>
Vold, trusler, afpresning og frihedsberøvelse er politiets betegnelser for 
det, som et offer skal have været udsat for i Silkeborg onsdag.
</p><p>
Men anklager Katrine S. Andreasen ønsker ikke over for Ritzau at fortælle 
nærmere om den kriminalitet, som de nu fængslede sigtes for at have begået.
</p><p>
De to unge, der har været i grundlovsforhør fredag i Retten i Viborg, har 
begge kæret dommerens afgørelse om fængsling. De håber, at Vestre Landsret 
vil løslade dem.
</p><p>
De tre mænd skal foreløbig være fængslet frem til 29. april.
</p><p>
»Én har erkendt en lille del af et af forholdene, siger Katrine S. Andreasen. 
De to andre nægter sig skyldige«.
</p><p>
Tavsheden om sagens detaljer skyldes hensynet til sagens efterforskning, lyder 
det fra anklageren.
</p><p class=" bl-elem">
»Der er en medgerningsmand på fri fod«, siger hun.
</p>	
</div>

</div></body></html>
