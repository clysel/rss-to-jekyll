---
layout:     post
title: 	    "Politiformand savner præventivt politi i terrorpakke"
post_author:	    
post_date:	    Thu, 19 Feb 2015 18:03:21 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554796/politiformand-savner-praeventivt-politi-i-terrorpakke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det danske politi skal styrkes i den daglige kontakt med borgerne. Det mener 
formanden for politiforbundet, Claus Oxfeldt. Efter regeringens nye 
terrorudspil blev fremlagt torsdag fortæller han, at han generelt savner 
nogle mere forebyggende tiltag.
</p><p>
»Politiets borgernærhed i øjenhøjde er utrolig vigtig. Det kan for eksempel 
være betjente på skoler, i ungdomsklubber, på gående patrulje, cyklende 
patrulje og i patruljevogn«, siger han til Ritzau.
</p><p>
Ifølge Claus Oxfeldt er det forebyggende politiarbejde dog ikke altid helt så 
interessant at tage fat på for politikerne.
</p><p>
»Hvis vi forhindrer en 14-årig i nogensinde at blive kriminel kan man jo ikke 
måle det nogen steder. Så på den måde er det svært at dokumentere effekten 
af den præventive indsats«, siger han.
</p><h3>
Nødlidende politi
</h3><p>
Efter weekendens angreb i København viste det sig, at der var problemer med at 
skaffe skudsikre veste til alle. Her mener Claus Oxfeldt også, at en ny 
ordning ville være passende.
</p><p>
»Jeg synes, tiden er moden til at danske politimænd udstyres med hver deres 
personlige vest. Det ville gøre det nemmere og give færre problemer. Så det 
giver god mening«, siger han.
</p><p>
Claus Oxfeldt påpeger, at Danmarks politi er nødlidende på mange områder, og 
at det derfor er vigtigt at fokusere på, at politiet generelt skal styrkes 
og at det ikke kun er i den konkrete kamp mod terror, der skal sættes ind.
</p><h3>
Frygter færre betjente til borgerbetjening
</h3><p>
Generelt mener Claus Oxfeldt dog at regeringens nye udspil, der præsenterer 12 
tiltag til at bekæmpe terror, på mange måder også er positivt.
</p><p>
»Jeg synes, at det er positivt på nogle vigtige punkter. Udspillet fokuserer 
på nogle nøgleområder, der er vigtige i forhold til terror. Men jeg synes 
også, at man skal tage det som det er: et terrorudspil«, siger han.
</p><p>
Ifølge ham kan det gå ud over politiet, når der er for meget fokus på at 
styrke PET, der, påpeger Claus Oxfeldt, er en del af politiet.
</p><p>
»PET er blevet udvidet mange gange, og når man styrker PET generelt, så går 
det ud over resten af dansk politi. Så bliver der færre betjente til 
borgerbetjening«, siger han.
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00914/M_lrettede-penge620_914705a.gif" alt="" border="0"/></span></p>	
</div>
</div></body></html>
