---
layout:     post
title: 	    "Danmarks yngste avancerer efter halsbrækkende finale"
post_author:	    
post_date:	    Thu, 07 May 2015 19:04:26 +0200
post_site:	    politiken.dk 
post_link:	    http://politiken.dk/sport/cykling/ECE2660119/danmarks-yngste-avancerer-efter-halsbraekkende-finale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en yderst kringlet finale med overhængende risiko for styrt, snoede Danmark 
yngste professionelle cykelrytter Mads Pedersen (Cult Energy) sig gennem 
alle vanskelighederne og avancerede til en samlet syvendeplads efter den 178 
km lange 2. etape fra Fontaine-au-Pire til Maubeuge i det traditionsrige 
franske 4 Jours de Dunkerque.
</p><p>
Straks efter målstregen protesterede den ophidsede franske indehaver af 
førertrøjen Bryan Coquard (Europcar) kraftigt mod den måde, hvorpå den 
sejrende svensker Jonas Ahlstrand (Cofidis) havde kørt i den halsbvrækkende 
spurt.
</p><p>
Juryen fandt imidlertid ingen anledning til at straffe den 25-årige Ahlstrand 
for ikke at have holdt sin bane de sidste 100 meter, og Coquard måtte tage 
til takke med den andenplads, som dog også rakte rigeligt til, at han 
befæstede sin position som løbets overordnede nr. 1.
</p><h3>
Fik god støtte de sidste kilometer
</h3><p>
I den vildt hektisk positionskamp på de afsluttende kilometer formåede Mads 
Pedersen godt assisteret af et par holdkammerater at holde sig fint fremme, 
og da han til sidst blev overladt til sig selv, fightede han så fortrinligt, 
at at han susede i mål på 12.-pladsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2658254/19-aarig-dansk-debutant-imponerer-chefen-under-barske-vilkaar/">19-årig dansk debutant 
imponerer chefen under barske vilkår</a></p><p>
Det blev væsentligt for den samlede stilling, for nogenlunde som ventet opstod 
der under de vanskelige forhold hul i feltet i opløbet, og kun 34 af de 119 
fuldførende deltagere noteredes for samme tid som Jonas Ahlstrand, mens den 
næste gruppoe satte ni sekunder til.
</p><p>
Inden etapen lå Mads Pedersen sammen med ni andre ryttere fra syvendepladsen 
og nedefter med et minus på 36 sekunder til Coquard.
</p><h3>
Coquard fører med 12 sekunder
</h3><p>
Kun to af disse ni – franskmændene Steve Chainel (Cofidis) og Alexandre Blain 
(Marseille 13 KTM) – registreredes for samme tid som danskeren, men de var 
begge placeret efter denne i spurten, og derfor er feltets yngste mand nu 
nr. 7 med 44 sekunder op til Coquard.
</p><p>
Placeringerne efter den 23-årige franskmand og ned til Mads Pedersen: 2. 
Edward Theuns (Topsport Vlaanderen) 12 sekunder, 3. Yaheni Hutarovitj 
(Bretagne-Séché) 18, 4. Ignatas Konovalovas (Marseille 13 KTM) samme tid, 5. 
Björn Thurau (Bora-Argon 18) 40, 6. Damien Gaudin (Ag2r) samme tid.
</p><p>
Cult Energy havde Michael Reihs, Christian Mager og Troels Vinther i mål i den 
gruppe, der satte ni sekunder til, mens Martin Mortensen nåede til vejs ende 
med et minus på 1.51 minut og Russell Downing på 2.21.
</p><h3>
Første svenske sejr i denne sæson
</h3><p>
For svensk cykelsport bød etapen på det årets første gevinst i et pointgivende 
løb på den internationale terminsliste, og den meldte sig også særdeles 
kærkomment for Jonas Ahlstrand, der har haft vanskeligt ved at hævde sig 
hidtil i foråret.
</p><p>
Svenskeren er i gang med sin første sæson i fransk tjeneste efter at have kørt 
de seneste tre år for hollandske Giant-Shimano, og eftersom Cofidis har 
hjemme i det område, hvor 4 Jours de Dunkerque afvikles, styrkede Ahlstrand 
sin position i truppen ganske gevaldigt.
</p><p class=" bl-elem">
Sammenlagt udspillede svenskeren sin rolle allerede i går, da han satte 11 
minutter til.
</p>	
</div>

</div></body></html>
