---
layout:     post
title: 	    "Loader 1 procent: 99 procent af Danmarks filmarv er ikke digitaliseret"
post_author:	    
post_date:	    Tue, 28 Apr 2015 09:53:10 +0200
post_site:	    politiken.dk 
post_link:	    http://politiken.dk/kultur/filmogtv/ECE2645708/loader-1-procent-99-procent-af-danmarks-filmarv-er-ikke-digitaliseret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Digitalisering </b></h4>
<h5>
<b>Økonomien </b></h5>
<div class="fakta-body" data-buildingblock="embedded_factboxlink">
<p>
De penge, DFI har fået til digitalisering, er to drypvise bevillinger med 
såkaldte Umts-midler, som Kulturministeriet råder over. 
</p><p>
I 2010 fik DFI 6 mio. kr, og i 2013 fik de 2,5 mio. kr. 
</p><p>
Derudover er det lykkedes DFI at få tildelt nogle hundredtusind kroner gennem 
fonde og 1,5 mio. kr. fra EU. 
</p><p class=" bl-elem"><i class=" bl-elem">Kilde: DFI.</i></p>
</div>
</div><p>
I Det Danske Filminstituts arkiv i Glostrup ligger Danmarks nationale 
filmsamling. 
</p><p>
I lufttætte, tempererede kølebokse gemmer sig tusindvis af gamle filmruller og 
bånd med værker af store danske filminstruktører som Carl Th. Dreyer og 
Theodor Christensen sikkert opbevaret side om side med unikke portrætfilm om 
Thit Jensen og Martin Andersen Nexø – og film om hverdagslivet som feriebarn 
i 1949, livet som enlig mor i 1954 eller livet som sælfanger i Nordgrønland 
i 1955. 
</p><p>
Men størstedelen er ikke tilgængelige for den almindelige dansker, fordi kun 1 
procent af dem ligger i digitale formater, som gør det mulige at komme til 
dem. Og modsat vores skandinaviske nabolande har Danmark hverken afsat folk 
eller penge til at arbejde målrettet med digitaliseringen af filmene, som 
ellers er målsætningen for både regeringen og EU. 
</p><h3>
Som et lukket bibliotek
</h3><p>
Det svarer til at have et folkebibliotek, som aldrig har åbent, mener Lene 
Halvor Petersen, der er afdelingschef for Arkiver og Digitalisering under 
Det Danske Filminstitut (DFI). 
</p><div class="art-quote article-box">
<p class="quote"/>
<blockquote>
<p class="quote-txt">
I Danmark har vi ikke infrastruktur til at overspille digitalt
</p>
<p class="sender">
</p><p class=" bl-elem">Casper Tybjerg, filmhistoriker</p> 

</blockquote>
</div><p>
»Bortset fra at folkebibliotekets bøger ofte findes i flere eksemplarer, mens 
vores værker ofte kun findes i ét eksemplar«.<br/><br/>
Op til forhandlingerne om den seneste filmaftale, som gælder frem til 2018, 
kom DFI derfor med et oplæg til politikerne, hvori de forklarer, at 
filmsamlingen er uden reel værdi og betydning for borgerne, fordi filmene 
ikke kan ses, og »uden digitalisering må vi konstatere, at store og 
væsentlige dele af filmarven reelt går i glemmebogen«.</p><p>
Derfor efterspurgte de en målrettet indsats og en bevilling på 10 millioner 
kroner årligt til at sikre digitalisering af en del af disse film. 
</p><p>
Men de fik ingenting på den samlede filmaftale, som blev underskrevet af alle 
Folketingets partier. I stedet ville DFI søge fondsmidler. 
</p><h3>
Bagud i forhold til nabolande 
</h3><p>
I sidste uge skrev Politiken om, at det halter med digitaliseringen af danske 
tidsskrifter og bøger. Her pegede eksperter på, at på den front blev Danmark 
sejlet agterud af sine skandinaviske naboer. Det samme gælder filmfronten: 
</p><p>
»I både Norge, Finland og Sverige er egentlige digitaliseringsprogrammer i 
gang. Sverige og Finland har lavet en digitaliseringsafdeling, investeret i 
udstyr og ansat medarbejdere. Herhjemme har vi ingen af delene« forklarer 
Lene Halvor Petersen fra DF, der dog understreger, at DFI via intern, 
økonomisk omprioritering i 2014 fik investeret i et arkiv til de 
digitaliserede film. 
</p><p>
Hun fortæller, at man i Norge har oprettet en digitaliseringsenhed under det 
norske nationalbibliotek – og at Finland årligt poster 1 million euro i 
digitaliseringen af filmarven. I Sverige har man afsat 40 millioner svenske 
kroner til en 3-årig digitalisering af 500 svenske film. 
</p><h3>
Digitalisering af film er en vanskelig proces 
</h3><p>
I Danmark har man i stedet fået mindre drypvise bevillinger, men intet 
kontinuerligt og ikke nok til for alvor at gøre noget, mener Lene Halvor 
Petersen. 
</p><p>
»Men hvis man skal digitalisere alle analoge film i vores samling, er det helt 
andre tal. Så snakker vi et trecifret millionbeløb til en start. De penge, 
vi hidtil har fået, har aldrig været nok til en egentlig massedigitalisering 
af filmarven«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1981923/en-epoke-loeber-af-spolen-i-dansk-filmhistorie/">En epoke løber af spolen i 
dansk filmhistorie</a></p><p>
Den opfattelse deler Casper Tybjerg, der er filmhistoriker ved KU. 
</p><p>
»I Danmark har vi ikke infrastruktur til at overspille digitalt. Det kræver et 
dedikeret laboratorium og en stab af højt kvalificerede medarbejdere. Det er 
vanskeligere at digitalisere film end tekster, hvor den visuelle finish er 
mindre afgørende«, siger han og konstaterer, at »der ikke lader til at være 
politisk energi omkring at digitalisere den danske filmarv på nuværende 
tidspunkt«. 
</p><p>
Konsekvensen er, at »de gamle film hos DFI er blevet uerstattelige 
museumsgenstande og sværere at tilgå som menig dansker«, siger Casper 
Tybjerg, der understreger både den kunstneriske og historiske vigtighed af 
samlingen. 
</p><h3>
Både ministerens og DFI’s ansvar 
</h3><p>
Ifølge Alex Ahrendtsen, kulturordfører for DF, afspejler problemet, at »den 
nuværende regering og kulturminister interesserer sig mere for støtten til 
eksperimenterende film og ikke nok for kulturarv og derfor heller ikke 
digitalisering«. 
</p><p>
Han efterlyser derfor en langsigtet strategi med faste bevillinger. 
</p><div class="art-quote article-box">
<p class="quote"/>
<blockquote>
<p class="quote-txt">
De må prioritere på en måde, der er hensigtsmæssigt i forhold til deres øvrige 
drift, så de år for år kan udvide deres arkivmasse
</p>
<p class="sender">
Marianne Jelved, kulturminister 
</p>
</blockquote>
</div><p><i>Hvor skal pengene komme fra?</i><br/><br/>
»Alene på kulturfronten bruger Kulturministeriet 188 millioner årligt på 
internationale aktiviteter. Så det er jo ikke, fordi der ikke er penge i 
Kulturministeriet. Og hvis DF bestemte, omprioriterede vi, så nogle af de 
penge, vi bruger internationalt på kulturområdet, i stedet gik til at sikre 
den danske kulturarv«.</p><p>
Michael Aastrup Jensen, kulturordfører for Venstre, anerkender problemet, men 
mener også, at DFI selv bærer noget af ansvaret: 
</p><p>
»Da vi forhandlede sidste filmaftale, fyldte DFI og digitaliseringen af deres 
film meget lidt. Det var ikke meget, DFI forsøgte at råbe os op, og der var 
så mange andre interesser, der ellers fyldte i lobbyarbejdet«
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2258663/det-danske-filminstitut-aabner-ny-streamingtjeneste/">Det Danske Filminstitut åbner 
ny streamingtjeneste</a></p><p><i class=" bl-elem">Men DFI skriver jo i deres oplæg, at de mangler penge, hvis filmene skal 
digitaliseres og reddes fra glemmebogen. Er det ikke at råbe op?</i></p><p>
»Nej, det var ikke meget, de råbte op, vil jeg sige. Og det siger jeg ikke for 
at vaske hænder. Jeg vidste for eksempel ikke, at de kun har nået at 
digitalisere omkring 1 procent af deres film – det tal er nyt for mig«, 
siger Michael Aastrup Jensen: 
</p><p>
»Men kulturministeren har et særligt ansvar for at sikre og udbrede 
kulturarven. Derfor studser jeg over, at ingen under forhandlingerne har 
ringet med den store klokke og sagt: Det er så vigtigt, at vi får gjort 
noget ved digitaliseringen og sætter X millioner af til formålet. Det har 
hverken DFI eller kulturministeren sagt«, siger han. 
</p><h3>
Jelved: Handler om prioritering 
</h3><p>
Kulturminister Marianne Jelved (R) køber ikke præmissen om, at der ikke er 
afsat penge til en kontinuerlig indsats: 
</p><p>
»De sidste 5 år er der løbende givet 8,5 mio. kr. til digitalisering. Det er 
vilkårene, fordi vi har valgt at bruge Umts-midlerne som finansiering. 
Filminstituttet har så fået 20 procent af de midler, og den politik har 
været kørt af flere regeringer over årene – både under Helle Thorning, 
Anders Fogh og Lars Løkke. Det handler om, hvordan Filminstituttet prioriter 
deres driftsmidler - for som institut er det indenfor deres opgave og budget 
at sikre langtidsopbevaring og tilgængeligheden af film«, siger 
kulturministeren. 
</p><p><i>Men hvis de ikke er i stand til at løfte den</i><i class=" bl-elem">opgave?</i></p><p class=" bl-elem">
»Jeg har ikke en eller anden hemmelig konto. De må prioritere på en måde, der 
er hensigtsmæssigt i forhold til deres øvrige drift, så de år for år kan 
udvide deres arkivmasse. De er allerede nået en god bid, og det vil jeg 
gerne rose dem for«. 
</p>	
</div>

</div></body></html>
