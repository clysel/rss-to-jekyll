---
layout:     post
title: 	    "Hugo Piet Hein er lagerforvalter i sin fars liv"
post_author:	    
post_date:	    Sat, 09 May 2015 17:14:40 +0200
post_site:	    politiken.dk 
post_link:	    http://politiken.dk/kultur/ECE2660634/hugo-piet-hein-er-lagerforvalter-i-sin-fars-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis du sender en e-mail til gruk@piethein.com med ordet cykel i emnelinjen, 
får du efter få minutter et svar om, at der findes syv tekster af Piet Hein, 
hvor ordet cykel indgår. 
</p><p>
Kommer det til ordet hund, er der 18 tekster at vælge imellem, mens katten har 
været lidt mindre populær med 14 hits. 
</p><p>
Afsenderen af de hurtige afklaringer er Hugo Piet Hein, søn af designeren, 
digteren og opfinderen Piet Hein, der i dag er direktør i firmaet Piet Hein 
Trading. Her styrer han sammen med sin kone, Anni Knudsen, rettighederne til 
sin fars opfindelser. De er ikke så få. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Hugo_Piet_Hein_935057v.jpg" alt="" border="0"/><span class="caption"><span class="f-img-caption">Søn. 
</span>Hugo Piet Hein er en ud af fem sønner, Piet Hein fik.</span></span></p><p>
Selv om han forsøger at gemme det bag stille uindfattede briller og en gedigen 
underspillethed, kan Hugo Piet Hein ikke skjule, at han – i hvert fald på 
punkter – deler sin nu afdøde fars krøllede hjerne og hittepåsomhed. 
</p><p>
»Det var det letteste«, siger han, når han skal forklare, hvorfor han har 
kodet et computerprogram, der kan give øjeblikkelige svar på, hvad der står 
i de over 7.000 digte, hans far har frembragt. 
</p><p>
»Så skal jeg ikke sidde og finde ud af det, hver gang en eller anden skal 
finde et gruk, hvor der står noget om cykler«, siger han og medgiver, at det 
nok havde været nemmere bare at bede folk om selv at slå op. 
</p><p><b class="ext-link">SE TV FRA DET HEMMELIGE LAGER</b><a class="embeddedlink" href="http://politiken.dk/kultur/ECE2661324/tv-fem-piet-hein-opfindelser-du-ikke-kendte/">Fem Piet 
Hein-opfindelser, du ikke kendte</a></p><p>
»Onde tunger«, siger Hugo Piet Hein og peger med et smørret grin ind mod sin 
kones kontor på den anden side af væggen »vil også påstå, at selv om 
programmet kun tog en time at lave, har det taget over 20 år fylde arkivet, 
det henter informationerne fra«. 
</p><p>
Vi er på besøg i en fæstning af et hovedkontor i glas og stål i Middelfart. 
Det er herfra, firmaet Piet Hein bliver styret. Hugo Piet Hein blev en del 
af forretningen allersidst i 1980'erne og har de seneste 25 år brugt sit 
arbejdsliv på at sikre, at hans fars eftermæle står så skarpt som muligt. 
Samtidig er det familiens levebrød. Det er både ånden fra den gamle, som 
hænger og troner på Rigmor Mydtskovs portræt, som han gerne vil have, at 
danskerne husker at huske, og hans design, som han gerne vil udbrede, både 
fordi han synes det er godt, og fordi han tjener sit brød på det. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00935/Hugo_Piet_Hein_935058y.jpg" alt="" border="0"/><span class="caption"><span class="f-img-caption">Hjemme. 
</span>Hugo Piet Hein spiller sin fars spil Nimbi i sin plejefar, Jens Quistgaards, stokkestole.</span></span></p><p>
»Jeg plejer selv at sige, at jeg er forvalter«, siger han bag sit tunge 
skrivebord, der står mellem et guldindrammet billede af hans farmor og en 
fladskærm. 
</p><p>
»Det er ikke mig, der er interessant. Det er produktet. Og så er det ham den 
gamle«. 
</p><h3>
En rodet butik 
</h3><p>
For mange er »ham den gamle« synonym med de gruk, der siden 1950’erne stod på 
Politikens bagside, og så superellipsen, der har lagt form til et meget 
populært spisebord. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan nok sige det sådan, at vi havde et bedre voksen til voksen-forhold, 
end vi havde det far til barn
</p>
<p class="sender">
Hugo Piet Hein 
</p>
</blockquote>
</div><p>
Men der er langt længere rundt om Hein end som sådan. Det viser blandt andet 
biografien 'Verdensdanskeren', som afdækker Piet Heins virke som digter, 
designer, spilmager, revyforfatter, verdensmand, matematiker. Det, man måske 
samlende kan kalde opfinder. Bogen udkom i går på Gyldendal. </p><p>
»Det er en meget mere rodet butik at finde rundt i, end man lige tror. Den 
gamle havde jo fingrene i alt«, siger Hugo Piet Hein, mens han viser rundt i 
et kombineret mødelokale og showroom, hvor han byder på rundstykker. Han 
viser de tekniske finurligheder i lokalet, som han styrer fra sin plads med 
en fjernbetjening. Det er svært for ham at skjule, at han, ud over at sætte 
liv i sin fars skitser ved at sætte dem i produktion, er uddannet programmør 
og interesserer sig for teknik. Han fortæller, at han selv 
computerprogrammerer alle systemer til virksomheden og igennem sine 25 års 
arbejde med sin fars arv har digitaliseret og systematiseret så meget som 
muligt. 
</p><p>
Det, han selv omtaler som en »næsten autistisk« lyst til at sætte tingene i 
system og rette op på rod, kunne en dybdepsykolog nok få mange gode timer 
til at gå med. Forholdet mellem Piet og Hugo Piet Hein har nemlig ikke altid 
været lige så gnidningsfrit og simpelt som de modeller, Hein skabte på et 
skrivebord så fyldt med rod og klippeklistreaggregater, »at det ville have 
gjort Jørgen Clevin misundelig«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Hugo_Piet_Hein_934752y.jpg" alt="" border="0"/><span class="caption"><span class="f-img-caption">Krea. 
</span>De her to spillekort er blevet til liggestole.</span></span></p><p>
Hugo Piet Hein voksede op i Rungsted med en psykisk svag mor og sin 
omkringfarende far i et liv fyldt med dingenoter, notabiliteter, pudsige 
spil og opfindelser. Det fik en brat ende, da Hugo Piet Heins mor tog sig 
selv af dage. Hugo var fem år. Piet Hein tog til England, de to yngste af 
hans fem sønner kom i pleje rundt omkring i Danmark hos venner og bekendte. 
</p><p>
»Det skal ikke lyde som en klagesang, men det var ikke kun godt at være barn 
af Piet Hein«, fortæller Hugo Piet Hein. 
</p><p>
Hans toneleje er uændret. 
</p><h3 class="tvheader">Piet Hein - Superægget</h3>
<div class="tvplayer">
<p class="tvplayer-container" data-tvarticle-id="2660625">

</p>
<p class="art-imgdesc clip-source">
Kilde: politiken.tv. Foto: Lasse Kofod / Klip: Henrik Haupt
</p>
</div><p>
»Min plejemor sagde til mig, at jeg skulle skrive til ham hver anden uge. Jeg 
kunne så regne med, at efter et par uger mere fik jeg mit eget brev tilbage 
med røde rettelser«, siger han. </p><p>
Han tøver lige et øjeblik, mens han piller ved computeren. 
</p><p>
»Man kan nok sige det sådan, at vi havde et bedre voksen til voksen-forhold, 
end vi havde det far til barn«, siger han. Og så er han videre. 
</p><h3>
Arkivet 
</h3><p>
Han trækker sin smartphone op af lommen og viser en app, hvor man kan måle sin 
væg op og virtuelt få at vide, om firmaets vægklistermærker med gruk og 
vignetter tegnet af Hein den Ældre passer over sofaen. 
</p><p>
»Den kører til rigtige telefoner nu. Snart kommer den også til iPhone«, siger 
han tørt og hænger mobilen tilbage i bæltet med et klik. Hvor Piet Hein 
brugte sin matematiske snilde til at skabe en lang række spil, det krævede 
stærk logisk sans at vinde, bruger Hugo Piet Hein sine matematiske 
hestekræfter på at regne på firmaets budget og de computertekniske 
løsninger. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Hugo_Piet_Hein_934754w.jpg" alt="" border="0"/><span class="caption"><span class="f-img-caption">Nimbi. 
</span>Det handler om ikke at trykke den sidste stift ned.</span></span></p><p>
»Desværre kan jeg ikke selv lave apps, det ville jeg ellers gerne«. 
</p><p>
Hugo Piet Hein er en handlingens mand, der ikke svælger længe i sine egne 
udtalelser. Han viser appen. Han fortæller om appen. Han lukker den og går 
så videre. Ingen dikkedarer. 
</p><p>
Han peger op på fire lysestager i rustfrit stål på øverste hylde på en væg 
fyldt med de varer, firmaet sælger. 
</p><p>
»De fire lysestager der. Det er dem, der har betalt for den her bygning og for 
den grund, den ligger på«, siger han og peger rundt i kommandocentralen. 
</p><p>
Mars, Venus, Jupiter og Saturn hedder de, Hugo Piet Hein har sat dem i 
produktion, og de er firmaets absolutte sællert. 
</p><p>
»1,8 millioner er det næste tal, der kommer til at stå, når tælleren tikker 
ved næste 100.000«. 
</p><p>
Det er det, virksomheden lever af, men det er sjælen i »den gamles ideer«, den 
lever for. 
</p><p>
Ideerne fandt Hugo Piet Hein, da han ryddede op på godset Damsbo, som Piet 
Hein havde forpagtet af en stor kanon inden for tomatavl. 
</p><p>
»Der lå papirer«, siger Hugo Piet Hein og tegner med hånden en cirkel med en 
diameter i omegnen af fire meter. 
</p><p>
»Og så op i en halv meters højde«. Det samme gjaldt lejligheden i København. 
Sammen med sin kone begyndte Hugo Piet Hein at bundte sin fars skriblerier, 
billeder, matematiske udregninger, ideer til spil, tegninger, digte, breve 
og sange i stakke på omkring ti centimeter i højden med en nogenlunde 
tematisk inddeling. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Hugo_Piet_Hein_934757y.jpg" alt="" border="0"/><span class="caption"><span class="f-img-caption">Boksen. 
</span>Herinde findes arkivet. Vi må ikke fotografere, desværre.</span></span></p><div class="art-quote article-box">
<p class="quote"/>
<blockquote>
<p class="quote-txt">
Far sagde altid lidt drillende, at han var træt af, at Arne solgte seks stole, 
hver gang han selv solgte et bord
</p>
<p class="sender">
Hugo Piet Hein 
</p>
</blockquote>
</div><p>
I dag findes arkivet et sted på Fyn bag tykke vægge, der kan modstå mindst tre 
timers brand, og bag to døre, en almindelig og en tung af jern, der kræver 
både kode og nøgle. På den anden side, hvor kameraer ikke er velkomne, 
ligger krudtet til familievirksomhedens fremtidige kraftudladninger. Det er 
et sælsomt rod med høje arkivskabe på alle sider. Bagest står grukkene 
organiseret i hvide mapper efter år. På væggen overfor står hen ved 50 
kassettebånd med Piet Heins stemme stablet under en arkitekttegning fuld af 
superelliptiske former. Der ligger også en stabel fotografier på glasplader 
af fly-pioneren Ellehammer og hans flyvemaskine. Piet Hein og Ellehammers 
søn var venner. </p><p>
Det her er blot den overfladiske beskrivelse af en enkelt kvadratmeter. 
Arkivet er i alt 30 kvadratmeter og fyldt fra top til bund. 
</p><div class="art-fakta article-box">
<h4 class="">
Fakta</h4>
<h5>
Piet Hein</h5>
<div class="fakta-body" data-buildingblock="embedded_factboxlink">
<p>
Dansk forfatter, designer og opfinder. Født 1905 og død 1996. Studerede filosofi 
og teoretisk fysik i Sverige og Danmark. Skrev sit første gruk til Politiken 
16. april 1950. De ialt ca. 10.000 gruk er oversat til mere end 20 sprog. Piet 
Hein fik registreret 3.100 ideer, fra han først i 1930'erne tog patent på 
bevægelige dukkeøjne. Han anvendte superellipsen til et siden hen 
meget populært bord. Superægget og flere brætspil er også Piet Heins design, 
ligesom han designede lysestager og andet kunsthåndværk. Piet Hein 
blev udnævnt til æresdoktor ved Yale University 1972 og Odense Universitet 
1991.
</p><p><i class=" bl-elem">Kilde: denstoredanske.dk 
</i></p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
»Det handler ikke bare om forretning, men også om historik. Derfor har jeg 
også gemt den gamles olieregning fra 60’erne. Så kan vi da sige, hvor han 
var på det tidspunkt«, siger Hugo Piet Hein og drejer lidt på en model med 
tre snoede søjler, der står tæt sammen, men er udformet sådan, at de kan 
dreje rundt. </p><p>
»Min far var meget optaget af geometriske former. Eksempelvis den her, hvor 
han har undersøgt, hvilke tre figurer, der kan stå op ad hinanden og have 
kontakt over hele fladen«. Det matematiske eksperiment er blevet til en 
vase, som Hugo Piet Hein producerer. 
</p><h3 class="tvheader">Piet Hein - 3 Søjler</h3>
<div class="tvplayer">
<p class="tvplayer-container" data-tvarticle-id="2660626">

</p>
<p class="art-imgdesc clip-source">
Kilde: politiken.tv. Foto: Lasse Kofod / Klip: Henrik Haupt
</p>
</div><p/><p>
Arkivskabene er mærket, så man kan finde tegninger med gamle lamper, stolene 
og alle superellipserne, superæggene og de mange spil. For dem, der vil gøre 
Piet Hein til et simpelt spørgsmål om det hvide superelliptiske bord, som 
står i så mange stuer med Arne Jacobsens syver-stole omkring (»Far sagde 
altid lidt drillende, at han var træt af, at Arne solgte seks stole, hver 
gang han selv solgte et bord«), og digtene, tager fuldkommen fejl. 
</p><p>
»Du kunne fylde et helt liv med ting, han har lavet«, siger Hugo Piet Hein. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Hugo_Piet_Hein_934753w.jpg" alt="" border="0"/><span class="caption"><span class="f-img-caption">Arven. 
</span>Hver dag kigger Piet Hein ned på sin søn. Både venlig og barsk.</span></span></p><p>
Blandt andet bestik og lamper og et barskab lavet efter en tur til Japan og 
inspireret af landets papirfoldeteknik. Du kan også fylde det med solstole 
klippet ud i spillekort, med en brevkorrespondance med Thor Heyerdahl så tyk 
og komplet, at den kan læses som roman, med hædersbevisninger fra hele 
verden og med alle tænkelige kruseduller. 
</p><p>
»Jeg skal så finde ud af, hvornår noget er Piet Hein, og hvornår det ikke er. 
Jeg har ikke nogen designbaggrund, men er drevet af følelsen for tingene. 
Hvis jeg tænker, at noget er pissesmart, så ser jeg, om vi kan lave det«, 
siger Hugo Piet Hein. 
</p><p>
Han ligner heller ikke ligefrem noget designer. Bordeaux skjorte med grå 
T-shirt under, khakifarvede bukser og mobiltelefonen klipset i bæltet. 
</p><p>
Alligevel omtaler han direktøren i møbelproducenten Fritz Hansen ved fornavn, 
det er dem, »der får muligheden først«, når han lancerer nye møbler. Han 
omtaler hjemmevant personalet på Gyldendal, som han er ved at lave en 
»ordentlig monsterfætter« af en bog sammen med, og en af Danmarks andre 
store opfindere, Poul Henningsen, som »den anden PH«. 
</p><p>
Det er den verden, han er født ind i, som han forlod, men blev opslugt af. 
</p><p>
Nu er han selv ved at give den videre. 
</p><p>
Hugo Piet Heins søn, Mads, en knoklet fyr på 17 år med hvidt hår og brede 
skuldre, stikker hovedet ind. 
</p><p>
Han præsenterer sig og taler lidt høfligt med. 
</p><p>
»Det er godt, Mads«, siger Hugo Piet Hein. 
</p><p>
»Du overtager interviewet herfra«, siger han. 
</p><p>
»Det er nok ikke lige den vinkel, de har«, siger han og kigger spørgende.»Men 
I kan da godt lige se min møbelsamling. Det er mest mid century, som jeg 
køber hjem på nettet fra USA«. 
</p><p>
Han fortæller i et lingo, der er en møbelhandler værdigt. Han omtaler sin 
farfar som ’Piet Hein’. Han nåede aldrig at møde ham. 
</p><p>
Alligevel har han ham ikke bare i årerne, men helt inde under huden. 
</p><p>
»Er der noget, du skal have en hånd med?«, spørger han sin far. 
</p><p>
»Ja, det kunne jeg nok godt bruge«, siger Hugo Piet Hein og lukker den tunge 
dør til arkivet med nøgle og kode og respekt uden andagt. 
</p><p>
De to sætter sig i bilen og kører sammen tilbage til familievirksomheden for 
at drive den fædrene arv videre. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Hugo_Piet_Hein_934758y.jpg" alt="" border="0"/><span class="caption"><span class="f-img-caption">Hjem. 
</span>Familien Hein hænger i. Familievirksomheden med hjernen Piet Hein ved roret vil blive ved med at arbejde med arkivet og deres intellektuelle arv. Foto: Lasse Kofoed.</span></span></p>	
</div>

</div></body></html>
