---
layout:     post
title: 	    "Frivillige vil samarbejde med politiet om bande-exit"
post_author:	    
post_date:	    Sat, 02 May 2015 22:30:40 +0200
post_site:	    politiken.dk 
post_link:	    http://politiken.dk/indland/ECE2652357/frivillige-vil-samarbejde-med-politiet-om-bande-exit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tilbud som madklubber, mentor-ordninger og ferielejre skal være en del af 
exit-programmer for rockere og bandemedlemmer, der siger farvel til 
bandelivet. 
</p><p>
Sådan lyder det fra Ungdommens Røde Kors, der nu melder sig klar til et 
samarbejde med politi og kommuner om at få kriminelle unge på ret køl. 
Frivilligheden er afgørende, siger landsformand i Ungdommens Røde Kors 
Amalie Utzon: 
</p><p>
»Den forandring, det skaber at møde et andet ungt menneske, som helt og 
aldeles frivilligt bruger sin fritid på at være sammen med dig, fordi de 
godt kan lide det, er fuldstændigt unik. Og det giver et forspring i forhold 
til, hvad socialrådgivere og politi vil kunne«. 
</p><p><b class="ext-link">RAPPORT</b><a class="embeddedlink" href="http://politiken.dk/indland/ECE2372425/rapport-mange-forlader-bander-uden-exit-hjaelp/">Mange forlader bander uden exit-hjælp</a></p><p>
Derfor vil Ungdommens Røde Kors indkalde tidligere bandemedlemmer, politi, 
kommuner, private og frivillige, der har erfaringer med at arbejde med 
tidligere kriminelle, til et topmøde for at diskutere, hvordan det 
frivillige foreningsliv kan spille en større rolle i livet efter banden. 
</p><p>
»De offentlige myndigheder kan passe på en person, som er truet, og gøre en 
masse andre ting, der hører til i et exit-program, men velfærdsstaten kan 
ikke være din ven«, siger Amalie Utzon. 
</p><h3>
Mister sit netværk 
</h3><p>
For 24-årige Himatullah Safi blev et højskoleophold det nye fællesskab, han 
havde brug for efter at have forladt sin bande. Her lærte han at omgås 
»almindelige mennesker« og snakke med folk uden at virke aggressiv. 
</p><p>
»Når du hopper ud af klubben, er det hele dit netværk, du vender ryggen til. 
Der har det været godt at være på en højskole, hvor der hele tiden var 
nogen, jeg kunne snakke med. Bare det, at der er nogen omkring dig, som kan 
acceptere dig. Det har betydet enormt meget«, siger Himatullah Safi, der 
samtidig fik en mentor i Fryshuset – en organisation, der hjælper tidligere 
kriminelle videre i livet. 
</p><p>
Inden han fik kontakt med Fryshuset og kom på højskole, havde han forsøgt at 
komme i exit hos både kriminalforsorgen og politiet, men var blevet afvist 
med den begrundelse, at han ikke var tilstrækkeligt motiveret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1442435/mange-vil-gerne-forlade-bandemiljoeet/">Mange vil gerne forlade 
bandemiljøet </a></p><p>
Og det er han glad for i dag, for i bandemiljøet stortrives fortællingerne om 
politiets ’stikkerprogrammer’. 
</p><p>
»De, der falder tilbage i kriminalitet, fortæller, at politiet har forsøgt at 
lokke informationer ud af dem, og på den måde bliver exit-programmet 
stemplet som et stikker-program. Også selvom det ikke er alle, der stikker«, 
fortæller han. 
</p><p>
Derfor har Himatullah Safi flere bekendte, der efter et exit-program hos 
politiet eller kriminalforsorgen er blevet så upopulære hos deres tidligere 
grupperinger, at de ikke længere kan komme i deres barndomsby eller besøge 
deres familie. 
</p><h3>
Frivillige kan være et supplement 
</h3><p>
Søren Lerche leder organisationen Fryshuset. Her er professionelle 
socialrådgivere og pædagoger mentorer for unge, der er på vej ud af 
kriminalitet. 
</p><div class="art-quote article-box">
<p class="quote"/>
<blockquote>
<p class="quote-txt">
Alle de svære ting i livet skal håndteres af en professionel 
</p>
<p class="sender">
</p><p class=" bl-elem">Søren Lerche, Fryshuset</p> 

</blockquote>
</div><p>
I Fryshuset vil de gerne samarbejde med foreninger som Ungdommens Røde Kors, 
men Søren Lerche understreger, at hovedansvaret for et ungt menneske på vej 
ud af en bande skal ligge hos professionelle, der har uddannelse til at 
tackle situationen og kan stå til rådighed »på alle mulige tossede 
tidspunkter i døgnet«. 
</p><p>
»Du står med et menneskeliv i dine hænder, som er enormt skrøbeligt. Du føler, 
at du skal være på hele tiden. Vi har set, at frivillige kan blive så 
opslugt af det, at de bruger al deres tid på det, indtil de brænder sammen«, 
siger han. 
</p><p>
Derfor er det vigtigt at have fokus på, hvornår frivillighed er godt, og 
hvornår man skal have fagligt uddannet personale, siger han: »Vi kan godt 
finde på at bruge en frivillig til lektiehjælp til en ung, men så er det 
præcis det at hjælpe ham med matematik, så han kan bestå sin tømrereksamen. 
Så er det noget specifikt. Alle de svære ting i livet skal håndteres af en 
professionel«, siger Søren Lerche. 
</p><h3>
Anerkendelse og værdi 
</h3><p>
På Aarhus Universitet forsker Line Lerche Mørck i bande-exit. Ifølge hende vil 
et samarbejde mellem myndigheder og frivillige især kunne gøre en forskel, 
hvis den enkelte kan være med til at bestemme, hvilke aktiviteter, han gerne 
vil være en del af, og hvis han får mulighed for at bruge sine evner og 
interesser. 
</p><p>
Hun peger også på det positive i, at der i frivillige organisationer er 
forskellige positioner, og at der i foreningslivet ofte er mulighed for at 
stige i graderne. 
</p><p>
»Det kan du ikke i politiets exit. Allerhøjst kan du komme ud og holde et 
oplæg. At kunne vokse i foreningen er meget værdifuldt for at kunne føle, at 
man har en værdi og er anerkendt og får en mening i livet«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2616859/ud-af-bandelivet-der-var-dage-hvor-jeg-var-sikker-paa-at-jeg-ikke-ville-komme-hjem-om-aftenen/">Ud af bandelivet: »Der var 
dage, hvor jeg var sikker på, at jeg ikke ville komme hjem om aftenen«</a></p><p>
I Kommunernes Landsforening er Tina Wahl, der er kontorchef i KL’s Center for 
Social og Sundhed som udgangspunkt positiv over for et samarbejde mellem 
kommuner og foreningsliv, men understreger også vigtigheden af at have både 
politi og kommune inde over. 
</p><p class=" bl-elem">
»Det er altså hårde ting, man beder unge mennesker om, som ikke alene kan 
løses med madcafeer eller andre sociale tilbud. De er rigtig gode 
supplementer, men det er vigtigt, at tilbuddene er en del af en samlet 
indsats, hvor politi og kommuner har hovedansvaret«, siger hun. 
</p>	
</div>

</div></body></html>
