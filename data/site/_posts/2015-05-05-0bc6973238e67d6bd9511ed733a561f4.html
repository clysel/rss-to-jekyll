---
layout:     post
title: 	    "Minister: HPV-vaccine vejer tungere end bivirkninger"
post_author:	    
post_date:	    Tue, 05 May 2015 19:07:12 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2656456/minister-hpv-vaccine-vejer-tungere-end-bivirkninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De stærkt svækkede unge piger, der mistænkes for at være ramt af bivirkninger 
fra HPV-vaccinen, fik i dag svar fra Sundhedsminister Nick Hækkerup (S) på 
et samråd i sundhedsudvalget.
</p><p>
Forinden havde flere af pigerne skrevet breve til ministeren, hvor de 
beskriver deres frustrationer over manglende reaktion fra myndighederne.
</p><p>
Pigerne var raske og velfungerende inden vaccinationen, men siden er de blevet 
syge med forskellige symptomer som kronisk hovedpine, træthed og besvimelser.
</p><p>
Men da der endnu ikke er dokumenteret en klar lægelig sammenhæng mellem 
vaccinen og pigernes sygdomme, fastholder Sundhedsministeren anbefalingerne 
til brugen af vaccinen.
</p><p>
»Muligheden for at sikre sig mod livmoderhalskræft vejer tungere - meget 
tungere - end risikoen for de bivirkninger, der er forbundet med vaccinen. 
Men det ændrer ikke, på at brevene jeg har fået fra pigerne og deres 
forældre gør indtryk«, sagde Nick Hækkerup til samrådet.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2603798/laege-piger-med-vaccinebivirkninger-skal-tages-alvorligt/">Læge: Piger med 
vaccinebivirkninger skal tages alvorligt </a></p><p>
På Frederiksberg Hospital har man undersøgt 90 af de syge piger, der mistænkes 
for at være blevet ramt af bivirkningerne.
</p><p>
Det har fået overlæge Jesper Mehlsen til at komme med en advarsel forinden 
samrådet, da han ser en sammenhæng mellem de piger, der udøver sport på 
meget højt plan, og dem der bliver syge.
</p><h3>
'Uhyre kompleks problemstilling'
</h3><p>
Sundhedsministeren kommenterede Jesper Mehlsens fund til samrådet, men kaldte 
det en 'uhyre kompleks problemstilling' og gav udtryk for, at der er behov 
for flere undersøgelser.
</p><p>
Flere læger har advaret mod bivirkninger af HPV-vaccinen, og derfor har Danske 
Regioner meddelt, at indsatsen nu øges for at hjælpe de syge piger.
</p><p class=" bl-elem">
Senest 1. juni vil der i hver af de fem regioner være én hospitalsafdeling, 
som tager sig af de tilfælde, hvor man mistænker vaccinen for at være skyld 
i de symptomer, der er opstået. På den måde vil man samle viden om 
sygdommene.
</p>	
</div>

</div></body></html>
