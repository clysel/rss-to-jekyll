---
layout:     post
title: 	    "Google: Mobil-malware bliver ikke mere udbredt"
post_author:	    Martin Bernth
post_date:	    Wed, 22 Apr 2015 10:56:40 +0000
post_site:	    www.version2.dk 
post_link:	    http://www.version2.dk/artikel/google-mobil-malware-bliver-ikke-mere-udbredt-151037?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Mindre end én procent af Android-telefoner har ‘potentielt skadelige applikationer’ installeret, viser en ny opgørelse som Googles udviklere har foretaget blandt brugerne af firmaets mobile platform, og som blev præsenteret af chefudvikler for Android Security Adrian Ludwig på RSA-konferencen i San Francisco.</p>

<p>Dermed forsøgte han at mane en række misforståelser om styresystemet, der har ry for at være et udsøgt mål for hackere, til jorden. Faktisk har alle Android-brugere en solid beskyttelse indbygget allerede, når de åbner salgskassen, lød det fra Adrian Ludwig. <a href="http://www.zdnet.com/article/google-engineers-on-android-ecosystem-facts-and-myths-rsa-2015/">Det skriver ZDNet.</a></p>

<p>Samtidig angreb han den fremherskende opfattelse, at malware på mobile enheder bliver et mere udbredt fænomen, og ifølge <a href="http://www.theregister.co.uk/2015/04/21/google_android_malware/?mt=1429689737733">The Register</a> mener han, at der rent faktisk er en chance for, at udviklerne kan ende med at have overtaget i forhold til angribere, der rent faktisk forsøger at udnytte malware.</p>

<p>»Jeg stoler ikke mere på menneskeheden, end I gør, men udbredelsen af exploits er lille. I mellemtiden føles det som om vi måske har en chance for at vinde exploit-kampen på mobil-fronten,« fortalte Adrian Ludwig.</p>

<p>I don't trust humanity any more than you do, but the scale of exploitation is small … in the meantime it feels like we may have a chance at wining the exploitation battle in mobile.”</p>

<p>Samtidig gjorde han en pointe ud af, at sprogbrugen omkring it-sikkerhed var blevet udvandet og særligt ord som ‘malware’ og ‘spyware’ gik Google-chefen på. Derfor hedder det ifølge The Registerikke længere malware internt i udviklerafdelingen, men ‘potentielt skadelige applikationer’.</p>
  </section>

      </div></body></html>
