---
layout:     post
title: 	    "PH-lampen: Fra politisk statement til sikkert valg"
post_author:	    
post_date:	    Fri, 03 Apr 2015 12:46:03 +0200
post_site:	    politiken.dk 
post_link:	    http://politiken.dk/forbrugogliv/boligogdesign/boligdesign/ECE2611744/ph-lampen-fra-politisk-statement-til-sikkert-valg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
PH-lampen</h4>
<div class="fakta-body" data-buildingblock="embedded_factboxlink">
<p>
Et af det 20. århundredes bedst kendte designikoner, PH-lampen, blev skabt i 
1926 af den danske samfundsrevser, forfatter, revykunstner, arkitekt og 
meget andet Poul Henningsen (1894-1967). 
</p><p>
Udviklingen foregik i 1920’erne, og i 1926 skabte han en lampe med tre krumme 
skærme – PH-lampen. 
</p><p>
Frem til Anden Verdenskrig fremstillede firmaet Louis Poulsen flere hundrede 
forskellige PH-lamper fra lysekroner til stander-, væg- og loftslamper – 
alle bygget over treskærmsmodellen. 
</p><p>
Blandt de mange modeller er: Glaspendel (1926), Akademi væglampe (1927), 
Bordlampe (1927), Klaverlampe (1931), Bombardementskronen (1933), 
Tivolilampen (1942), PH5 (1958), Koglen (1958), P Hat (1961) og PH 4/3 
(1966). 
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Metaltrykker Jens Nørklit spænder en rund aluminiumsskive på en trykbænk, der 
får skiven til at rotere i en gevaldig fart. 
</p><p>
Med spidsen af et redskab, der mest af alt ligner et stort økseskaft, lægger 
han pres på den spindende metalplade, der føjer sig, som var den lavet af 
smør og indtager den rette krumning. En, to, tre, og pladen er i form til at 
blive topskærm i PH-lampen Koglen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/boligdesign/ECE1761095/alle-elsker-de-danske-moebelklassikere/">Alle elsker de danske 
møbelklassikere </a></p><p>
Vi befinder os på Louis Poulsens lampefabrik i Vejen. Her fremstiller firmaets 
omkring 130 produktionsmedarbejdere hvert år i omegnen af 200.000 lamper, 
hvoraf modellerne efter Poul Henningsens hånd- og hovedbrud udgør »en 
absolut favorabel andel«. 
</p><p>
Selv om industrikvarteret imellem Kolding og Esbjerg virker øde og i sandhed 
ligger langt fra alfarvej, rummer det et lysende knudepunkt for dansk 
design, for har man sagt lampe og Danmark, har man også automatisk sagt PH. 
</p><p>
»PH-lampen står som indgangsportalen til dansk modernistisk design. Den er en 
af de allerførste udmøntninger af ny rationel og funktionalitetstænkning«, 
siger Lars Dybdahl, der er biblioteks- og forskningschef på Designmuseum 
Danmark, om lampen, hvis første versioner så glødepærens lys for snart 90 år 
siden. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/DESIGN-PH_Artichoke_925079k.jpg" alt="" border="0"/><span class="caption"><span class="f-img-caption">Berømt. 
</span>Koglen blev tegnet til restauranten Langelinie Pavillionen i København i 1958. Lampen, der er blevet et internationalt designikon, er ikke mindst populær i USA, hvor den oplyser adskillige offentlige bygninger som koncertsale og går under navnet PH Artichoke. PR-foto</span></span>
Dels var PH-lampen, der i sin oprindelige form er kendetegnet ved tre skærme, 
fri for ornamentik og dermed et brud med den dengang dominerende og 
victoriansk-inspirerede stil, hvilket gør den til »et stilmæssigt ikon, der 
repræsenterer den moderne kultur«, fortæller designforskeren. 
</p><p>
Men nok så vigtigt markerer PH-lampen sig som grundstenen i en ny dansk 
belysningstradition, når det handler om afskærmning af lys. En teknik, som 
andre designere har arbejdet videre med lige siden. 
</p><p>
»Det var simpelthen en ny måde at gå til lyset på. PH-lampen er lysøkonomisk i 
den forstand, at den fører lyset hen, hvor der er brug for det, og ikke bare 
ud i rummet eller op i loftet, som lamper havde gjort tidligere«, siger Lars 
Dybdal, der blandt andet er forfatter til bogen ’101 danske designikoner’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2104179/brugte-danske-moebelklassiskere-bliver-revet-vaek-paa-nettet/">Brugte, danske 
møbelklassiskere bliver revet væk på nettet</a></p><p>
Et designikon er PH-lampen i højeste grad blevet – for ikke at sige 
indbegrebet af det, mener designer, arkitekt og designforsker Thomas 
Dickson. 
</p><p>
»Den er meget ikonisk på den måde, at den har holdt ved og er blevet solgt i 
utrolig mange eksemplarer, siden den blev lavet for snart 90 år siden. Det 
er et af de mest hårdnakkede produkter inden for dansk design«, siger Thomas 
Dickson, som blandt andet er forfatter til storværket ’Dansk design’. 
</p><p>
Også Mette Strømgaard Dalby, der er specialkonsulent og ph.d.-studerende ved 
Syddansk Universitet samt forfatter til flere bøger om design, placerer 
PH-lampen forrest i det danske designfelt. 
</p><p>
»Den er rigtig stor. Det er absolut et af de ikoner, man tager frem i kategori 
med Arne Jacobsens Ægget og Myrestolen og Wegners mest kendte stole«, siger 
hun og tilføjer, at ingen andre lamper overgår den. 
</p><h3>
Den rebelske skærmtrold 
</h3><p>
De første egentlige PH-lamper kom til offentlighedens kendskab, da Forum i 
København slog dørene op i 1926, og talrige eksemplarer af arkitekten Poul 
Henningsens skærmbesatte nyskabelser hang ned fra loftet over 
biludstillingen i den store hal. 
</p><p>
I årene forinden havde han arbejdet med forskellige bud på lamper, der takket 
være de velplacerede skærme ikke blændede tilskueren. Allerede i 1925 
høstede han således anerkendelse for sin mangeskærmede lampe på 
Paris-udstillingen, men det var først med modellen i Forum, at det lykkedes 
at skabe det blændfrie lys, som PH-lamperne senere blev berømte for og 
synonyme med. 
</p><p>
»Jeg kalder det en revolution inden for lys«, siger lysekspert Lisbeth 
Mansfeldt, der rådgiver om lys hos Louis Poulsen og desuden er ansvarlig for 
virksomhedens showrooms og samlinger af gamle lamper. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2576170/nu-kan-du-prutte-om-prisen-paa-nye-designermoebler-hjemmefra/">Nu kan du prutte om prisen på 
nye designermøbler hjemmefra</a></p><p>
Poul Henningsen, der angiveligt var 13 år, før han så elektrisk lys første 
gang, voksede op med petroleumslamper og lys pakket ind i klunkestil, svøbt 
i stof og frynser en masse, der lukkede lyskilden inde. 
</p><p>
»Og så opfinder han en lampe og et skærmsystem, som lukker sig om lyskilden på 
en måde, så man rent faktisk kan bruge lyset, og det endda ikke blænder. Han 
var den første med lys, som folk kunne bruge rationelt. Det var 
banebrydende, og det er nok blandt andet derfor, det stadig holder«, siger 
Lisbeth Mansfeldt, der ofte holder foredrag om hjemmets belysning, som hun 
også har skrevet en bog om. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/DESIGN_PH_Vejen_925059w.jpg" alt="" border="0"/><span class="caption"><span class="f-img-caption">Skærm 
</span>for skærm. Mens opgaver som glaspustning og højglanslakering af lampeskærme varetages af udenlandske underleverandører, klares sprøjtelakering af skærmblade til Koglen som her i et hjørne af Louis Poulsens 16.000 kvadratmeter store fabrik i Vejen. FOTO: Anders Rye Skjoldjensen</span></span>
Eller som designforsker Thomas Dickson formulerer det: 
</p><p>
»Når PH-lampen har været banebrydende for vores forståelse af, hvad godt lys i 
boligen er, skyldes det den måde, den fordeler lyset på, hvor man aldrig 
nogensinde bliver blændet. Den er konstrueret, så man ikke direkte kan se 
lyskilden, altså pæren, hvis den er indstillet rigtigt, og lyset kommer ud i 
en jævn fordeling i bestemte zoner, hvor man har brug for det«. 
</p><p>
Poul Henningsen betragtede hjemmets belysning som den fornemmeste og 
vanskeligste af alle opgaver, og selv om hans lamper i dag frem for alt 
forbindes med lys over spisebordet, i vindueskarmen og boligen i øvrigt, var 
det ikke her, den i første omgang vandt udbredelse. 
</p><p>
»Det var folk slet ikke gearet til i slutningen af 1920’erne. Det blev til 
belysning i det offentlige rum, på restauranter, i banker og så videre. På 
det tidspunkt var det slet ikke alle lejligheder i København, der havde 
strøm, så det var en spæd start på boligfronten«, siger Lisbeth Mansfeldt. 
</p><h3>
Lyset før formen 
</h3><p>
I Louis Poulsens højloftede montagehal i Vejen sidder dusinvis af primært 
kvindelige medarbejdere bøjet over skærme i diverse størrelser, former og 
farver. PH-lamperne in spe samles, testes og pakkes alle her. 
Lampeproduktionen her sker side om side med fremstillingen af ligeledes 
stilrene og ikoniske lamper tegnet af Arne Jacobsen. Tankerne bag de to 
berømte arkitekters lamper er imidlertid alt andet end ens. 
</p><p>
»PH’s indfaldsvinkel til lys var det videnskabelige. Det var baseret på 
beregninger og meget sirlige tegninger. Han fandt ud af, at lyset kunne 
fordele sig på bestemte måder, fordi han brugte den logaritmiske spiral som 
udgangspunkt, og han tænkte først på funktionen, ikke på designet, eller 
formgivningen, som man ville kalde det dengang«, siger Lisbeth Mansfeldt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2506264/80ernes-stendarling-er-tilbage-i-boligen/">80'ernes stendarling er 
tilbage i boligen</a></p><p>
På den måde står Poul Henningsen, der som sådan både agerede designer og 
konstruktør, i lysende kontrast til Arne Jacobsen, der angiveligt kunne 
levere en løs skitse til en lampekonstruktør med ordene: »Noget i den 
retning …«. »Jamen, der er jo ikke nogen ledning?«, kunne konstruktøren 
indvende. »Nej, for de er så grimme«, svarede Jacobsen. 
</p><p>
»Arne Jacobsen tegnede sine lamper og belysning for at understrege 
arkitekturen. 
</p><p>
Når han tegnede lamper til Munkegårdsskolen eller Rødovre Rådhus, var det som 
en del af et projekt, ligesom da han tegnede alt fra bygninger til møbler, 
tekstiler, dørgreb og lamper til SAS-hotellet i København. Det var designet, 
arkitekturen, der var det bærende for ham og ikke selve lyset«. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00925/DESIGN_PH_Vejen_925055y.jpg" alt="" border="0"/><span class="caption"><span class="f-img-caption">Knofedt. 
</span>Metaltrykker Jens Nørklit er her i færd med at omforme en flad metalskive til en topskærm i pendlen Koglen. Dem kan han producerer cirka 20 af i timen. FOTO: Anders Rye Skjoldjensen</span></span>
Fra statement til statussymbol 
</h3><p>
Når du læser denne artikel, sker det med stor sandsynlighed i skæret fra en 
PH-lampe. I hvert fald lyder beskrivelsen af kernekunden til de 
karakteristiske skærmlamper til forveksling som beskrivelsen af Politikens 
typiske papiravislæser. 
</p><p>
»Det er typisk folk på 50+ med en længerevarende, måske akademisk uddannelse. 
Både mennesker, der bor i klassiske hjem, men også dem, der bor mere moderne 
med en blanding af dyrt og billigt, gammelt og nyt«, fortæller Lisbeth 
Mansfeldt fra Louis Poulsen. 
</p><p>
Der var da også engang, da Poul Henningsen og Politiken var tæt forbundne, 
ikke mindst i mellemkrigsårene, da den kontroversielle debattør fik 
ansættelse hos og afløb for holdninger i Den levende avis på Rådhuspladsen. 
Det var dengang, samhørighed med samfundsrevseren PH kunne opmuntre 
kulturradikale Politiken-typer til at investere i en PH-lampe, mens 
Henningsens holdninger kunne få de mere konservative, eksempelvis Berlingske 
Tidende-læsere, til at afsky den samme lampe. I dag er incitamenterne til at 
købe de skærmfagre lamper imidlertid blottet for politiske holdninger og 
tilhørsforhold. 
</p><p>
»Når du i dag køber PH-lamper, er det brandet, kvaliteten, prestigen og ikke 
PH’s politiske projekt, der tæller«, siger Lisbeth Mansfeldt, mens 
designforsker Lars Dybdahl mener, at den i dag »appellerer til alle, der 
holder af godt design. Den er kanoniseret«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE1821514/her-er-syv-varianter-af--hjemmets-mest-demokratiske-stol/">Her er syv varianter af 
hjemmets mest demokratiske stol</a></p><p>
I nutiden er det ikke det funktionelle og de oprindelige lysgenialiteter, folk 
har fokus på, når de køber PH-lamper, lyder det samstemmende fra de 
lyskyndige fagfolk og designeksperter. 
</p><p>
»I dag er PH-lampen i højere grad blevet et statussymbol, et designikon, som 
vi primært vælger, fordi det er en PH-lampe og vedtaget god smag. Den har en 
meget mere dekorativ og historiefortællende funktion«, siger Mette 
Strømgaard Dalby fra Syddansk Universitet. 
</p><p>
Sammensætningen af »en flad tallerken, en dyb tallerken og en kop«, som hun 
spøgefuldt betegner skærmkonstruktionen, er simpelthen indbegrebet af god 
smag og det sikre valg. 
</p><p>
»Hvis man for eksempel ser en køkkenreklame, er der ofte puttet nogle ikoner 
ind i billedet, som hurtigt vækker genkendelse og er med til at blåstemple 
indretningen, og her har PH-lampen i årtier været noget af det, man har 
vist«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/DESIGN_PH_Vejen_925056y.jpg" alt="" border="0"/><span class="caption"><span class="f-img-caption">FOTO: 
</span>Anders Rye Skjoldjensen</span></span>
Selv om en stor del af PH-lamperne eksporteres til fjerne markeder, vil 
skærmikonerne ikke vække genkendelse i køkkenreklamer i ret mange lande, 
lader Louis Poulsens marketingchef, Claus Østergaard, forstå. 
</p><p>
»Det er kun i Skandinavien og Japan, vi har et betydeligt salg til private 
forbrugere. I USA for eksempel er Koglen et meget populært produkt, men det 
er primært i offentlige bygninger som koncertsale, den optræder«, siger han. 
</p><p>
»Når vi taler de private forbrugere, er det de klassiske lamper med glasskærme 
og selvfølgelig pendlen PH5, der er de mest populære PH-lamper«, siger 
marketingchefen, uden dog at ville fortælle, hvor mange PH-lamper fabrikken 
producerer. 
</p><h3>
PH5 og det folkelige gennembrud 
</h3><p>
Netop PH5, pendlen med otte metalskærme, der kom på markedet i 1958, markerer 
ifølge blandt andre Lars Dybdahl Poul Henningsens folkelige gennembrud som 
lampemager. 
</p><p>
»Det er den, som vi forbinder med moderne velfærdskultur i boligen, og som i 
høj grad bliver populær hos de moderne mellemlag, som skyder frem i 
efterkrigstiden. De køber Børge Mogensen-sofaer og PH-lamper«, siger han om 
lampen, der er solgt i milliontal og den dag i dag er den absolutte 
bestseller hos Louis Poulsen. 
</p><p>
PH5-lampen, der hængende over Piet Heins Superellipse-bord omkranset af Arne 
Jacobsens 7’er-stole udgjorde symbolet på god og sikker smag i hjemmet i 
anden halvdel af det 20. århundrede, har da også løbende fået ansigtsløft, 
så den appellerer til de yngre generationer. Blandt andet i 2008, hvor man 
markerede lampens 50-års fødselsdag ved at relancere den i fem forskellige, 
lakerede glansoverflader under navnet PH50, og senest for et par år siden i 
fire nye matte farver med betegnelsen Contemporary. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE1759809/aegget-og-koglen-har-faaet-konkurrence-nye-klassikere-vinder-frem/">Ægget og Koglen har fået 
konkurrence: Nye klassikere vinder frem</a></p><p>
Det er også PH5, der er genstand for fortællingen om en japaner, der engang i 
1960’erne besøgte Danmark og rejste tilbage for at fortælle sine landsmænd, 
at alle danskere får en PH-lampe i bryllupsgave af staten. 
</p><p>
»Der var selvfølgelig noget, han havde misforstået, men det giver alligevel et 
billede af, hvordan en udlænding har opfattet, at den lampe hang og hænger 
overalt«, siger Lars Dybdahl fra Designmuseum Danmark. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00925/DESIGN_PH_Vejen_925060y.jpg" alt="" border="0"/><span class="caption"><span class="f-img-caption">Håndlavet. 
</span>Samtlige PH- lamper samles, testes og pakkes i Louis Poulsens montage-hal på fabrikken i Vejen. Her er skærmene til en PH5 godt på vej til at blive en pendel. FOTO: Anders Rye Skjoldjensen</span></span>
Allemandseje 
</h3><p>
Med Mette Strømgaard Dalbys ord kan man ofte købe den »mainstream« PH5-lampe 
for få tusinde kroner, »og så har man noget, som andre har godkendt som god 
smag, og så er man home safe, når man får gæster«. 
</p><p>
Samtidig har andre PH-lamper en noget smallere appel, eksempelvis den 
prestigeombruste Koglen, som i de mindste modeller koster 50.000 kroner, 
mens gamle og sjældne PH-modeller »kan koste spidsen af en jetjager og 
sender noget mere raffinerede signaler«, som Mette Strømgaard Dalby 
udtrykker det. 
</p><p>
»Det er lidt af en genistreg, at man har en ting, som appellerer så bredt. Der 
er ikke ret mange andre genstande, der findes i så mange afarter, og hvor du 
kan opleve så stort et prisspænd«, siger hun. Men den brede appel og rollen 
som stilsikkert folkeeje har også en bagside, lyder det fra flere fagfolk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2536495/unge-firmaer-har-sikret-dansk-design-staerkt-comeback/">Unge firmaer har sikret dansk 
design stærkt comeback</a></p><p>
»PH-lampen er rigtig meget det sikre valg. og det sikre valg kan også blive 
kedeligt, selv om Louis Poulsen gør en kæmpe indsats for at revitalisere den 
i nye farver og lancere særudgaver«, siger Mette Strømgaard Dalby. 
</p><p>
Thomas Dickson sætter slagsiden af salgssuccesen yderligere på spidsen: »Den 
har måske sejret sig lidt ihjel, for den er blevet så udbredt, at det i dag 
ikke bliver betragtet som designavantgarde at have en PH-lampe. De meget 
designorienterede vil forsøge at finde noget nyt eller mere specielt. I 
hvert fald ikke en PH-lampe over et Superellipsebord, for så vil den typiske 
reaktion være: Okay, har de ikke mere opfindsomhed end det?«. 
</p><p>
Den vide udbredelse og det store spænd betragter man imidlertid som alt andet 
end et problem hos Louis Poulsen. 
</p><p>
»Vores produkter bliver betragtet som meget mere eksklusive og high 
end-produkter i udlandet end i Danmark, hvor det er alle og enhver, der 
køber PH-lamper. Men det ene behøver jo ikke udelukke det andet, for uanset 
hvad er kunderne glade for produkterne, og det er det vigtigste for os«, 
siger marketingchef Claus Østergaard. 
</p><h3>
Dansk produktion 
</h3><p>
Støt og ganske langsomt kører et langt bånd på skinner, fastspændt under 
produktionshallens loft. Ned fra båndet hænger stativer med diverse 
lampeskærme, som automatisk køres gennem en slags vaskehal med brusebad i 
fem forskellige varianter, før båndet fortsætter ind i mørket, hvor den 
automatiske pulverbemaling af de kommende lampestykker foregår. 
</p><p>
Sådan, roligt og kontinuerligt, har båndet rullet under lofterne på Louis 
Poulsens 16.000 kvadratmeter store fabrik i Vejen, siden hele produktionen 
flyttede hertil fra Sluseholmen i København for omkring ti år siden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/DESIGN_PH_Vejen_925058y.jpg" alt="" border="0"/><span class="caption"><span class="f-img-caption">gennemkørsel. 
</span>Tusindvis af lampeskærme kører ved hjælp af et transportbånd i loftet gennem først vaskehal og dernæst sprøjtemaling, før de er klar til montering. FOTO: Anders Rye Skjoldjensen</span></span>
Dengang overvejede virksomheden som så mange andre at flytte produktionen til 
Østen, men valget faldt altså i stedet på Jylland, mens firmaet dog benytter 
sig af mange udenlandske underleverandører, blandt andre italienske 
glaspustere. I fjor blev Louis Poulsen efter syv år med italienske ejere 
købt tilbage af den danske kapitalfond Polaris. Begge dele, både ejerforhold 
og fabriksplacering, har betydning for PH’s identitet og kundernes syn på 
designet, fortæller Lisbeth Mansfeldt fra Louis Poulsen: 
</p><p>
»PH-lampen er så ærkedansk som noget. Det er kulturguld. Og når jeg kommer ud 
og holder foredrag, mærker jeg, at det betyder rigtig meget for folk, at vi 
er danskejede. »Er vi nu rigtigt på danske hænder igen?«, spørger mange«. 
</p><p><b>Parat til fremtiden?</b></p><p>
En ting er at være tro mod historien, noget andet at være parat til fremtiden. 
Og trods PH-lampernes umådelige popularitet i fortid og nutid sætter Mette 
Strømgaard Dalby spørgsmålstegn ved, hvorvidt de ikoniske skærme vil klare 
sig i fremtiden – ikke mindst set i lyset af moderne teknologi: 
</p><p>
»Hvis man i dag kigger på PH-lampen fra et energimæssigt synspunkt, er det 
godt nok ikke meget lys, der kommer ud af den. Og i forhold til de 
lyskilder, vi har nu, forekommer den næsten grænsende til det komiske. Det 
bliver interessant at se, om den overhovedet overlever led-tidsalderen«. 
</p><p>
Hos Louis Poulsen tager man dog kritikken med ophøjet ro og henviser til, at 
der kan i dag sættes såkaldte retrofit led-pærer i samtlige PH lamper »med 
et særdeles godt resultat«. Uanset lyskilderne er de designkyndige dog enige 
om, at den snart 90-årige lampe har så stærk en ikonstatus og rod i den 
danske designhistorie, at den vil kunne overleve på det. 
</p><p class=" bl-elem">
»Det er bestemt en af de ting, der har potentialet til også at være gangbar om 
90 år«, siger designforsker Lars Dybdahl. 
</p>	
</div>

</div></body></html>
