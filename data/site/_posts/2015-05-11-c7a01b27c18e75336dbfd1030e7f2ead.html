---
layout:     post
title: 	    "Klarlund: Ømme arme siger stop længe"
post_author:	    
post_date:	    Mon, 11 May 2015 06:00:17 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2659179/klarlund-oemme-arme-siger-stop-laenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Birthe Birkebæk:</b></p><p>
I september 2014 fik jeg seneskedehindebetændelse i højre håndled. Siden da 
har jeg brugt håndledsskinne <i>on/off </i>og holdt håndled og arm 
nogenlunde i ro. Medio februar 2015 påbegyndte jeg behandling hos en 
fysioterapeut, der masserer håndled og arm cirka hver anden uge. Jeg holder 
fortsat hånd og arm i ro så meget som muligt. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2567077/klarlund-kolesterolmedicin-kan-give-oemme-arme/">Klarlund: Kolesterolmedicin kan 
give ømme arme</a></p><p>
Mit spørgsmål går på, hvornår jeg kan forvente, at betændelsen er væk. Jeg har 
haft lidelsen tidligere, tilbage i 2012. Her modtog jeg samme behandling hos 
den samme fysioterapeut, og dengang gik der 9 måneder fra diagnosticering 
til helbredelse. 
</p><p>
Jeg er journalist og sidder en del ved min Mac, når jeg er rask og uden 
betændelse i senerne. Det håber jeg, at jeg snart kan vende tilbage til. 
</p><p>
Jeg har tjekket NetDoktor, og der fremgår det, at den generelle prognose for 
helbredelse er op til et år. Hvis jeg kan tage denne prognose for pålydende, 
vil det have en positiv effekt på min tålmodighed. 
</p><p><b>Bente Klarlund Pedersen:</b></p><p>
Senerne forbinder musklerne med knoglerne. De sener, der løber forbi håndled 
og fodled, er omgivet af såkaldte seneskeder, der beskytter senerne mod de 
underliggende knogler. 
</p><p>
Seneskederne er foret med slimhinder, så senerne kan bevæges frit. Hvis 
seneskedernes slimhinder bliver irriterede, taler man om tendovaginitis, 
seneskedehindebetændelse, seneskedebetændelse eller de Quervains 
seneskedebetændelse efter lægen, der først beskrev fænomenet. Der er tale om 
en irritationstilstand, men ikke infektion med bakterier eller virus. 
</p><p>
Seneskedebetændelse opstår, når senen er udsat for overbelastning – typisk i 
form af mange gentagne bevægelser. Det kan f.eks. være computerarbejde, 
samlebåndsarbejde, betjening af kasseapparat, eller det kan forekomme hos 
idrætsfolk, hvor kraftig brug af musklerne overbelaster senerne. Det er 
nyligt beskrevet, at mennesker, der sender mange sms-beskeder daglig, 
risikerer at udvikle seneskedebetændelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2132119/klarlund-derfor-giver-oemme-muskler-staerke-muskler/">Klarlund: Derfor giver ømme 
muskler stærke muskler</a></p><p>
Irritation af senen fører til en betændelsesreaktion, hvor seneskeden hæver, 
bliver øm og varm, og senens funktion hæmmes på grund af mindre plads i 
seneskeden. Hvis betændelsestilstanden ikke falder til ro, kan der dannes 
arvæv, senen kan skrumpe, og senens funktion kan påvirkes varigt. 
</p><p>
Det er korrekt, at langt de fleste tilfælde vil gå i sig selv igen ved at 
holde senen fuldstændigt i ro med et tidsperspektiv på måneder og op til et 
år. Men hvis tilstanden har stået på i mere end et par uger, og ikke mindst 
hvis der også er smerter i hvile, skal der en læge ind over. 
</p><p>
Din læge kan udskrive såkaldte non-steroide antiinflammatoriske midler 
(gigtpræparater), f.eks. Brufen eller lignende, der ikke blot er 
smertestillende, men også kan dæmpe irritationen. I svære tilfælde kan man 
overveje indsprøjtninger med binyrebarkhormon (steroid), der har effekt i 
halvdelen af tilfældene. 
</p><p>
Man kan eventuelt have glæde af en aflastende skinne. Hvis der er dannet 
arvæv, kan kirurgisk spaltning af seneskeden komme på tale. 
</p><p>
Kilder:
</p><p><i class=" bl-elem"><a class=" bl-elem" target="_blank" href="http://www.ncbi.nlm.nih.gov/pubmed/24932451">www.ncbi.nlm.nih.gov/pubmed/24932451</a></i></p><p class=" bl-elem"><i class=" bl-elem"><a class=" bl-elem" target="_blank" href="http://www.ncbi.nlm.nih.gov/pubmed/23412309">www.ncbi.nlm.nih.gov/pubmed/23412309</a></i></p>	
</div>

</div></body></html>
