---
layout:     post
title: 	    "Havariekspert: Skadet boks giver svaret på flystyrt over Alperne"
post_author:	    Thomas Djursing
post_date:	    Wed, 25 Mar 2015 13:47:00 +0000
post_site:	    ing.dk 
post_link:	    http://ing.dk/artikel/havariekspert-skadet-boks-giver-svaret-paa-flystyrt-over-alperne-175038
---
<html><body><div><section class="body"><p>Den store opmærksomhed omkring en af de mest fatale flystyrt i Europa i nyere tid får i øjeblikket den franske havarikommission BEA til at arbejde benhårdt for at få trukket svar ud af den ene af de to sorte bokse.</p>
			<p>Flight 4U9525, der styrtede ned tirsdag kort før middag med 150 mennesker ombord, blev ødelagt mod en bjergside i Alperne, men alligevel er det lykkedes at bjærge den ene sorte boks, den såkaldte Cockpit Voice Recorder (CVR). Den ser ud til at være intakt trods tydelige skader på ydersiden, og spørgsmålet er nu, om teknikkerne kan hente alle data ud. Hvis det overhovedet er muligt, så vil mulige svar på årsagen til styrtet bliver offentliggjort - måske allerede i dag - lyder det fra den franske indenrigsminister Bernard Cazeneuve ifølge flere medier.</p>
			<p>»CVR-optageren er med stor sandsynlighed nøglen til at forstå, hvorfor flyet styrtede ned i Alperne, så det er uhyre vigtigt, at den er bjærget,« siger havariundersøger i Havarikommissionen i Danmark, Jan Stephensen.</p>
			<p><figure class="plugin right zoomable"><img data-original-image="http://ing.dk/sites/ing/files/photo.cvr_.3.jpg" src="http://ing.dk/sites/ing/files/styles/w1120_media_right/public/photo.cvr_.3.jpg?itok=wYDJvJ__" alt=""/><figcaption> Den beskadigede CVR-optager. <cite>Foto: Bureau d'Enquêtes et d'Analyses (BEA)</cite></figcaption></figure></p>
			<p><figure class="plugin right zoomable"><img data-original-image="http://ing.dk/sites/ing/files/photo.cvr_.2.jpg" src="http://ing.dk/sites/ing/files/styles/w1120_media_right/public/photo.cvr_.2.jpg?itok=MZJRP-3I" alt=""/><figcaption> Undersiden af CVR-optageren viser, at den har fået en meget hård medfart under styrtet. <cite>Foto: Bureau d'Enquêtes et d'Analyses (BEA)</cite></figcaption></figure></p>
			<p>Ifølge ham befandt boksen sig sammen med den anden boks, Flight Data Recorder (FDR) i et fælles stativ bagerst i flyets hale. Jan Stephensen har set billeder af den sorte boks, der viser ydre skader, men det kan sagten være, at det kun er casingen, der er ødelagt.</p>
			
			<p>»Om alle data kommer ud, må tiden vise. Det er ikke et enten eller. Det kan sagtens være, at kun nogle data er mulige at hente,« siger han.</p>
			<p>CVR-optageren optager alle lyde i cockpittet gennem fire mikrofoner, og især de sidste to minutter før styrtet kan vise sig at afsløre vigtige samtaler mellem piloterne.</p>
			
			<p>De vil typisk ikke blive offentliggjort i sin fulde længde, men det afhænger af omstændighederne og de enkelte landes regler. Var flystyrtet sket i Danmark, 'så ville jeg komme op til to år i fængsel, hvis jeg offentliggjorde samtalerne fra CVR-optageren,' siger Jan Stephensen.</p>
			<p><figure class="plugin right zoomable"><img data-original-image="http://ing.dk/sites/ing/files/germanwings_0.jpg" src="http://ing.dk/sites/ing/files/styles/w1120_media_right/public/germanwings_0.jpg?itok=yXGCfzdm" alt=""/><figcaption><cite>Foto: Flightradar24.com</cite></figcaption></figure></p>
			<p>Han har dog bemærket en nødvendig større åbenhed fra havarikommissioners side de seneste år, især fordi journalister presser på, og nettet gør det muligt at lække video på youtube, og data.</p>
			<p>»Det skaber en større og større forventning om åbenhed, som vi kan se det ske i den nuværende sag,« siger Jan Stephensen.</p>
			<p>I øjeblikket arbejder franskmændene sammen med den tyske havarikommission BFU, motorproducenten CFM International og flyproducenten Airbus.</p>
		</section></div></body></html>
