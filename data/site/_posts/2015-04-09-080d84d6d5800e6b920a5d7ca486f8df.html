---
layout:     post
title: 	    "Kæmpekran har lirket klokkestøberens smertensbarn på plads i Aarhus"
post_author:	    
post_date:	    Thu, 09 Apr 2015 11:14:23 +0200
post_site:	    politiken.dk 
post_link:	    http://politiken.dk/kultur/ECE2620816/kaempekran-har-lirket-klokkestoeberens-smertensbarn-paa-plads-i-aarhus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En sprød lyd af kirkeklokker breder sig i arbejdscontaineren på havnen i 
Aarhus. Det kimer løs. Og vi sidder der i vores beskidte sikkerhedssko og 
svedige sikkerhedshjelme og ser lidt forundrede på hinanden. 
</p><p>
Kirkeklokker? 
</p><p>
Så fisker Peter Grassmayr sin bimlende mobiltelefon op af lommen og siger: 
»Grüss dich, Johannes …«. 
</p><div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
Kunstneren <b>Kirstine Roepstorff </b>har skabt en rørformet klokke – kaldet 
Gongen - til biblioteket i det nye kulturhus Dokk1 på havnen i Aarhus. 
</p><p>
Gongen er et 7,5 m langt bronzerør med en diameter på 80 cm og <b>en 
vægt på 2,7 ton. </b></p><p>
Når forældrene til et nyfødt barn på Aarhus Universitetshospital trykker på et 
ikon på en iPad, udløses en stålkugle, som rammer klokken og fremkalder en <b>dyb 
lyd</b>. 
</p><p>
Gongen er fremstillet på <b>klokkestøberiet Grassmayr </b>i den 
østrigske by Innsbruck. 
</p><p>
Politiken følger i denne uge installeringen af klokken i Aarhus. 
</p><p class=" bl-elem">
I gårsdagens artikel talte vi med <a class="embeddedlink" href="http://politiken.dk/kultur/ECE2619272/snart-bimler-en-gigantisk-bronzeklokke-for-de-nyfoedte-aarhusianere/">chefjordemoder 
Joan Dürr</a>. I dag lader vi støberen fortælle sin historie. I 
morgen møder vi kunstneren bag projektet.
</p>
</div>
</div><p>
Det er storebroren nede i Østrig, der ringer for at høre, om deres fælles 
smertensbarn, den gigantiske rørformede bronzeklokke, er kommet op at hænge 
her i det endnu ikke færdigbyggede hovedbibliotek. </p><p>
Grassmayr går udenfor og aflægger rapport. 
</p><p>
Brødrene er 14. generation af klokkestøbere i tyrolerbyen Innsbruck. Siden 
Bartlme Grassmayr grundlagde firmaet i 1599, har slægten leveret klokker af 
bedste kvalitet til talløse kirker. Kun afbrudt af diverse krige, hvor de 
har fået besked på at støbe kanoner eller andre ingredienser til 
våbenindustrien. 
</p><p>
»I 1939 beordrede nazisterne min bedstefar til at indstille 
klokkeproduktionen. Ellers ville han blive henrettet«, fortæller Peter 
Grassmayr, da han er færdig med at tale med Johannes, og vi sidder og dykker 
ned i fortiden. 
</p><p>
»Jeg har stadig brevet«. <span class="img-contimg-fl-right"><img class="image inlineLightBox" src="http://multimedia.pol.dk/archive/00926/klokkev_rk_i_Aarhus_926845y.jpg" alt="" border="0"/><span class="caption"><span class="f-img-caption">Aarhusprojekt. 
</span>Klokkestøber Peter Grassmayr betragter - sammen med kunstneren Kirstine Roepstorff - installationen af den enorme rørklokke, der skal ringe, når der fødes en baby på Skejby. Foto: Lasse Kofod</span></span></p><p>
»Hvad er det for nogle klokker, du har som ringetone«, spørger jeg. 
</p><p>
»Det er klokkespillet i Stadtpfarrkirche Maria Himmelfahrt«, svarer Grassmayr. 
»Den ligger i Weilheim nede i Bayern. Vi støbte seks klokker til dem sidste 
år«. 
</p><p>
Grassmayrs klokker ringer i 21 af klodens 24 tidszoner. Og i de tre resterende 
zoner bor der praktisk talt ingen mennesker, mener Peter Grassmayr. 
</p><p>
Han er i Aarhus for at følge installationen af den syv en halv meter høje 
rørklokke, de har fremstillet for kunstneren Kirstine Roepstorff. Klokken 
skal hænge midt i biblioteket og slå et slag, hver gang der fødes et barn i 
byen – hvis ellers forældrene har lyst til at trykke på udløseren, der vil 
befinde sig på fødeafdelingen på Aarhus Universitetshospital i Skejby. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2619272/snart-bimler-en-gigantisk-bronzeklokke-for-de-nyfoedte-aarhusianere/">Snart bimler en gigantisk 
bronzeklokke for de nyfødte aarhusianere</a></p><p>
Lige nu gør en kran sig klar til at løfte klokken højt op i luften, så den kan 
lempes ned gennem taget på den monumentale nybygning, der kaldes Dokk1. 
</p><p>
»Vi ville nok bare have løftet den op på første sal og så kørt den resten af 
vejen på en trolley«, bemærker Grassmayr, som synes, det er noget overdrevet 
med den her kæmpekran. 
</p><p>
Men nu er det altså danske ingeniører fra NCC, der har kommandoen. Anført af 
projektleder Allan Brandt, som absolut ikke overlader noget til 
tilfældighederne, og derfor heller ikke vil risikere, at den næsten tre ton 
tunge klokke dratter gennem gulvet. 
</p><p>
»Og jeg vil bede jer om at holde jer på god afstand i tilfælde af, at en 
utilsigtet situation skulle opstå«, docerer Allan Brandt. »Hvis nu for 
eksempel en wire sprænger …«. 
</p><h3>
Den rastløse østriger 
</h3><div class="art-quote article-box">
<p class="quote"/>
<blockquote>
<p class="quote-txt">
Og jeg vil bede jer om at holde jer på god afstand i tilfælde af, at en 
utilsigtet situation skulle opstå. Hvis nu for eksempel en wire sprænger ...
</p>
<p class="sender">
Projektleder ved NCC Allan Brandt 
</p>
</blockquote>
</div><p>
Vi mosler op ad trapperne for at følge begivenheden fra en sikker position på 
taget. Grassmayr, Roepstorff samt et større følge af kunstnerens familie og 
venner og folk fra kommunen. </p><p>
»Om fem minutter trykker de på knappen«, siger en dame med telefonisk kontakt 
til kranfolkene og ansvar for at holde øje med alle os fremmedlegemer på 
byggepladsen. 
</p><p>
Peter Grassmayr gider ikke vente fem minutter. 
</p><p>
»Jeg smutter lige ned og tager et billede«, siger han. 
</p><p>
Jeg pisker efter ham ned ad alle de mange trapper og ud på pladsen, hvor 
klokken – som indtil videre kaldes Gongen - så småt er ved at lette fra 
jorden. 
</p><p>
»Den ser ikke ret stor ud, når den er ude i fri luft«, funderer 
klokkestøberen, mens han knipser løs med sit lille kamera. 
</p><p>
»Kom så«, tilføjer han. »Vi skal op på taget igen, inden klokken når frem«. 
</p><p>
Så okser vi tilbage, opad, opad, opad … Og når frem i tide. Højt oppe i luften 
dingler Gongen, mens den langsomt svinger ind over bygningen og tager sigte 
på det store ovenlysvindue, hvor der er pillet en enkelt rude ud, så man med 
lidt behændighed kan sænke verdens største rørformede klokke ned i 
biblioteket. 
</p><p>
To knælende mænd hjælper Gongen på vej. 
</p><p>
»De gør det sgu egentlig meget godt af sådan nogle tømrere at være«, bemærker 
to af deres kolleger, der følger processen sammen med os andre. 
</p><h3>
Chokket i Innsbruck 
</h3><p>
Gongen var tæt på at slå benene væk under Peter og Johannes Grassmayr. De 
havde aldrig før prøvet at støbe sådan en rørformet tingest, og det var ikke 
nemt at regne ud, hvordan det skulle gribes an. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/NET-aarhus-sygehus-_926581a.gif" alt="" border="0"/></span>
»Det var en meget speciel opgave«, siger Peter Grassmayr. Og så har han ikke 
sagt for meget. 
</p><p>
Klokken skulle støbes i ét stykke – det skal alle klokker for at lyde af noget 
– og støberiet i Innsbruck har kun fem meter og tyve centimeter til loftet. 
Ganske vist er der også en fem meter dyb grav i gulvet, men støbeformen var 
otte en halv meter høj, så samlet set var der ikke meget plads – for at sige 
det mildt – til at hælde den glohede flydende blanding af bronze og tin ned 
i formen. 
</p><p>
Det tager uger og måneder at forberede sådan en støbning, og når det endelig 
går løs, strømmer en større menneskeskare til støberiet for at overvære 
processen. Der tændes levende lys og skåles i snaps. Det er en begivenhed i 
byen. 
</p><p>
Da det hele nogle dage senere var kølet af, og de åbnede formen, var Gongen 
cirka en meter for kort. 
</p><p>
Første forsøg var mislykkedes. 
</p><p>
Peter og Johannes Grassmayr var nærmest i chok. 
</p><p>
Men efter at have sundet sig i nogle uger var de klar til endnu et forsøg. 
Denne gang foregik det i stilhed. Brødrenes far gik hen i kirken og bad for 
Gongen, mens det stod på. 
</p><p>
Resultatet forsvinder i dette øjeblik ned gennem taget på Dokk1 i Aarhus. 
</p><h3>
Forebyggelse af vibrationer 
</h3><p>
»De stålwirer ser meget tykke ud«, siger Peter Grassmayr, da vi er gået en 
etage ned og står og ser, hvordan Allan Brandt og hans folk arbejder med at 
fastgøre klokken til fire solide kroge under loftet. »Det er 24 millimeter 
wire. 14 millimeter havde været mere end nok«, lyder østrigerens analyse. 
</p><p>
Han betragter nysgerrigt de gummiforede stålkasser, krogene er monteret på. De 
skal absorbere svingninger fra Gongen. 
</p><p>
»Allan har fortalt mig, at klokken kan afgive nogle farlige vibrationer«, 
siger jeg. »Vibrationerne kan forplante sig til stålkonstruktionen og sprede 
sig i hele bygningen og gøre livet surt for dem, der arbejder her …«. 
</p><p>
Grassmayr griner. De er skøre, de danskere, kan jeg læse i hans blik. Så 
vender han sig mod klokken og siger tilfreds: 
</p><p>
»Nu ser den større ud igen«. 
</p><p>
Han venter på, at de skal blive færdige med at hænge klokken op, så han kan 
tage fat på sin del af arbejdet. Han skal installere den håndboldstore 
stålkugle, som ophængt i to tynde stålwirer skal suse gennem luften og ramme 
klokken med et enkelt, præcist slag, når et nybagt forældrepar trykker på 
knappen ude i Skejby. 
</p><p>
»Hvad synes du egentlig om tanken bag det her kunstværk?«, spørger jeg. 
</p><p>
»Åh, det er en vidunderlig idé, at klokken skal ringe, når et barn bliver 
født«, svarer klokkestøberen. »Normalt ringer man jo mest ved begravelser. 
Og når jeg fortæller folk om den her idé, så får de alle sammen et stort 
smil på deres ansigter«. 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00926/klokkev_rk_i_Aarhus_926844y.jpg" alt="" border="0"/><span class="caption"><span class="f-img-caption">Klar. 
</span>Klokken ses her kort før, den blev hejset op i luften af en kæmpekran og ind igennem et ovenlysvindue. Foto: Lasse Kofod</span></span>
Arvefølgen synes sikret 
</h3><p>
Peter Grassmayr har fire børn, tre drenge og en pige. Johannes har to børn. Så 
der er ret gode chancer for, at firmaet bliver i familien. 
</p><p>
De har en regel om, at børnene må hjælpe til i støberiet, fra de er ti år 
gamle. 
</p><p>
»Min yngste søn blev ti for et par uger siden og kunne endelig være med til at 
støbe. Han har glædet sig, siden han var seks«, siger Grassmayr. 
</p><p>
»Komponisten Gustav Mahler sagde, at ’tradition er ikke tilbedelse af asken, 
men videregivelse af ilden'«, fortsætter han. »Og en måde at give ilden 
videre på er at lade børnene hjælpe ved støbningen«. 
</p><p>
Alle hans børn kan lide klokkestøberiet, hævder Grassmayr. 
</p><p>
»Og for nylig sagde min datter Isabella til mig: Far, hvis ingen af drengene 
vil, så skal jeg nok føre firmaet videre«. 
</p><h3>
Gongen hænger på sin plads 
</h3><p>
Efterhånden er der gået en halv dag, men nu hænger Gongen endelig på sin 
plads, svævende 180 centimeter over gulvet i den centrale del af 
biblioteket. Dog stadig indpakket i plastik. 
</p><p>
Grassmayr fisker mobilen frem og ringer hjem til sin kone. 
</p><p>
»Nu hænger den i bygningen«, siger han. »Om lidt kører de kranen væk … Hvordan 
går det med dig?«. 
</p><p>
Grassmayr afslutter samtalen og åbner boksen med den indretning, der skal 
styre stålkuglen. Han drøfter med en elektriker, hvad der skal gøres. 
</p><p>
»Which klemme is number one?«, spørger elektrikeren. 
</p><p>
Peter Grassmayr kigger i papirerne og peger. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg blev støbt af Grassmayr i Innsbruck anno domini 2015
</p>
<p class="sender">
Inskription på den tre ton tunge rørklokke 
</p>
</blockquote>
</div><p>
»Okay, then we are on the safe side«, siger elektrikeren. »I will make that 
happen for you«. </p><p>
»Thanks«, siger Grassmayr, som i løbet af dagen virker mildere og mildere 
stemt over for Allan Brandt og hans hold. 
</p><p>
»Allan véd, hvad han gør. Og det er altid en fornøjelse at arbejde sammen med 
folk, der véd, hvad de gør«. 
</p><p>
Så står vi lidt og kigger op på det enorme klokkerør. Nederst er støberiets 
segl indføjet i bronzen. Det er en drage, der holder en tot græs i den ene 
klo og en klokke i den anden. Under dragen står der: ’Jeg blev støbt af 
Grassmayr i Innsbruck anno domini 2015’. 
</p><p>
Kunstneren Kirstine Roepstorff er her selvfølgelig også. Hun hopper begejstret 
rundt om sin Gong. 
</p><p class=" bl-elem"><i class=" bl-elem">Serien om rørklokken i Aarhus fortsætter. Læs første kapitel <a class="embeddedlink" href="http://politiken.dk/kultur/ECE2619272/snart-bimler-en-gigantisk-bronzeklokke-for-de-nyfoedte-aarhusianere/">her</a></i></p>	
</div>

</div></body></html>
