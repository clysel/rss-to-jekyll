---
layout:     post
title: 	    "Sådan finder du rundt i energimærkejunglen"
post_author:	    
post_date:	    Thu, 16 Apr 2015 15:42:37 +0200
post_site:	    politiken.dk 
post_link:	    http://politiken.dk/forbrugogliv/boligogdesign/energi/ECE2626420/saadan-finder-du-rundt-i-energimaerkejunglen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I øjeblikket er EU-Kommissionen ved at se på en forenkling af reglerne om 
energimærkning af hvidevarer og husholdningsapparater og andre 
strømforbrugende apparater i boligen. 
</p><p>
Men det har årelange udsigter, og indtil en forenkling er vedtaget, må 
forbrugerne leve med en energimærkning, der hele tiden ændrer sig og i 
øvrigt er forskellig fra produkt til produkt. 
</p><p>
Køber du for eksempel en støvsuger, er energimærkningen skruet anderledes 
sammen, end hvis du køber et køleskab. 
</p><p>
Den bedste støvsuger - i hvert fald i forhold til energiforbruget - skal have 
energimærket A. 
</p><h3>
A eller A+++ 
</h3><p>
Men køber du et køleskab eller en vaskemaskine, går skalaen helt op til A+++ 
for de mindst energiforbrugende maskiner. Ind i mellem er der 
produktgrupper, der mærkes efter både en A+-skala og en A++-skala. 
</p><p>
Det skal man vide som forbruger. For går man hen og køber en A-mærket 
vaskemaskine i den tro, at det er den mest energibesparende på markedet, får 
man et produkt, som på den oprindelige A-G-skala ville være mærket med et D. </p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/energi/ECE2626264/forbrugerraad-hvidevarebutikker-sjusker-med-energimaerkning/">Forbrugerråd: Hvidevarebutikker 
sjusker med energimærkning</a></p><p>
Det fremgår af Energistyrelsens hjemmeside, hvor de forholdsvis indviklede 
regler er forsøgt forklaret. 
</p><p>
Det bliver heller ikke nemmere, når butikkerne i vid udstrækning sjusker med 
energimærkningen, som en netop offentliggjort undersøgelse fra 
Forbrugerrådet Tænk og Det Økologiske Råd viser. 
</p><p>
En kontrol ude i butikkerne viser nemlig, at en tredjedel af de produkter, der 
skal energimærkes, er mærket forkert eller slet ikke mærket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2509817/hop-to-trin-paa-energimaerke-skalaen-og-spar-12000-kr-om-aaret/">Hop to trin på 
energimærke-skalaen og spar 12.000 kr. om året</a></p><p>
Her kan du se kravene til energimærkningen for en række produkter. 
</p><ul><li><b>Kombinerede vaske- og tørremaskiner</b> skal mærkes efter en skala op 
til A </li><li><b>Støvsugere</b> skal mærkes efter en skala, hvor A er det bedste. Men 
skalaen ændrer sig i 2017, hvorefter de mest energibesparende 
støvsugere skal mærkes på en skala op til A+++ </li><li><b>Varmtvandsbeholdere</b> skal mærkes på en skala op til A fra den 26. 
september 2015. Skalaen ændres til A+ den 26. september 2017. </li><li><b>Vandvarmere </b>skal fra den 26. september 2015 have et energimærke på en 
skala op til A. Men fra 26. september 2017 ændres skalaen til A+ </li><li><b>Tv-skærme</b> skal i dag mærkes efter en skala, der går op til A+. Men 
i 2017 ændres skalaen, så den går op til A++, og igen i 2020 ændres 
skalaen, der til den tid går op til A+++ </li><li><b>Luft til luft varmepumper</b> skal have et energimærke på en skala op til A+</li><li><b>Emhætter</b> skal have et energimærke på skalaen op til A+ efter den 
1. januar 2015. Skalaen revideres både i 2016, 2018 og fra den 1. 
januar 2020 skal mærket have en skala med A+++ som den bedste 
energiklasse. </li><li><b>Elpærer</b> skal have et energimærke på en skala op til A++</li><li><b>Varmepumper</b> i centralvarmeanlæg skal fra 26. september 2015 have et 
energimærke med A++ skalaen. Den 26. september 2019 tilføjes 
energiklassen A+++. </li><li><b>Bageovne </b>skal efter 1. januar 2015 mærkes efter en skala, der går til 
A+++</li><li><b>Køleskabe og køle/fryseskabe og frysere</b> skal mærkes efter en 
skala op til A+++ </li><li><b>Tørretumblere</b> skal mærkes efter en skala op til A+++ </li><li><b>Vaskemaskiner </b>skal mærkes efter en skala op til A+++ </li><li><b>Opvaskemaskiner </b>skal energimærkes efter skalaen op til A+++ </li><li><b>Kaffemaskiner</b>. Endnu ingen regler om energimærkning. </li><li><b>Kogeplader</b>. Endnu ingen regler om energimærkning. </li><li><b>Cirkulationspumper</b>. Endnu ingen regler om energimærkning. </li><li class=" bl-elem"><b>Computerskærme, computere, eksterne strømforsyninger/opladere, digitale 
modtagere, printere, kopimaskiner og scannere</b>. Endnu ingen regler om 
energimærkning. </li></ul><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00927/0_energimaerke_pakk_927922a.jpg" alt="" border="0"/><span class="caption"><span class="f-img-caption">Mærke. 
</span>Varmepumper skal energimærkes efter A+++ skalaen efter 26. september næste år. Men indtil da går skalaen kun til A++</span></span></p>	
</div>

</div></body></html>
