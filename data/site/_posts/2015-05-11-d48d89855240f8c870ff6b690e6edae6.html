---
layout:     post
title: 	    "Australsk universitet siger nej til Lomborg trods millionstøtte"
post_author:	    
post_date:	    Mon, 11 May 2015 16:38:50 +0200
post_site:	    politiken.dk 
post_link:	    http://politiken.dk/oekonomi/2050/klima/ECE2665233/australsk-universitet-siger-nej-til-lomborg-trods-millionstoette/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var med stolthed, at University of West Australia (UWA) i Perth i april 
kunne annoncere en ny afdeling af Bjørn Lomborgs ’Copenhagen Consensus 
Centre’ og et tæt samarbejde med Lomborg selv, som ville blive tilknyttet 
universitetet som adjungeret professor. 
</p><p>
Endnu bedre blev det af, at centret var finansieret med en stor pose penge fra 
den australske regering - 4 mio. australske dollar svarende til omkring 21 
millioner danske kr. - og med udsigt til at skaffe over det dobbelte i 
eksterne midler oveni. 
</p><p>
Men nu har universitetet opsagt kontrakten og sendt pengene tilbage til 
regeringen, meddeler universitetets vicerektor Paul Johnson med beklagelse. 
</p><p>
Årsagen er voldsomme protester fra personale, studerende og offentligheden. 
</p><div class="art-quote article-box">
<p class="quote"/>
<blockquote>
<p class="quote-txt">
Hr. Lomborgs synspunkter nyder ingen troværdighed i det videnskabelige samfund
</p>
<p class="sender">
Den nedlagte Klimakommissions tidligere formand Tim Flannery 
</p>
</blockquote>
</div><p>
»Skalaen for de stærke og lidenskabeligt følelsesladede reaktioner var en, som 
Universitetet ikke havde forudset«, siger Paul Johnson, som »med stor 
beklagelse og skuffelse er nået til det synspunkt, at de sidste ugers 
begivenheder sætter Centret i en uholdbar position, hvor det mangler den 
nødvendige støtte på tværs af Universitetet og det bredere akademiske 
miljø«. </p><h3>
»Sværter universitetets omdømme« 
</h3><p>
’Australia Consensus Centre’ skulle med de samme økonomiske metoder, som 
Lomborg har udviklet, regne på de bedste og mest effektive løsninger på 
globale og lokale udfordringer og mål for den australske udviklingsbistand. 
Men flere af universitetets prominente akademikere har sat spørgsmålstegn 
ved Lomborgs kvalifikationer og egnethed til at lede et sådant center. 
</p><p>
»Udnævnelsen sværter universitetets omdømme«, siger adjungeret professor Ray 
Wills, som gennem syv år har fungeret som UWA’s talsmand i klimaspørgsmål, 
og peger på at Bjørn Lomborg har udtalt, at vi ikke behøver handle for at 
stoppe klimaændringerne. 
</p><h3>
Ophedet stormøde 
</h3><p>
På et stormøde for 150 af universitetets medarbejdere - hvor mange måtte gå 
forgæves fordi auditoriet manglede plads - haglede kritikken også ned over 
projektet, ifølge Melbourne-avisen The Age, og Lomborgs udnævnelse blev 
betegnet som »en meget stor fejltagelse og et angreb på universitetets 
integritet«. 
</p><p>
Den generelle følelse hos deltagerne var »forvirring og skamfuldhed«, og ingen 
støttede udnævnelsen, beretter kilder fra mødet til avisen. 
</p><h3>
6.000 underskrifter på nettet mod centret
</h3><p>
Universitetsledelsen forsøgte at forklare, at ’Australia Consensus Centre’ 
ikke skal være en klimatænketank, men skal udføre økonomiske analyser og 
beregne cost-benefit på emner som FN’s nye udviklingsmål, bekæmpelse af 
fattigdom, social uretfærdighed og fødevaremangel. Men til ingen nytte, mens 
de studerende har indsamlet 6.000 underskrifter på nettet mod centret. 
</p><p>
Bjørn Lomborgs navn er kontroversielt i en australsk debat, hvor den nuværende 
regering under ledelse af den konservative Tony Abbott har afviklet store 
dele af den australske klimapolitik. Det har vakt kritik at regeringen har 
afsat 21 millioner til et australsk ’Lomborg-center’ kort efter, at den 
nedlagde den australske Klimakommission. 
</p><p>
»Tony Abbott bruger sparsomme offentlige midler til at hjælpe med at 
legitimere hans klimaskepsis og angreb på vedvarende energi«, siger det 
australske oppositionsparti Labors ’skyggeminister’ for miljø og 
klimapolitik Mark Butler ifølge Sydney Morning Herald. 
</p><h3>
Ingen troværdighed 
</h3><p>
Også den nedlagte Klimakommissions tidligere formand Tim Flannery har meldt 
sig i koret af Lomborg-kritikere: 
</p><div class="art-quote article-box">
<p class="quote"/>
<blockquote>
<p class="quote-txt">
Udnævnelsen sværter universitetets omdømme
</p>
<p class="sender">
Adjungeret professor Ray Wills 
</p>
</blockquote>
</div><p>
»Hr. Lomborgs synspunkter nyder ingen troværdighed i det videnskabelige 
samfund«, skriver Tim Flannery i en udtalelse. »Hans budskab har ikke ændret 
sig de seneste ti år og han mener stadig at vi ikke bør tage skridt til at 
modvirke klimaforandringerne. Når nogen er uvillige til at tilpasse deres 
synspunkter på grundlag af ny forskning eller ny viden, er det som regel et 
tegn på, at disse synspunkter er politisk motiveret«. </p><h3>
Lomborg: Kritikken er bizar
</h3><p>
Bjørn Lomborg selv, som i disse dage opholder sig i Mexico, kalder kritikken 
mod ham for »bizar«, og lover at arbejde videre på at etablere det 
australske konsensus-center på et andet universitet, når nu UWA er blevet 
brugt som ’politisk fodbold’ i sagen.</p><p>
»Det er dybt skuffende at UWA har mistet denne mulighed på grund af giftig 
politik, personangreb og forudfattede domme«, skriver han i en udtalelse, 
hvor han også understreger, at centret skal arbejde med udviklingspolitik og 
økonomisk politik. Hans sag får nu støtte fra flere sider, blandt andet den 
australske menneskeretskommissær Tim Wilson, som karakteriserer UWA’s 
tilbagetog som »en kultur af blød censur« og advarer om, at Australiens åbne 
debatkultur er »tiltagende syg«. 
</p><p>
Også undervisningsminister Christopher Pyne, som er under kritik for at have 
fundet penge til bevillingen midt i hårde nedskæringer på de australske 
universiteter, forsikrer, at centret nok skal blive til noget. 
</p><p>
»Du kan være sikker på, at det kommer til at ske. Ytringsfriheden kræver det«, 
siger han til The Australian. 
</p><p class=" bl-elem">
Bjørn Lomborgs ’Copenhagen Consensus Centre’ mistede i 2012 sin bevilling fra 
den danske regering og har etableret sig som tænketank med base i 
Washington, hvor den modtager finansiering fra private fonde, men også fra 
det britiske udviklingsministerium, oplyser en talsmand for tænketanken. 
</p>	
</div>

</div></body></html>
