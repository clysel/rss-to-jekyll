---
layout:     post
title: 	    "Pakistanere skal afgive fingeraftryk for at beholde mobiltelefoni"
post_author:	    Martin Bernth
post_date:	    Wed, 25 Feb 2015 11:55:00 +0000
post_site:	    www.version2.dk 
post_link:	    http://www.version2.dk/artikel/pakistanere-skal-afgive-fingeraftryk-beholde-mobiltjeneste-86178?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I øjeblikket er der lange køer af folk foran pakistanske teleforretninger, der utålmodigt venter på at få lov at afgive deres fingeraftryk. Det er nemlig den eneste måde, de kan holde deres mobiltjeneste i live efter den 15. april, hvor regeringen har beordret at alle uverificerede SIM-kort skal lukkes. <a href="http://www.washingtonpost.com/world/asia_pacific/pakistanis-face-a-deadline-surrender-fingerprints-or-give-up-cellphone/2015/02/23/de995a88-b932-11e4-bc30-a4e75503948a_story.html">Det skriver Washington Post.</a></p>

<p>Initiativet, der er blandt historiens mest omfattende indsamlinger af biometriske data, kommer fra den pakistanske regering i kølvandet på et terrorangreb på en skole i december, hvor 150 elever og lærerer blev dræbt af Taliban.</p>

<p>Efter angrebet måtte regeringen indse, at terroristerne har haft frit spil på de mobile netværk. Efterforskere fandt nemlig, at terroristernes mobiltelefoner alle var registreret i navnet på en kvinde, der intet havde med skolemassakren at gøre.</p>

<p>Fingeraftrykkene matches op mod dem i en national database, som regeringen begyndte at opbygge i 2005. Mobilkunder, som ikke i forvejen er registreret i den nationale database må derfor først sende sine fingeraftryk ind til myndighederne.</p>

<p>I løbet af de seneste seks uger, er det lykkes pakistanerne at verificere 56 millioner SIM-kort, men ifølge telemyndighederne er der i alt 136 millioner pakistanere, der gør brug af mobiltelefoner.</p>

<p>Af dem vurderer myndighederne, at godt 100 millioner er fejlagtigt registreret, så arbejdet er endnu foran de pakistanske myndigheder.</p>
  </section></div></body></html>
