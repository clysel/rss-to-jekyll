---
layout:     post
title: 	    "Et ekstra gear: Riis måtte opgive at træne min teknik"
post_author:	    
post_date:	    Sat, 09 May 2015 13:12:32 +0200
post_site:	    politiken.dk 
post_link:	    http://politiken.dk/sport/ECE2662605/et-ekstra-gear-riis-maatte-opgive-at-traene-min-teknik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Årets næststørste etapeløb (sådan er det rangeret i min verden) er på 
programmet de næste tre uger. Giro d’Italia er et løb, hvor jeg selv har 
haft op- og nedture, mest nedture. 
</p><p>
I mit andet år som professionel var jeg i 2005 udvalgt som trækdyr for Ivan 
Basso. Opturen bestod i, at han i løbets første to uger havde førertrøjen på 
og lignede en samlet vinder, så jeg havde udsigt til en lækker bonus på 
størrelse med min årsløn. Herefter kom min store nedtur, som selvfølgelig 
nok må have været større for Basso selv: Han gik helt ned med et maveonde og 
mistede omkring en halv time på en forfærdelig syvtimers etape. Så den 
lyserøde førertrøje var uden for rækkevidde, og jeg fik vel 1.000 euro i 
præmiepenge ud af de tre ugers strabadser. Og nej, vi kører selvfølgelig 
ikke blot for pengenes skyld, men alligevel … 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2652350/et-ekstra-gear-jagten-paa-to-grand-tours-og-det-perfekte-eftermaele/">Et ekstra gear: Jagten på to 
Grand Tours og det perfekte eftermæle</a></p><p>
Endnu en personlig nedtur var, da jeg i 2007 selv måtte udgå på grund af 
sygdom. 
</p><div class="art-fakta article-box">
<h4 class="">
Fakta</h4>
<h5>
Om skribenten</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/STUDIE_Brian_Vandbo_925928k.jpg" alt="" border="0"/></span></p><p><b>Brian Vandborg</b> kommenterer aktuelle begivenheder i cykelsporten. 
</p><p><b>Som professionel cykelrytter</b> deltog Brian Vandborg bl.a. i Tour de 
France, Giro d’Italia, Vuelta a España, OL og VM. Resultatmæssige 
højdepunkter er to danske mesterskaber og en fjerdeplads ved VM i 
enkeltstart. 
</p><p class=" bl-elem"><b>Efter cykelkarrieren</b> er Brian Vandborg gået i gang med uddannelsen 
international business på CBS. Sideløbende fungerer han som ekspert på TV 2, 
arbejder freelance med cykelrejser hos Peleton og skriver i Politiken. 
</p>
</div>
</div><p>
Alligevel står Giroen mit hjerte utroligt nært. Passionen for cykling i 
Italien er enorm, og den strækker sig langt ud over bare Giroen. Det er vel 
kun Belgien, der kan prale af et mere fanatisk cykelpublikum. Derudover har 
jeg tilbragt det meste af min professionelle karriere i netop Italien og 
kørt på italiensk hold. </p><p>
Maden, vinen, landskabet … don’t get me started! Alt er bare fantastisk ved 
det land, så længe du er turist og ikke skal diskutere med omstændelige og 
bureaukratiske skrankepaver! 
</p><h3>
Riis forsøgte at træne min teknik 
</h3><p>
Fra femte etape bevæger løbet sig ind i mit gamle træningsområde med løbets 
første bjergafslutning, Abetone, hvor jeg både har lidt på cykel og på ski. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643649/et-ekstra-gear-den-aeldste-cykelklassiker-er-en-brutal-og-bakket-udflugt/">Et ekstra gear: Den ældste 
cykelklassiker er en brutal og bakket udflugt</a></p><p>
Bjarne Riis slæbte en gang Nicki Sørensen og mig derop, for vi skulle da lige 
træne lidt teknik, som vi også kunne overføre til cyklen. Kort fortalt så 
tror jeg, at Bjarne efter den dag opgav at gøre Nicki og mig til tekniske 
vidundere på en cykel. Abetone er også stedet, hvor Mario Cipollini aldrig 
betaler for liftkort. Ellers er det et ret uproblematisk bjerg, hvor det gør 
en forskel at sidde på hjul. Alligevel er der altid nogle af 
klassementsfolkene, som kommer i problemer – sådan er det bare med den 
første alvorlige opkørsel. 
</p><p>
Det åbenlyse spørgsmål er, hvordan Contador mon er kørende på denne etape. Én 
mulighed er, at han endnu ikke er helt på sit maksimale, da han på den ene 
side måske forsøger at økonomisere med kræfterne med henblik på Touren. På 
den anden side burde der ikke komme forskydninger af stor betydning blandt 
favoritterne de første to uger – med undtagelse af netop Abetone-etapen og 
så ottende etape, som ligeledes slutter på et bjerg – hvorfor han kan 
tillade sig at starte på 95 procent for så at være helt klar til den sidste 
og afgørende uge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2633948/et-ekstra-gear-amstel-gold-race-ser-noget-nemmere-ud-paa-tv/">Et ekstra gear: Amstel Gold 
Race ser noget nemmere ud på tv</a></p><p>
Contador har måske ikke været så imponerende i løbet af foråret, men det skal 
vi ikke lægge for meget i. Han har qua sine tidligere bedrifter og erfaring 
mere end fortjent favoritrollen. Richie Porte er efter et skadesplaget 2014 
vendt tilbage mere fokuseret og trimmet end nogensinde før, og resultaterne 
hidtil i år taler for sig selv. Om han så kan håndtere presset, vil tiden 
kun vise; jeg håber det, for Richie har talentet, og han er en god – om end 
til tider lidt vred – fyr. 
</p><h3>
Uforudsigelige bjergveje i regnvejr 
</h3><p>
Fabio Aru er min favorit til at tage sidste plads på podiet, også selv om han 
er blevet sat lidt tilbage af sygdom for et par uger siden. Som med Porte er 
det store spørgsmål, om han kan stå for presset. Sidste år var der ingen 
forventninger til ham, i år er det en anden sag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2624825/eksperten-jeg-smider-sgu-en-halvtredser-paa-sir-bradley-wiggins/">Eksperten: Jeg smider sgu en 
halvtredser på sir Bradley Wiggins</a></p><p>
Rigoberto Uran har vist stabil kørsel gennem flere år, og som ’runner-up’ 
sidste år vil han helt sikkert være med helt fremme. Sidste podiekandidat er 
Domenico Pozzovivo. Den lille italiener, som aldrig fortrækker en mine, har 
hævet sit niveau med små forbedringer år efter år, og på hjemmebane er han 
topmotiveret. 
</p><p>
På især ét punkt er Giroen oftest hårdere end touren, nemlig vejret. Nogle år 
regner det over halvdelen af tiden, og oliventræer og små bjergveje, hvor 
trehjulede Piaggioer dagligt smider en klat olie i kampen om at nå toppen, 
kan gøre vejene spejlglatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2616285/et-ekstra-gear-de-afpillede-bjergentusiaster-maa-traede-et-par-skridt-tilbage-i-flandern/">Et ekstra gear: De afpillede 
bjergentusiaster må træde et par skridt tilbage i Flandern </a></p><p class=" bl-elem">
Her ser jeg en klar fordel til Alberto Contador, der formentlig kan spottes 
danse regndans før hver etape. 
</p>	
</div>

</div></body></html>
