---
layout:     post
title: 	    "Hundredvis af mennesker dræbt efter jordskælv i Nepal"
post_author:	    
post_date:	    Sat, 25 Apr 2015 12:17:15 +0200
post_site:	    politiken.dk 
post_link:	    http://politiken.dk/udland/ECE2642852/hundredvis-af-mennesker-draebt-efter-jordskaelv-i-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 449 omkomne, folk der kaster sig i skjul for laviner på Mount Everest, 
og 50 mennesker fanget under murbrokkerne af et historisk tårn, der er 
styrtet sammen. 
</p><p>
Det er bare nogle af følgerne efter et jordskælv tidligere på dagen ramte 
Phokara i Nepal med rystelser, der nåede 7,9 på Richterskalaen. Endnu er 
ingen dog i nærheden af et samlet overblik. 
</p><p>
Først var det nepalesiske politis »foreløbige skøn«, at 108 var døde, og 
indenrigsministeriet sagde, at 114 havde måtte lade livet på grund af 
rystelserne, mens man på et hospital i Kathmandu havde registreret de første 
36 lig. Men nu har politiet ifølge Reuters opjusteret tallet til 449. 
Oplysningerne er modstridende, og kaosset er total. 
</p><p>
Mobilnettet er nede, og de sammenstyrtede bygninger gør området 
ufremkommeligt. 
</p><p>
»Jordskælvet har ramt i Himalaya, og infrastrukturen er brudt sammen. Der er 
jordskred, sammenstyrtede bygninger og ødelagte veje«, siger Anders Ladekarl 
til Ritzau. 
</p><p>
Lars Gundersen, der er direktør i Kipling Travels og formand i Dansk 
Nepalesisk Selskab fortæller til Politiken, at der endnu ikke er forlydende 
om, at danske rejsende skulle være ramt. Han har dog også svært ved at danne 
sig et overblik på grund af omstændighederne og det manglende telefonnet. 
</p><h3>
Jordskælv på Mount Everest 
</h3><p>
På Mount Everest, flere hundrede kilometer fra jordskælvets epicenter, satte 
jordskælvet gang i laviner. Den danske bjergbestiger Carsten Lillelund 
Pedersen måtte løbe fra snemasserne og til sidst kaste sig i læ bag et 
sten-alter: 
</p><p/><p>
»Jeg kunne intet se, og det var svært at trække vejret«, skriver han på 
Facebook og fortæller, at der efter hans opfattelse må være omkommet folk i 
lavinen. 
</p><p/><p>
Ifølge Lars Gundersen er der ud over Carsten Lillelund Pedersen to andre 
danskere på Mount Everest, der også menes at være uskadte, selvom den ene 
endnu ikke har givet noget tegn på de sociale medier. 
</p><h3>
Historisk tårn sammenstyrtet 
</h3><p>
Flere templer og historiske bygninger er styrtet sammen under jordskælvet. 
</p><p>
I Kathmandu er det 62 meter høje Dharahara-tårn faldet sammen og har fanget 
omkring 50 mennesker under sine ruiner. Tårnet, der er fra 1832 og på 
Unescos liste over verdenskulturarv, var åbent for besøgende og havde en 
udsigtsbalkon på 8. etage. Ifølge forskellige vidner, herunder en fotograf 
fra nyhedbureauet AFP, er flere mennesker blevet slæbt ud af ruinerner. Det 
er usikkert, hvorvidt de var levende eller døde. 
</p><h3>
Uden for turistsæson 
</h3><p>
Jordskælvet rammer kort efter en af højsæsonerne for turister i Nepal. I 
påsken kommer mange danskere til landet, men Lars Gundersens forsigtige gæt 
er, at der på nuværende tidspunkt er et par hundrede danskere i Nepal, men 
det er svært at sige præcist. De fleste bor i bygninger af en bedre stand 
end de, som de lokale bor i, og derfor er der mindre sandsynlighed for, at 
de er blevet fanget under murbrokker. 
</p><p>
Årligt kommer der 5.000-7.000 danske til Nepal. En dansk højskole i landet 
fortæller, at de på trods af en rystetur er okay. 
</p><div class="art-io-other">
<p id="fb-root"/><div class="fb-post" data-href="https://www.facebook.com/hojskolendk/posts/850306105041855" data-width="500"><div class="fb-xfbml-parse-ignore"><blockquote cite="https://www.facebook.com/hojskolendk/posts/850306105041855"><p>En 
rolig hilsen fra Nepal til eventuelle bekymrede venner, k&amp;#xe6;rester og 
familie. Der har netop v&amp;#xe6;ret et meget stort...</p>Posted by <a href="https://www.facebook.com/hojskolendk">HÖJSKOLENDK</a> on <a href="https://www.facebook.com/hojskolendk/posts/850306105041855">25. april 
2015</a></blockquote></div></div>
</div><p class=" bl-elem"/>	
</div>

</div></body></html>
