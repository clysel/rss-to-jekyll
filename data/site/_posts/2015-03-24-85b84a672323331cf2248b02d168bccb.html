---
layout:     post
title: 	    "Det danske superteleskop 'The Great Dane' fylder 36"
post_author:	    
post_date:	    Tue, 24 Mar 2015 18:55:26 +0100
post_site:	    politiken.dk 
post_link:	    http://politiken.dk/viden/ECE2601151/det-danske-superteleskop-the-great-dane-fylder-36/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Man er ude i ingenmandsland, og der er bulderragende mørkt om natten. Det er 
nok det mest perfekte observationssted på hele jordkloden.
</p>
<p class="sender">
Astrofysiker Uffe Gråe Jørgensen, Niels Bohr Institutet 
</p>
</blockquote>
</div><p>
I midten af 1960´erne var Danmark i gang med at bygge et moderne observatorium 
i Brorfelde ved Holbæk. Planen var, at observatoriet skulle bestå af seks 
teleskoper, men det sjette nåede aldrig at blive opført. 
</p><p>
Årsagen var, at Danmark i den samme periode blev medlem af det Europæiske Syd 
Observatorium, ESO, som opererede i Chile. Derfor tog man en rask beslutning 
om at lade det sjette teleskop opføre i Chile og lave det endnu større med 
en spejldiameter på 1,5 meter. Det største nationale teleskop på ESOs 
observatorium i mange år. Det blev indviet i 1979 og kan i år fejre 36 års 
fødselsdag. 
</p><p>
Det står i dag i Chile og fungerer i bedste velgående. Det hedder ’det danske 
1,5 meter teleskop’ og ESO kalder det populært for ’The Great Dane’, fordi 
teleskopet har mange store astronomiske gennembrud på samvittigheden. 
</p><p><b class="ext-link">VIDENSKABSKRONIK </b><a class="embeddedlink" href="http://politiken.dk/viden/ECE2559704/videnskabskronik-jagten-paa-jordlignende-planeter/">Jagten på jordlignende planeter</a></p><p>
»Det var helt oplagt at skrinlægge planerne om at opføre et sjette teleskop i 
Brorfelde, når Chile nu bød sig til som en enestående mulighed. For i 
Danmark regner det jo nærmest halvdelen af året, og når det ikke regner, er 
det som regel overskyet. Så det var den helt rigtige beslutning at bygge 
teleskopet på en bjergtop i Chile«, siger astrofysiker Uffe Gråe Jørgensen 
fra Niels Bohr Instituttet ved Københavns Universitet, som har haft stor 
glæde af at bruge teleskopet. 
</p><p>
[citat« 
</p><p>
Så i dag står fødselaren i Atacamaørkenen i Chile i 2.500 meters højde. Det er 
600 kilometer nord for Santiago og cirka 120 kilometer fra den nærmeste 
bebyggelse. 
</p><p>
»Man er ude i ingenmandsland, og der er bulderragende mørkt om natten. Det er 
nok det mest perfekte observationssted på hele jordkloden. Derfor står det 
der«, siger Uffe Gråe Jørgensen, som selv stod bag noget af en 
forskningssensation i 2006. 
</p><h3>
Observerer verdens første jordlignende planet 
</h3><p>
Her lykkedes det et forskningshold med ham i spidsen at observere den første 
jordlignende planet i en jordlignende bane omkring en fremmed stjerne. Det 
blev offentliggjort i et af verdens førende tidsskrifter Nature den 26. 
januar 2006 og skabte stor mediebevågenhed. 
</p><p><b class="ext-link">NY FORSKNING </b><a class="embeddedlink" href="http://politiken.dk/viden/ECE2588252/ny-forskning-derfor-giver-vi-haand-til-hinanden/">Derfor giver vi hånd til hinanden</a></p><p>
Skønt stjernen med dens planet lå 25.000 lysår herfra, gav opdagelsen med det 
danske 1.5 meter teleskop håb om, at der måtte findes mange planeter som 
Jorden i vores Mælkevej. Det er så senere blevet bekræftet, at der findes 
flere milliarder af jordlignende planeter i vores galakse. 
</p><p>
Den jordlignende planet fik det knap så opfindsomme navn OB05390Lb, og 
forskerne var allerede dengang meget sikker på, at det ikke var på denne 
planet, man skulle drømme om at finde liv, som kunne minde om vores eget. 
</p><p>
»Temperaturen på overfladen var cirka -200 grader«, husker Uffe Gråe 
Jørgensen. 
</p><p>
Det danske forskerhold er på jagt efter nye planeter - der ligesom OB05390Lb - 
kredser rundt om sin stjerne i en afstand som svarer til en jordlignende 
bane. Så det danske teleskop vil stadig være i drift en årrække endnu, selv 
om den skal konkurrere med andre moderne teleskoper med en langt større 
spejldiameter. 
</p><p>
»Planen var oprindeligt, at vi skulle lukke og slukke for teleskopet i 2006. 
Men så fandt vi som de første i verden en jordlignende planet, og så har vi 
fået forlænget teleskopets liv og kan i år fejre dets 36 års fødseldag«, 
siger Uffe Gråe Jørgensen. 
</p><h3>
To neutronstjerner æder hinanden 
</h3><p>
En anden milepæl i teleskopets historie var, da det lykkedes at observere 
eftergløden af et gammaglimt fra to neutronstjerner, som i en spirallignende 
bevægelse stødte sammen og spiste hinanden. Det blev observeret fra den 
danske kikkert i 2006. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2519572/oversvoemmelser-af-venedig-skal-bekaempes-med--saltvand/">Oversvømmelser af Venedig skal 
bekæmpes med ... saltvand</a></p><p>
Derudover er teleskopet også blevet brugt til at tage nogle aldeles 
fremragende billeder af vores galakse. Så der er en god grund til at kippe 
med flaget i år, når en stor dansker fylder 36 år og måske også når at blive 
40. 
</p><p class=" bl-elem">
Her kan du læse om andre historiske milepæle fra <a href="http://www.eso.org/public/news/archive/search/?adv=&amp;facility=18" target="_blank">teleskopets 
liv</a>. 
</p>	
</div>
</div></body></html>
