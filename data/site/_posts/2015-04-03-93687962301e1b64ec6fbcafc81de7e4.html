---
layout:     post
title: 	    "Kenya sørger efter massakre på universitet"
post_author:	    
post_date:	    Fri, 03 Apr 2015 16:14:13 +0200
post_site:	    politiken.dk 
post_link:	    http://politiken.dk/udland/ECE2615678/kenya-soerger-efter-massakre-paa-universitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pårørende til savnede søger desperat efter flere oplysninger, mens andre 
venter på at få udleveret ligene af deres kære, som blev ofre for den 
militante gruppe al-Shabaabs blodige angreb i Kenya i går.
</p><p>
Angrebet mod universitetet i byen Garissa, der ligger tæt på grænsen til 
Somalia, kostede i alt 147 mennesker livet og sårede mindst 79 andre.
</p><p>
Overlevende har fortalt, hvordan de bevæbnede mænd hånede ofrene, inden de 
dræbte dem.
</p><p>
Blandt andet blev studerende tvunget til at ringe til deres forældre og bede 
dem opfordre til, at kenyanske soldater skal forlade Somalia. Efter 
opringningen blev de studerende skudt, har nogle af de overlevende fortalt.
</p><h3>
Overlevede ved at spille død
</h3><p>
Flere overlevede ved at spille døde, da de militante bevægede sig rundt på 
universitetet i jagten på flere, de kunne dræbe.
</p><p>
Belejringen af universitetet, der varede hele dagen, endte med, at de fire 
gerningsmænd udløste deres selvmordsbombeveste inde på universitetet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615167/vidne-i-kenya-jeg-har-aldrig-i-mit-liv-vaeret-saa-bange/">Vidne i Kenya: Jeg har aldrig 
i mit liv været så bange</a></p><p>
I dag var mange af de overlevende og pårørende samlet ved indgangen til 
universitetet.
</p><p>
»Jeg er så bekymret, jeg har en søn som var blandt de studerende, der var 
fanget inde på universitetet, og jeg har intet hørt siden i går«, siger en 
ældre mand, Habel Mutinda, mens tårerne strømmer ned ad kinderne på ham.
</p><p>
»Jeg har prøvet at identificere hans lig blandt de dræbte, og jeg bliver nødt 
til at gøre det, inden liget bliver dårligt i varmen. Jeg har camperet her i 
nat, det er virkelig svært, det gør ondt«, siger han.
</p><h3>
Kenyas indenrigsminister: Vi bøjer os ikke for trsuler
</h3><p>
Kenyas indenrigsminister, Joseph Nkaissery, besøgte i dag stedet, hvor de 
mange studerende blev dræbt. Han understreger, at landet ikke vil bøje sig 
for trusler fra somaliske al-Shabaab.
</p><p>
»Kenyas regering vil ikke lade sig skræmme af terrorister, der forsøger at 
ydmyge en regering ved at dræbe uskyldige civile«, siger ministeren og 
lover, at regeringen vil reagere på angrebet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2614967/roede-kors-i-kenya-angriberne-stormede-et-pigekollegium/">Røde Kors i Kenya: Angriberne 
stormede et pigekollegium</a></p><p>
Al-Shabaab har taget skylden for angrebet i Garissa. Det var også al-Shabaab, 
der i september 2013 angreb indkøbscentret Westgate i den kenyanske 
hovedstad, Nairobi, og dræbte 67 mennesker.
</p><p class=" bl-elem">
Målt i menneskeliv er torsdagens massakre på universitetet i Garissa det 
værste, Kenya har oplevet siden 1998, hvor den amerikanske ambassade blev 
mål for et bombeangreb, som al-Qaeda stod bag. Dengang blev 213 mennesker 
dræbt af en kraftig bombe skjult i en lastbil.
</p>	
</div>

</div></body></html>
