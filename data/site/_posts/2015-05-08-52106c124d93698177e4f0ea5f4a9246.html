---
layout:     post
title: 	    "Blog: Byder forsinket op til dans"
post_author:	    Karen Melchior
post_date:	    Fri, 08 May 2015 02:09:22 +0000
post_site:	    www.version2.dk 
post_link:	    http://www.version2.dk/blog/byder-forsinket-op-til-dans-177309?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Nu er utallige kandidattests udfyldt om alt fra kørselsfradrag til cykler til stadig strengere krav til indvandrere, men ikke noget om hverken <a href="http://www.karenmelchior.eu/rejsekortet-det-skulle-vaere-sa-nemt-men-sa/">rejsekort</a>, <a href="http://www.karenmelchior.eu/hvorfor-gemmes-dine-til-dansk-almenmedicinsk-database-damd-ulovligt-indhentede-sundhedsoplysninger-rigsarkivet/">DAMD</a> eller <a href="http://www.karenmelchior.eu/eu-logningsdirektiv-ulovlig-privatliv/">logning</a>. Den generelle flyer er trykt, head-shot plakaterne ligger klar i en garage i Horsens og hjemmesiden er ved at være i gang at blive opdateret.</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/dancew.gif?itok=9xoGifRC" alt=""/></figure> Siden invitationen fra Version2 til at skrive med jer, har jeg glædet mig mens præstationsangsten voksede dag for dag imens jeg tog mig af en lang liste med andre skriveopgaver. Jeg har glædet mig fordi jeg ser IT-politik er overalt, men jeg er enig i at det <a href="http://www.version2.dk/blog/nu-eller-aldrig-privatlivet-135372">er svært at se i den danske politiske debat</a> i dansk politik. Præstationsangsten er vokset fordi jo mere jeg sætter mig ind i IT desto flere dygtige og mere vidende mennesker møder jeg. Hvordan skal jeg gøre det bedre end <a href="http://bizzen.blogs.business.dk/">Dorte Toft</a>, <a href="http://da.wikipedia.org/wiki/Henrik_Moltke_%28journalist%29">Henrik Moltke</a>, <a href="http://www.marietjeschaake.eu/">Marietje Schaake</a>, <a href="http://www.version2.dk/bruger/36105">
Poul-Henning Kamp</a>, <a href="https://juliareda.eu/en">
Julia Reda</a>, <a href="http://www.version2.dk/bruger/38340">Henrik Kramshøj</a> eller de gode folk fra <a href="http://itpol.dk/">IT-Politisk Forening</a> og <a href="https://edri.org/">EDRi</a>? <em>(Iøvrigt, der er godt nok <a href="http://www.version2.dk/blogs">ikke mange kvindelige bloggere på Version2</a>...)</em></p>

<p>Men jeg har forsøgt at slå koldt vand i blodet og fokuseret på, at jeg skal ikke vide mere end jer, men vide hvor jeg kan finde viden og samarbejdspartnere. Jeg følger op her på Version2 efter <a href="http://www.version2.dk/artikel/radikale-venstre-faar-22-aarig-it-ordfoerer-55193">Jeppe Mikkelsen</a> har været <a href="https://radikale.dk/">Radikale Venstre</a>s IT- og retsordfører de sidste år, og håber på at kunne have en ligeså god dialog med jer. Nogle af jer kender jeg allerede fra <a href="https://twitter.com/karmel80">Twitter</a> eller <a href="https://ep-valg.radikale.dk/content/karen-melchior-1">EP-valgkampen</a>.</p>

<p>Jeg forsøger at gøre, hvad jeg prædiker, men det lykkes dog ikke 100%. Jeg bruger Creative Commons og arbejder i <a href="https://www.gnu.org/philosophy/free-sw.html">free software</a>*, men jeg bruger en iPhone/iPad og produkter fra Google, Dropbox og Facebook. Jeg har forsøgt at hindre tracking ved at bruge socialmediedeleknapper, som først skal aktiveres inden de bruges, men jeg bruger Google analytics på min side. Jeg er kommet lidt i gang med <a href="http://www.karenmelchior.eu/pgp-key-privacy-kryptering-encryption/">PGP</a>, men jeg har været bremset lidt af en computers død og den nyes besværlige opstart.
 *ja min tid må så være gratis, som nogen vil sige...</p>

<p>En bemærkning inden vi går igang: Jeg bryder mig ikke om hemmelig kommunikation. Hvis nogen finder på at skrive mig korte eller lange indlæg pr. mail til mig som svar på hvad jeg skriver her, eller hvad jeg skriver eller RT'er på Twitter. Skal der være særlige grunde til dialogen ikke kan tages åbent ellers kan du forvente, at jeg offentliggør indholdet af din mail, som en kommentar eller som et nyt blogindlæg. Da jeg betragter den slags bagdørskommunikation som chikane snarere end dialog.</p>
  </section>


  </div></body></html>
