---
layout:     post
title: 	    "Sådan får du følelse af skiferie året rundt"
post_author:	    
post_date:	    Sun, 22 Feb 2015 08:00:59 +0100
post_site:	    politiken.dk 
post_link:	    http://politiken.dk/rejser/nyheder/sneogski/ECE2555509/saadan-faar-du-foelelse-af-skiferie-aaret-rundt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Derfor skiklub</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/REJSER_Norge_Hemsed_914861w.jpg" alt="" border="0"/></span><b>Rejsen er klubbernes rygrad</b>; undervisning på niveaudelte hold er med i 
prisen, og med mange deltagere kan man lave en finmasket inddeling. 
</p><p>
Rejseprogrammet spænder fra <b>1-2 ture årligt til over 30 ture;</b> 
fra aftenture til Sydsverige over weekendture til Norge til avancerede 
offpiste-kurser og konkurrencetræning. Hovedvægten ligger på uge 7 og 
3-4-dages ture med fokus på træning og børnefamilier. 
</p><p><b>Sociale arrangementer</b>, mountainbiketure og skigymnastik foregår i mange 
klubber i løbet af året. 
</p><p><b>Rabataftaler</b> med f.eks. lokale skibutikker, SAS (gratis skitransport) 
og Skistar.com (liftkort og hytter i Sverige og Norge). 
</p><p><b>Medlemskab koster</b> f.eks. i Skiklubben Hareskov 800 kr. per årligt 
hustand, 400 kr. for voksne og 225 kr. u. 18 år. 
</p><p class=" bl-elem"><b class="ext-link">Find en skiklib her:</b><a class=" bl-elem" target="_blank" href="http://www.skiforbund.dk/skiklubber">www.skiforbund.dk/skiklubber</a></p>
</div>
</div><div class="art-fakta article-box">
<h4 class="">
Godt forberedt til skituren</h4>

</div><p>
Skiklubber adskiller sig fra stort set alle andre danske klubber. 
</p><p>
Der er ingen fast mødedag i løbet af ugen. Der er ingen kamp i weekenden, og 
træningen foregår på egen hånd. Så selve klublivet finder for de fleste kun 
sted på årets skiferier. 
</p><p>
Nogle går op i portkørsel og 100-dele af et sekund. Mange har egen kantfil og 
vokser ski hver aften. De fleste elsker at snakke karbonstave, formstøbte 
såler og nye ski. 
</p><p>
Men størstedelen er helt almindelige familier eller voksne skiglade, der 
vælger klubformen for at få masser af undervisning, møde ligesindede, der 
har lyst til at stå på ski mest muligt, og som er med på hygge med 
fadølsanlæg og varme vafler på terrassen foran hytterne efter en lang 
skidag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE1418921/derfor-vil-danskerne-pludselig-paa-skiskole/">Derfor vil danskerne pludselig 
på skiskole</a></p><p>
Tag nu for eksempel Ole og Oliver, som var med Skiklubben Hareskov i Hemsedal 
i slutningen af april, og som endte med at blive et fast par på bakkerne og 
i havestolene til afterski trods en aldersforskel på 53 år. 
</p><p>
Ole Vig er 68 år og pensioneret gymnasielærer fra Frederiksberg. Han bruger de 
fire dage i Norge som et supplement til den klassiske skiferie med vennerne 
til Italien. 
</p><p>
»I Italien handler det mest om at køre ture, hygge sig og opleve. Jeg tager 
med skiklub for at udvikle mit skiløb«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE1121028/skiskolen-er-en-leg/">Skiskolen er en leg</a></p><p>
Oliver Verhein Hoffmann er 15 år og går i 8. klasse i Brønshøj. Han er på ski 
med sin mor og lillebror – som han helst vil se så lidt til som muligt. For 
moren kører meget langsomt, og broren, nå ja, han er jo lillebror. 
</p><p>
»Det er det bedste ved klubture. Der er et fantastisk sammenhold. Jeg møder 
nye mennesker konstant og kan altid finde nogen at stå på ski med«, 
forklarer Oliver, der også ofte er med sin familie og skiklubben på 
endagstur til Vallåsen i Sverige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE2529006/guide-her-er-3-skisportssteder-lige-i-danmarks-baghave/">Guide: Her er 3 
skisportssteder lige i Danmarks baghave</a></p><p>
Tag så en mand som Kim Nødskov, 50 år og officer i flyvevåbnet. Han er lige 
blevet medlem af Skiklubben Hareskov, fordi han savnede et sted, hvor han 
kunne blive bedre til at stå på ski med sin kusine Alexandra Vejlby, der er 
læge. 
</p><p>
»Vi er begge singler, og vi vil begge gerne være bedre til at stå på ski. Så 
tre timers undervisning om dagen er noget, der rykker«, siger Kim Nødskov, 
mens vi står i en T-lift på vej op mod Totten. 
</p><p>
»Og så fungerer det sociale rigtig godt. Folk er flinke til at komme hen og 
tale med os nye. Det hjælper også, at vi bor i 10-mands-hytte sammen med to 
familier. Så kommer man hurtigt i gang med snakken«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/IMG_7766_914860y.jpg" alt="" border="0"/><span class="caption"><span class="f-img-caption">Skål. 
</span>Nogle er lige begyndt på ski, og så er der de håbefulde, som kæmper for at bestå deres instruktøreksamen. Men alle er tørstige kl. 16, når hanerne åbner. FOTO: Per Munch</span></span></p><h3>
Med en lille ski på 
</h3><p>
Mens klubmedlemmerne bliver undervist hver formiddag, er sæsonafslutningsturen 
også en træningstur for klubbens instruktører, der efter frokost bliver 
udfordret af to undervisere. 
</p><p>
Denne eftermiddag er temaet snowblades. Altså småbitte ski på 1 meters længde. 
Men der er kun én kort ski til hver. På den anden fod beholder man sin 
normale ski. 
</p><p>
»Prøv at tune jer ind på fornemmelsen af de to forskellige ski. Det er især 
vigtigt, at I holder jævnvægten på den korte ski«, forklarer Martin 
Frandsen, der er uddanner ved Den Danske Skiskole. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE1827683/en-uge-i-livets-haarde-skiskole-koster-paa-selvtillids-kontoen/">En uge i livets hårde skiskole 
koster på selvtillids-kontoen </a></p><p>
Instruktørerne tumler ned ad bakken. En er ved at give op. Andre får fat i 
det. Efter 10 minutter har alle glemt, at den ene ski er kortere. 
</p><p>
»Godt. Så bytter vi ski«, siger Martin Frandsen. 
</p><p>
Og så starter det hele forfra. Hjernen bliver forvirret igen. Alt bliver igen 
helt umuligt. 
</p><p>
Men efter halvanden time med halvanden ski på fødderne er humøret igen højt. 
Alle har lært at kompensere og indrette sig på den nye fornemmelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE1793477/14-gode-steder-hvor-du-baade-kan-staa-paa-alpin-og-langrend/">14 gode steder hvor du både 
kan stå på alpin og langrend </a></p><p>
Og det har man ifølge Martin Frandsen rigtig godt af. Uanset niveau skal man 
hele tiden rystes i sin grundvold og udsættes for forstyrrelser. 
</p><p>
Men godt ser det ud, når instruktørerne i blå uniformer kommer strygende ned i 
synkrone kortsving. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/IMG_7619_914858y.jpg" alt="" border="0"/><span class="caption"><span class="f-img-caption">SMØLFER. 
</span>Om eftermiddagen efter undervisning hygger instruktørerne, kaldet 'smølferne' grundet uniformens kulør, med et såkaldt alternativt glideredskab, på telemarkski. FOTO: Per Munch</span></span></p><p>
»Kortsving er det, der fungerer bedst, når man har en lille ski(') på«, siger 
instruktør Kresten Madsen. 
</p><h3>
Handikap og frihed 
</h3><p>
På turen er der også fem skiløbere, som ikke behøver at leje snowblades for at 
gøre det sværere for sig selv. 
</p><p>
Det er handikapskierne Ulrik Nyvold, Adam Nybo og Jakob Rasmussen, alle tre 
bruger sitski, en slags stol på en ski. Samt Line Damgaard og Karen 
Therkelsen, der begge er benamputerede, men de kan stå på ski ligesom 
almindelige skiløbere. 
</p><p>
»For mig er det det eneste tidspunkt, hvor jeg er helt fri og ikke har brug 
for hjælp«, siger 38-årige Ulrik Nyvold, der for nogle år siden blev lammet 
fra halsen og ned efter en motorcykelulykke. 
</p><p>
Med to ’krykkeski’ i hænderne bringer han sin siddeski fra sving til sving, 
mens han nærmest ligger hen over pisten. Et magisk syn, der efter nogle få 
sekunder ligner en slags ballet for en mand med meget lange arme. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/IMG_6224__2__914853y.jpg" alt="" border="0"/><span class="caption"><span class="f-img-caption">KAMPGEJST. 
</span>Line Damgaard, der repræsenterede Danmark ved paralympisk vinter-OL, kæmper for at holde sin plads i toppen af idrætten. FOTO: Per Munch</span></span></p><p>
Han repræsenterede Danmark ved de paralympiske lege i Sotji sammen med Line 
Damgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sneogski/ECE2529006/guide-her-er-3-skisportssteder-lige-i-danmarks-baghave/">Guide: Her er 3 
skisportssteder lige i Danmarks baghave</a></p><p>
Nu forsøger de at vække ambitionerne hos flere handikappede skiløbere for at 
skabe et miljø sammen med Skiklubben Hareskov. Både for dem, der bare vil 
nyde skiløbet trods handikap, og for at finde de talenter, der vil kunne 
stille op til næste handikap-OL. 
</p><h3>
Vafler og øl 
</h3><p>
Nede på terrassen mellem hytterne er Jeanette Jelstrup i gang med at bage 
vafler. Det er turledernes nyeste tiltag. Sidste år opfandt man 
fadølsanlægget med to slags øl fra luksusbryggeriet Skands. I år er det 
altså vaflerne, der skal få klubmedlemmerne helt op og ringe. 
</p><p>
I dag skal der også skåles og ønskes tillykke til et hold skiinstruktører, der 
har bestået eksamen til Basic Ski Instructor 1. En af dem er 70-årige Hans 
Marqvardsen, der har forsøgt at få eksamen så mange gange, at han ikke har 
tal på det. 
</p><p>
»Jeg synes, det er så morsomt at stå på ski«, forklarer Hans, mens han står 
ved et bord og stryger ny varm voks ind i sålen på sine ski, så de er lækre 
og hurtige næste morgen. 
</p><p>
»Jeg går til eksamen her, fordi jeg gerne vil ind i klassificeringssystemet. 
Jeg vil gerne have, at andre også kan se, at jeg er blevet bedre. At det 
ikke bare er noget, jeg selv kan mærke«. 
</p><p>
Hans Marqvardsen har stået på ski meget længe med familien, men først for seks 
år siden begyndte han seriøst at gå ind i en skiklub og gøre noget ved det. 
</p><p>
»Jeg ville ikke længere bare være den bedste af de halvdårlige«. 
</p><p>
Tag Hans. Tag Ole, Oliver, hans mor og lillebror. Tag Kim og Alexandra. Ulrik, 
Adam, Jakob, Line og Karen. Instruktørerne. 
</p><p class=" bl-elem">
Alle nyder kampen om at komme et lille nøk op ad den stige, som de har inde i 
hovedet. Og alle nyder vaflerne i forårssolen de sidste dage i april med 
masser af sne. 
</p>	
</div>
</div></body></html>
