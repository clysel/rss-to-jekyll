---
layout:     post
title: 	    "Afvist afghansk tolk kendte til forsvarets hemmeligheder"
post_author:	    
post_date:	    Tue, 12 May 2015 21:07:26 +0200
post_site:	    politiken.dk 
post_link:	    http://politiken.dk/indland/ECE2666845/afvist-afghansk-tolk-kendte-til-forsvarets-hemmeligheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den afghanske tolk, der efter to et halvt års tjeneste for de danske styrker i 
Helmand er blevet nægtet asyl i Danmark med henvisning til rigets sikkerhed, 
var godkendt til at håndtere særlig følsom information. 
</p><p>
Tolken – 26-årige Aman – har ansøgt om visum til Danmark for at søge asyl, men 
fik i weekenden et svar fra de danske myndigheder, som undrede ham: 
</p><p>
»Det kan ikke udelukkes, at du vil udgøre en fare for landets sikkerhed«, stod 
der i afslaget, som henviser til »en høring af de danske 
efterretningstjenester«, PET og FE. 
</p><p>
Sagen har vakt kritik fra blandt andre Amnesty Danmark og Refugees Welcome, 
der mener, at sagen udstiller »et retssikkerhedsmæssigt problem« og påpeger, 
at det er umuligt for tolken at få indsigt i anklagen og bevismaterialet mod 
ham samt hvor oplysningerne måtte stamme fra. 
</p><p><b>Særlige godkendelser</b><br/>
Alle tolke, som det danske forsvar har ansat i Afghanistan, har forinden 
været igennem en procedure, hvor deres baggrund tjekkes af sikkerhedshensyn. 
</p><p>
Men Aman tolkede blandt andet for de danske styrkers kompagni for elektronisk 
krigsførelse, der arbejder med særligt følsomme oplysninger og derfor er 
påkrævet to yderligere og mere avancerede sikkerhedsgodkendelser. 
</p><p>
Det fortæller Rasmus Baldus, der var en del af den særlige deling på Danmarks 
hold 10 i Afghanistan, hvor han arbejdede sammen med Aman. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2665583/tolk-frygtes-at-vaere-til-fare-for-danmarks-sikkerhed/">Tolk frygtes at være til fare 
for Danmarks sikkerhed</a></p><p>
»Vores kompagni aflyttede modstanderens kommunikation, og det kræver en særlig 
sikkerhedsgodkendelse. Aman havde direkte adgang til den information, fordi 
han lyttede med på og oversatte de lydbidder, vi bad ham om«, fortæller 
Rasmus Baldus. 
</p><p>
Det er ikke lykkes Politiken at få opklaret, i hvilket omgang Aman er blevet 
sikkerhedsclearet. Men ifølge Politikens oplysninger var tolken igennem en 
screeningsproces for at kunne håndtere oplysninger, der for de danske 
soldater krævede to clearinger: Den såkaldte HEM-godkendelse, som giver 
adgang til materiale klassificeret som »hemmeligt« og er den næsthøjeste af 
fem mulige sikkerhedsgodkendelser i Forsvaret, samt den såkaldte 
SIGINT-godkendelse, som giver adgang til elektronisk indhentning af 
oplysninger. 
</p><p>
Alligevel er Aman ikke blevet sikkerhedsgodkendt til at kunne søge asyl i 
Danmark. 
</p><p><b>Forsvarsministeren er tavs</b><br/>
Ingen kan vide, om Aman taler sandt og vitterligt er så truet, at han har ret 
til asyl i Danmark efter de danske reglerne. Ligesom tolken kan have dannet 
sig relationer med oprørsgrupper efter sin ansættelse i det danske forsvar. 
</p><p>
Alligevel undrer Amans historie Enhedslistens forsvarsordfører Nikolaj 
Villumsen så meget, at han nu vil have forsvarsminister Nicolai Wammen (S) 
til at gå ind i sagen. 
</p><p>
»Hvis de nye oplysninger er rigtige, gør de blot sagen endnu mere 
forunderlig«, siger Villumsen. 
</p><p>
Aman har nu appelleret sagen til Justitisministeriet, men som Politiken 
tidligere har beskrevet, har tolkene ikke mulighed for at indklage deres 
sager til en ankeinstans som andre asylansøgere. Og det bør laves om, mener 
Villumsen: 
</p><p>
»Jeg mener, at den konkrete sag viser problemet, og jeg vil derfor bede 
forsvarsministeren svare på, om han kan være sikker på, at der ikke er nogen 
tolke, der lades i stikken, når han nægter dem muligheden for at anke deres 
sager«. 
</p><p>
Han opfordrer desuden PET og FE til at fremlægge så meget materiale som 
muligt, så tolken får en realistisk mulighed for at modbevise påstanden. 
</p><p>
I aftaleteksten til den såkaldte tolkepakke, som blev indført i 2013, står 
der, at »ingen tolke og andre lokalt ansatte, som har bistået den danske 
indsats i Afghanistan, bliver ladt i stikken i forbindelse med reduktionen 
af det internationale engagement i Afghanistan«. 
</p><p>
Det har nu fået Refugees Welcome og Amnesty Danmark på banen med en opfordring 
til de politiske partier om at genforhandle tolkeaftalen. 
</p><p>
Hverken PET, FE, Forsvarsministeriet eller forsvarsminister Nicolai Wammen har 
ønsket at kommentere sagen. 
</p><p>
Folketingets Forsvarsudvalg har tidligere spurgt til Wammen til, om »man 
forestille sig en situation, hvor en person kan sikkerhedsgodkendes eller 
sikkerhedsvurderes til at kunne arbejde som tolk for de danske styrker i 
Afghanistan, men ikke kan sikkerhedsgodkendes til et dansk visum«. 
</p><p>
I sit svar 28. januar svarer Wammen: 
</p><p class=" bl-elem">
»Uanset om en person har en sikkerhedsgodkendelse ved en anden myndighed, skal 
der i forbindelse med udstedelse af visum foretages en vurdering af, om 
ansøgeren udgør en sikkerhedsrisiko«. 
</p>	
</div>

</div></body></html>
