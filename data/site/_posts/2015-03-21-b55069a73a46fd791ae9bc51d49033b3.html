---
layout:     post
title: 	    "Fem unge anholdt for skud mod hus i Nordsjælland"
post_author:	    
post_date:	    Sat, 21 Mar 2015 12:20:31 +0100
post_site:	    politiken.dk 
post_link:	    http://politiken.dk/indland/ECE2598038/fem-unge-anholdt-for-skud-mod-hus-i-nordsjaelland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem unge mænd fra Nordsjælland er natten til i dag blevet anholdt i 
forbindelse med et skyderi i Blistrup uden for Græsted.
</p><p>
Mændene menes at have affyret mellem otte og 10 skud mod et hus sent i aftes. 
Der er skudhuller i husets døre, men ingen kom noget til.
</p><p>
»De blev anholdt lidt over midnat, da de kørte rundt i en bil i 
Frederiksværk-området«, siger vagtchef Palle Jørgensen fra Nordsjællands 
Politi.
</p><p>
»De er blevet set køre fra gerningsstedet i en anden bil, som de har brændt af 
ved Frederiksværk. Der er ingen tvivl om, at tingene hænger sammen«, siger 
vagtchefen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2597912/skud-affyret-mod-hus-i-nordsjaelland/">Skud affyret mod hus i 
Nordsjælland</a></p><p>
Politiet ønsker ikke at oplyse, hvad motivet til forbrydelsen kan være.
</p><p>
»Men det ser ikke umiddelbart ud til at være banderelateret«, siger Palle 
Jørgensen.
</p><p>
Det var ifølge politiet den person, som angiveligt var mål for angrebet, der 
kontaktede politiet.
</p><p class=" bl-elem">
De anholdte ventes i løbet af i dag at blive stillet for en dommer i et 
grundlovsforhør.
</p>	
</div>
</div></body></html>
