---
layout:     post
title: 	    "Retten frifinder bilist for uagtsomt manddrab"
post_author:	    
post_date:	    Thu, 09 Apr 2015 23:21:22 +0200
post_site:	    politiken.dk 
post_link:	    http://politiken.dk/indland/ECE2622351/retten-frifinder-bilist-for-uagtsomt-manddrab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 25-årig mandlig bilist er torsdag i Retten i Aarhus blevet frifundet for 
uagtsomt manddrab efter en ulykke, hvor en 93-årig kvinde blev kørt ned i 
Brabrand.
</p><p>
Manden blev til gengæld idømt tre måneders fængsel for at stikke af fra 
ulykken. En straf, der går lige op med den tid, han har siddet 
varetægtsfængslet, oplyser mandens advokat, Michael Juul Eriksen.
</p><p>
Den 93-årige kvinde blev kørt ned den 4. januar først på aftenen på Sigridsvej 
i Brabrand. Hun døde senere på aftenen af sine kvæstelser.
</p><p>
Den 14. januar fik politiet varetægtsfængslet den 25-årige i et retsmøde, hvor 
han ikke selv var til stede. Han blev efterlyst internationalt, og politiet 
offentliggjorde hans navn og billede i danske medier.
</p><p>
Halvanden uge efter blev han anholdt i Billund Lufthavn.
</p><p>
Manden, der er britisk statsborger, er blevet tiltalt for uagtsomt manddrab, 
og anklagemyndigheden har krævet ham udvist.
</p><p>
Men da sagen torsdag blev behandlet i retten, blev han frifundet for begge 
dele.
</p><p class=" bl-elem">
»Han modtog selvfølgelig dommen. Han er blevet dømt efter min påstand, så vi 
mener, at det er en rigtig dom«, siger Michael Juul Eriksen.
</p>	
</div>

</div></body></html>
