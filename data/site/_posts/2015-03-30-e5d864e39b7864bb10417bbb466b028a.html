---
layout:     post
title: 	    "el-Hussein og bringer foto af hans lig"
post_author:	    
post_date:	    Mon, 30 Mar 2015 20:11:19 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2610902/islamisk-stat-hylder-omar---el-hussein-og-bringer-foto-af-hans-lig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Terrorgruppen Islamisk Stat bringer i den nyeste udgave af sit magasin <a href="https://dump.to/Dabiq8/" target="_blank">Dabiq</a> 
en række billeder af gerningsmanden bag angrebene i København i weekenden 
14-15. februar og hylder samtidig Omar Abdel Hamid el-Hussein som en martyr. 
</p><p>
Magasinet bliver udsendt af Islamisk Stats mediekanal al Hayat Media Center og 
tjener som led i bevægelsens kommunikation, der skal tiltrække nye 
tilhængere og få dem til at tilslutte sig gruppens kamp for et kalifat i 
Mellemøsten. Omar el-Husseins handlinger i København bliver omtalt i 
forordet til den ottende udgave af Dabiq. 
</p><h3>
Omar el-Hussein udnævnes til martyr 
</h3><p>
Forordet handler om at afvise nationalisme. Som eksempel på dette skriver 
Islamisk Stat: 
</p><p>
»Det var også afvisningen af nationalisme, der drev Omar Abdel Hamid 
el-Hussein til - trods sin fødsel og opvækst i Danmark - at angribe danske 
jøder og danskere, der har hånet budbringeren (Muhammed, red.), indtil han 
opnåede at blive martyr i Denmark efter at havde sværget troskab til 
kalifatet fra Danmark«. 
</p><p>
Omar el-Hussein lod sig ikke stoppe af, at han var borger i Danmark, det 
forhindrede ham ikke at adlyde sin herre og forsvare profetens ære, hedder 
det videre. Og gerningsmanden hyldes for at ofre sit eget blod og sin egen 
sjæl for religionen, ligesom han omtales som modig og uselvisk ved at have 
terroriseret kristne, jøder og ateister i Danmark. 
</p><p><b class="ext-link">OMAR EL-HUSSEINS MANGE DOMME </b><a class="embeddedlink" href="http://politiken.dk/indland/fokus_danmark/fokus_terror/ECE2580937/omar-el-husseins-mange-domme-det-begyndte-med-et-roedt-koben-/">Det begyndte med et 
rødt koben...</a></p><p>
Med sin handling er han sikret en plads i paradis og en plads i historien, 
skriver Islamisk Stat i Dabiq, hvor Danmark beskrives som et hedensk land, 
der både har fornærmet budbringeren ved at publicere tegninger af ham og 
samtidig deltager i »korsfarer-koalitionen« mod Islamisk Stat. 
</p><p>
22-årige Omar el-Hussein udførte i februar det værste terrorangreb i Danmark i 
nyere tid. Inden han lørdag 14. februar begav sig af sted, hyldede han 
Islamisk Stat ved at lægge gruppens slagsang op på Facebook. Så tog han til 
kulturhuset Krudttønden på Østerbro, hvor den svenske tegner Lars Vilks 
deltog i et debatmøde om ytringsfrihed. Lars Vilks var tilsyneladende målet, 
da han har tegnet Muhammed som en hund. El-Hussein skød og dræbte en civil - 
filminstruktøren Finn Nørgaard - og sårede flere betjente med et 
automatvåben, før han stak af. 
</p><p>
Om natten spillede han fuld foran den jødiske synagoge i det indre København 
og kom dermed helt tæt på den jødiske vagt Dan Uzan og skød ham med en 
pistol på klos hold. Her sårede han også to betjente. Omar el-Hussein nåede 
at dræbte to og såre seks betjente, inden han selv omkom på Svanevej i 
Københavns nordvestkvarter tidligt søndag morgen. 
</p><h3>
Billede af lig i kiste 
</h3><p>
Magasinet bringer flere billeder af Omar el-Hussein. Deriblandt et 
portrætfoto, der har været bragt i danske medier, samt et foto af 
gerningsmanden, der ligger dræbt på gaden. Der er også et billede af den 
svenske tegner Lars Vilks og et billede af en mand, der liggende på en båre 
bliver ført til en ambulance. 
</p><p>
Endelig er der et billede, som tilsyneladende forestiller liget af Omar 
el-Hussein, der ligger indhyllet i et hvid klæde i en hvid kiste. Billedet 
har ikke været bragt i medierne tidligere, og det rejser spørgsmålet, hvem 
der har taget det, og hvem der har sørget for, at redaktionen bag Dabiq har 
fået fat i det. 
</p><p>
Islamisk Stat har det seneste år erobret store dele af Irak og Syrien og har 
udråbt et kalifat i områderne, hvor der er indført sharialov. Terrorgruppen 
er kommet på alles læber med bestialske halshugninger for åben skærm, 
offentlige korsfæstelser, stening og massedrab på civile, der ikke bekender 
sig til kalifatet. To koalitioner ledet af USA bomber Islamisk Stat i Syrien 
og Irak. Danmark deltager med syv bombefly i Irak. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2595877/mette-frederiksen-fremlaegger-11-tiltag-for-at-undgaa-ny-omar/">Mette Frederiksen fremlægger 
11 tiltag for at undgå ny Omar</a></p><p>
Terrorangrebet i København har afstedkommet en intens debat i Danmark om 
radikalisering og ekstremisme, og regeringen er kommet med flere forslag for 
at forhindre, at Danmark igen bliver ramt af terror. Omar el-Hussein voksede 
op i ghettoen Mjølnerparken på Nørrebro i København og blev en del af det 
københavnske bandemiljø. Han havde domme bag sig for indbrud, vold og 
knivstikkeri, inden han begik de to skudattentater. Det var under et ophold 
i VestRe Fængsel, at han begyndte at udvise »ekstreme« holdninger. To uger 
efter sin løsladelse blev han terrorist. 
</p><p class=" bl-elem">
Eller ifølge Islamisk Stat: Martyr. 
</p>	
</div>

</div></body></html>
