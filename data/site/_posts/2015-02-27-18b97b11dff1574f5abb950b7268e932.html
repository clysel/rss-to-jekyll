---
layout:     post
title: 	    "To fængselsbetjente overfaldet af indsat i Helsingør"
post_author:	    
post_date:	    Fri, 27 Feb 2015 10:10:47 +0100
post_site:	    politiken.dk 
post_link:	    http://politiken.dk/indland/ECE2566195/to-faengselsbetjente-overfaldet-af-indsat-i-helsingoer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To fængselsbetjente blev i går aftes overfaldet i Helsingør Arrest af en 
indsat med kendskab til kampsporten ultimate fighting.
</p><p>
Den indsatte slog den ene fængselsbetjent med op til 10 knytnæveslag. 
Betjenten fik en flænge i baghovedet, som blødte voldsomt, oplyser 
Fængselsforbundet.
</p><p>
»Ud af det blå går den indsatte fuldstændig amok på de to fængselsbetjente, og 
der er ingen tvivl om, at han kan kampsport«, siger Kim Østerbye, formand i 
Fængselsforbundet, til Ritzau.
</p><p>
En anden fængselsbetjent kom til undsætning, men blev selv udsat for angreb.
</p><p>
Den indsatte skubbede ham omkuld, og de væltede uheldigvis over i en 
varmtvandsbeholder, så fængselsbetjenten pådrog sig andengradsforbrændinger.
</p><h3>
Slipper uden mén
</h3><p>
Det var først, da to andre indsatte satte hjælpen ind, at gerningsmanden 
stoppede sit udbrud, indtil der kom assistance fra flere fængselsbetjente.
</p><p>
I alt var der fire fængselsbetjente om at få lagt gerningsmanden i håndjern.
</p><p class=" bl-elem">
Kim Østerbye oplyser, at begge betjente er blevet behandlet på Hillerød 
Hospital og er igen udskrevet. De slipper uden varige fysiske mén.
</p>	
</div>
</div></body></html>
