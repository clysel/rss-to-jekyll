---
layout:     post
title: 	    "Datalæk: Sony lægger pres på Netflix for at udelukke VPN-brugere"
post_author:	    Adam Fribo
post_date:	    Mon, 20 Apr 2015 06:37:38 +0000
post_site:	    www.version2.dk 
post_link:	    http://www.version2.dk/artikel/datalaek-sony-laegger-pres-paa-netflix-udelukke-vpn-brugere-148234?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Interne emails fra Sony viser, at filmstudiet siden 2013 har forsøgt at få Netflix til at udelukke brugere, der benytter sig af VPN-tjenester for at omgå geografiske restriktioner på film og tv-serier.</p>

<p>Det skriver <a href="http://www.zdnet.com/article/sony-execs-lobbied-netflix-to-stop-vpn-users/">ZDNet</a>.</p>

<p>Wikileaks har publiceret et stort antal interne dokumenter og emails fra filmstudiet, og af en mail fra november 2013 beskriver sonys distributionschef, Keith Le Goy, at man kæmper med Netflix om blokering af VPN-brugere.</p>

<p>»Vi har bedt Netflix om at holde øje med brugen af websites til at omgå restriktioner og stramme op på kravene til betalingsmetoder for at frasortere kunder, der melder sig til tjenesten ulovligt. Det er i praksis en ny form for pirateri, og Netflix billiger den delvist, da de bliver betalt af abonnenter fra områder, hvor Netflix ikke har ret til at sælge vores indhold,« hedder det i emailen.</p>



<p>Keith Le Goy skriver i den samme mail, at Netflix ikke makker ret, og at streaming-tjenestens interesser er i direkte modstrid med Sonys.</p>

<p>Netflix meldte onsdag ud, at man fortsat er i løbende dialog med filmstudier om disses bekymring over Netflix-abonnenters brug af VPN. Indholdschef Ted Sarantos mener dog, at det bliver et mindre problem, når tjenesten bliver tilgængelig i stort set hele verden fra 2016 og får ret til at streame mere indhold i alle lande.</p>
  </section>

      </div></body></html>
