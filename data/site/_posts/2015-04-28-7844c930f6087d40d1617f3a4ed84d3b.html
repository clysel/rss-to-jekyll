---
layout:     post
title: 	    "Dong Energys topchef: Vi har fået en god start på året"
post_author:	    
post_date:	    Tue, 28 Apr 2015 11:04:48 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2646176/dong-energys-topchef-vi-har-faaet-en-god-start-paa-aaret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Dong Energys topchef Henrik Poulsen skal beskrive årets første tre måneder 
i energiselskabet, kalder han det 'en god start på året'.
</p><p>
Dong Energy kom ud af første kvartal 2015 med et resultat før skat på lidt 
mere end tre milliarder kroner, 3075 millioner kroner, oplyser selskabet. 
Resultat efter skat blev 1,7 milliarder kroner, hvilket var 200 millioner 
kroner højere end første kvartal 2014.
</p><p>
»Indtjening for første kvartal 2015 er stort set på niveau med første kvartal 
2014 på trods af, at vi i 2014 lykkedes med et stort frasalg og var hjulpet 
af højere olie- og gaspriser«.
</p><p>
»Det skyldes en stabil produktion fra vores havmølleparker og olie- og 
gasfelter«, siger Henrik Poulsen, administrerende direktør i i Dong Energy i 
en pressemeddelelse.
</p><p>
De faldende oliepriser var årsag til, at Dong Energy måtte afskrive 6,6 
milliarder kroner på en række olie- og gasfelter i forbindelse med 
regnskabet for 2014 og endte med røde tal på bundlinjen.
</p><h3>
Milepæle
</h3><p>
Dong satte punktum for 2014 med et underskud på 5,3 milliarder kroner efter 
skat.
</p><p>
Men 2015 starter altså med milliardoverskud på baggrund af en omsætning på 
knap 19.3 milliarder kroner i årets første tre måneder.
</p><p>
»Vi har fået en god start på året og fortsætter med stort engagement med at 
sætte handling bag vores vision om at føre an i omstillingen af 
energisystemet«, siger Henrik Poulsen.
</p><p>
»Inden for vores havvindforretning var anskaffelsen af et udviklingsprojekt i 
USA og fuldt ejerskab af Hornsea i Storbritannien blandt kvartalets 
milepæle«, tilføjer han.
</p><p class=" bl-elem">
Dong Energy forventer i løbet af 2015 blandt andet at færdiggøre to store 
havvindparker, Westermost Rough i Storbritannien og Borkum Riffgrund 1 i 
Tyskland, og få sat gang i produktionen fra gasfeltet Laggan-Tormore i 
Storbritannien, lyder det.
</p>	
</div>

</div></body></html>
