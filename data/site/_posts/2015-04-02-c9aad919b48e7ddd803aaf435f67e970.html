---
layout:     post
title: 	    "Test: Den bedste karrysild smager af hav"
post_author:	    
post_date:	    Thu, 02 Apr 2015 07:00:53 +0200
post_site:	    politiken.dk 
post_link:	    http://politiken.dk/forbrugogliv/test/ECE2604860/test-den-bedste-karrysild-smager-af-hav/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
To testdommere blev bedt om at bedømme otte forskellige karrysild. Smag, 
udseende, konsistens og eftersmag var i fokus, og testen foregik som 
blindsmagning:
</p><p>
Morten Køster er kok og indehaver af Restaurant No 1 på Østerbro i København. 
Han spiser karrysild året rundt – gerne tilsat æg, løg og kapers for at give 
smagen ekstra kant.
</p><p>
Werner Nymo er kok, sommelier og daglig leder af Krogs Fiskerestaurant, der 
har ligget på Gammel Strand i København siden 1910. Han er født i Norge og 
tager jævnligt på fisketur i moderlandet – ikke mindst for at fange sild.
</p><p class=" bl-elem">
Hver dommer har givet en samlet karakter mellem 1 (dårligst) og 6 (bedst). 
Bedømmelserne er oprundede gennemsnit af dommernes karakterer. Har flere 
fået samme karakter, er de oplistet efter kilopris med den billigste først. 
</p>
</div>
</div><p>
Når de gule servietter bliver spredt ud over bordet, forventer gæsterne som 
regel en fisk, der kan måle sig med påskebordets farver. Karrysilden er 
blevet en klassiker, og vi hamstrer dåser i supermarkederne, når 
helligdagene står for døren: 
</p><p>
»Påsken er sammen med julen årets største sildetid, og vi forventer at sælge 
rigtig meget sild på glas. Karrysild og marinerede sild er de mest 
populære«, siger Jens Juul, informationsdirektør i Coop, der blandt andet 
driver Fakta, Irma og Kvickly. 
</p><p>
Også hos fiskehandlerne er de i gang med at svøbe sild ind i en tyk gul sovs: 
</p><p>
»Vi sælger næsten dobbelt så meget karrysild, når det er påske«, siger Martin 
Maric, formand for brancheorganisationen Danmarks Fiskehandlere, og 
indskyder, at forbrugerne er blevet mere modige de senere år: 
</p><p>
»Forbrugerne vil gerne have en cremet karrysild med kraftig smag, og vi får 
flere kunder i specialbutikkerne. De er blevet mere nysgerrige og prøver i 
højere grad de hjemmelavede sild«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/test/ECE2564800/smagstest-de-dyreste-tapenader-smager-vaerst/">Smagstest: De dyreste tapenader 
smager værst</a></p><p>
Politikens to testdommere er enige i, at en god karrysild skal være cremet og 
smage af andet end karry: 
</p><p>
»Den skal have en god balance mellem det sure og det søde, og jeg kan godt 
lide, når man kan mærke løgstykkerne på tungen«, siger Morten Køster, der 
selv serverer karrysild året rundt i sin moderne københavnske 
smørrebrødsrestaurant No 1. 
</p><p>
Coops karrysild bliver hurtigt kåret som testvinder, fordi den netop har den 
perfekte kombination af sødme og syrlighed – samt synlige løg- og 
agurkestykker, der giver dommerne en fornemmelse af, at den er hjemmelavet. 
</p><h3>
Vinder minder om havet 
</h3><p>
Begge dommere fremhæver, at Coops testvinder har en god og kraftig smag, og at 
den cremede karrysovs formår at levne plads til en frisk smag af sild, der 
vækker minder om det salte og brusende hav. Werner Nymo, der er daglig leder 
af Krogs Fiskerestaurant, havde dog selv valgt at dosere silden med en 
anelse mindre sukker. 
</p><p>
»Det er enormt hyggeligt at tygge i de små løgstykker og syltede agurkebidder, 
men den er en smule sød«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2585662/smagstest-den-dyre-feta-smager-bedst/">Smagstest: Den dyre feta 
smager bedst </a></p><p>
Testvinderen ligger med en kilopris på 54,45 kroner i den høje ende af 
prisskalaen, mens de øvrige karrystykker spreder sig mere prismæssigt. Vi 
kan derfor ikke konkludere, at prisen er afgørende for kvaliteten, og 
testens næstbedste sild er da også testens billigste. Fiskemandens karrysild 
fås for 32,64 kroner per kilo i Rema 1000, og sildestykkerne er både flotte 
og mere faste end de fleste af konkurrenterne. 
</p><p><b>»</b>Balancen er virkelig god. Den er sød, samtidig med at den har en 
god og syrlig eftersmag. Den har også en frisk smag af hav«, konkluderer 
norskfødte Werner Nymo og indskyder, at havsmagen minder ham om de utallige 
tidlige morgentimer, han gennem tiden har tilbragt med en flaske snaps på 
kajen og fiskenettet kastet i havet mod nord. 
</p><h3>
Sild smager af jul 
</h3><p>
Tre sildetyper lander i midten af karakterskalaen. Netto, Irma og Føtex har 
karrysild, der smager godt og kraftigt. Nettos Store Norske Karrysild får 
sin spidse smag fra de små løgstykker, sin sødme fra æblebidderne og 
friskhed fra fornemmelsen af syltede agurker. Hvis eftersmagen ikke var så 
spids, var den landet i toppen af karakterskalaen. 
</p><p>
Irmas karrysild er testens dyreste og mest eksperimenterende. Den smager af 
kanel, nelliker og kardemomme og får derfor navnet ’julesild’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2544784/test-wannabe-parmesan-er-for-gummiagtig-og-smagsloes/">Test: Wannabe-parmesan er for 
gummiagtig og smagsløs</a></p><p>
»Den har flere nuancer end de fleste andre, men den kræver, at man er til den 
meget krydrede smag«, siger Werner Nymo, og Morten Køster supplerer: 
</p><p>
»Den har en lækker og krydret smag. Forrige år sneede det til påske. Der ville 
den have passet godt ind«. 
</p><p>
Tre sildetyper skuffer fælt. De smager af alt andet end karrysild. Sukker, 
plastik, mayonnaise og fransk sennep dominerer i smagsoplevelsen. Lidls 
Admiral-sild bliver desuden angrebet for at snyde kunderne. 
</p><p>
»Den indeholder kun helt flade halestykker. Der skal helst være en hel fisk i 
hver portion. Måske har de gjort det for at lave et billigere produkt?«, 
lyder det fra Morten Køster. 
</p><p class=" bl-elem"><i class=" bl-elem">Research: Nanna Claridge Foldschack</i></p>	
</div>

</div></body></html>
