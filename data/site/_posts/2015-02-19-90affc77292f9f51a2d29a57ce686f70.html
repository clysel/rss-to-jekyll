---
layout:     post
title: 	    "'Steppeulven' er den desperate kærlighedsfortælling"
post_author:	    
post_date:	    Thu, 19 Feb 2015 10:16:19 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2553040/steppeulven-er-den-desperate-kaerlighedsfortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Steppeulven</b></h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Drama. Biografpremiere.
</p><p>
Instr. Ole Christian Madsen.
</p><p>
Damark, 2015. 
</p><p class=" bl-elem">
107 min.
</p>
</div>
</div><p>
Man står godt for hug, når man, som Ole Christian Madsen gør det i 
’Steppeulven’, kaster sig over et højhelligt kulturikon som Eik Skaløe. 
</p><p>
Endnu bedre for hug står han, fordi det drejer sig om det ungdomsoprør, som 
bevogtes så nidkært af dem, der var der, og skildres så lattervækkende af 
dem, der kom efter. 
</p><p>
Og næsten perfekt for hug står man, når man som Ole Christian Madsen forholder 
sig frit fabulerende til nogle af historiens kendsgerninger og flytter rundt 
på tingene for at få fortællingens kabale til at gå op. 
</p><p>
Og hug skal han nok få, Ole Christian Madsen! Også et par af mig. Men 
grundlæggende synes jeg, han med ’Steppeulven’ har skabt en film, der er 
lavet med kærlighed til stoffet og med så stor forståelse for sine figurers 
ikke altid lige afklarede projekt, at ’Steppeulven’ i mine øjne er blevet en 
film om det spirende ungdomsoprør, som på mange måder yder ånden 
retfærdighed uden at romantisere eller gøre nar. 
</p><p>
Om bord på det flyvende tæppe 
</p><p>
Det med hippier på film er bare notorisk svært. Uanset om scenen er sat i 
Hollywood eller København, har det lange hår, de raslende perler, de bare 
numser og de osende chillummer haft rigtig let ved at blive skildret 
latterligt. 
</p><p>
Men i ’Steppeulven’ får kostumeafdelingen aldrig overtaget. Bl.a. fordi kernen 
i historien udspiller sig på et tidspunkt, hvor konturerne af et 
ungdomsoprør knap var begyndt at tegne sig. 
</p><p>
Faktuelt vil spørgsmålene hurtigt kunne hobe sig op. Var man langhåret så 
tidligt i 60’erne? Hvor mange rejser er pakket sammen til ét roadtrip? Så 
høj var den lille Eik Skaløe da overhovedet ikke! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2481099/steppeulv-skuespiller-bliver-shooting-star-i-berlin/">Steppeulv-skuespiller bliver 
'Shooting Star' i Berlin</a></p><p>
Jeg må indrømme, at jeg er bedøvende ligeglad. Ole Christian Madsen har 
komprimeret tiden og stoffet for at få fortællingen til at blive levende. 
Helt o.k. med mig, når man starter med at fastslå, at der er tale om en film 
frit baseret på virkelige begivenheder. For min skyld kunne Joachim 
Fjeldstrup være tre meter høj, hvis bare han spiller godt nok, og dét gør 
han! 
</p><p>
Når Fjeldstrup synger »Itsi Bitsi, kom med mig til Nepal«, stiger jeg om bord 
på Ole Christian Madsens flyvende tæppe. Især når det ikke flyver, men 
holder sig tæt til jorden, hvor smertepunkterne i de højtflyvende drømme 
nagler fortællingen godt fast. 
</p><h3>
En smule overgearet 
</h3><p>
Det er, når Ole Christian Madsen vil lette stemningen, at han plumper i. At 
bruge animation på sådan en Flemming Quist Møller-måde er en tidsmarkør, men 
også en rigtig skidt idé. 
</p><p>
At Madsen falder for fristelsen og hopper om bord i et trip, hvor Stig Møller 
pludselig kravler rundt i loftet, er umiddelbart sjovt nok. Scenen er 
inspireret af Stig Møllers erindring om, efter at have spist Romilar sammen 
med Eik Skaløe, at føle sig som kat, der kunne kravle på væggene. Så den er 
på en måde god nok. 
</p><p>
Men scenen er sjov på den måde, hvor ’Steppeulven’ pludselig bliver den 
hippiecirkusforestilling, den for Guds skyld ikke må blive. 
</p><div class="art-quote article-box">
<p class="quote"/>
<blockquote>
<p class="quote-txt">
Filmisk er ?Steppeulven? i det hele taget en smule overgearet, men 
langt det meste trækker i den rigtige retning
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2371395/eik-skaloee-film-faar-stor-international-opmaerksomhed/">Eik Skaløe-film får stor 
international opmærksomhed</a><br/><br/>
Filmisk er ’Steppeulven’ i det hele taget en smule overgearet, men langt det 
meste trækker i den rigtige retning. Undervejs var jeg tæt på at blive 
irriteret over de mange nærbilleder af Marie Tourell Søderbergs øjne.</p><p>
Men det berettes, at Iben Nagel Rasmussen havde usædvanligt dragende, dybe 
øjne. Suget fra øjnene kan mærkes, og i filmen kommer det samtidig til at 
illustrere Eik Skaløes blik på hende. 
</p><p>
Hans desperate forsøg på stirre sig til sandheden om Iben og Eiks kærlighed 
ved at granske hendes øjne. Som man gør, når man er ung og forelsket og i 
tvivl og kval. 
</p><h3>
I den gode histories tjeneste 
</h3><p>
Denne desperation i den store forelskelse bærer igennem i en film, der er en 
kærlighedshistorie midt i den svære drøm om fri kærlighed. En film om alt 
det, der rumsterede inde i hjertet og var svanger i tiden, snarere end det 
er en film om dansk beatmusiks ikonografiske førstemænd, Steppeulvene. </p><p>
Kapitlet om Steppeulvenes karriere er, som det også var det i Eik Skaløes 
korte, intense liv, relativt hurtigt overstået. Steppeulvene fylder mere i 
eftertiden, end de gjorde det i samtiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2522114/steppeulvene-vinder-steppeulven/">Steppeulvene vinder Steppeulven</a></p><p>
Filmens billede af Eik Skaløe som karismatisk rock star ligner dog næppe den 
på scenen temmelig utilpasse forsangers optræden. Der er klippet hæle og 
hugget tæer – faktisk flytter de to tæer, Skaløe mistede, da han blev kørt 
over af en bus, vist fra England til Bagdad i filmen – men det meste sker i 
den gode histories tjeneste. 
</p><p>
Så jo, der er nok af små djævle i detaljerne, men i det store hele synes jeg, 
det svære stof i den næsten lidt for gode historie er dygtigt disponeret af 
Ole Christian Madsen og medforfatter Bo Hr. Hansen. De centrale sange er 
elegant inkorporeret i fortællingen. 
</p><h3>
Underholdende og bundsolidarisk 
</h3><p>
Joachim Fjelstrup får et seriøst gennembrud som Eik Skaløe. Han ligner ham 
tilstrækkeligt og skildrer både den intense frihedslængsel, den 
uhelbredelige forelskelse i Iben og forholdet til stoffernes himmelske 
dæmoni, så det bider igennem. Knap så meget indtryk gør den rastløse beatnik 
Skaløes i vidt omfang uforløste forfatterdrømme. 
</p><p>
Marie Tourell Søderberg nåede ud til hele Familien Danmark som Inge i ’1864’. 
Rollen som Iben Nagel Rasmussen er ikke så lidt mere krævende. 
</p><p>
Lettere bliver det ikke af, at hendes uafklarede drømme og stædige modstand 
mod at binde sig for fast til Eik primært skal komme til udtryk som glubende 
erotisk appetit. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2545107/tresserstemningen-praeger-ung-musikers-dialog-med-steppeulvene/">Tresserstemningen præger ung 
musikers dialog med Steppeulvene</a></p><p>
Det er en film, hvor der bliver bollet lystigt og efterhånden også knap så 
lystigt, men bollet igennem må man sige, der bliver. Søderberg illuderer 
overbevisende Ibens nærmest tummelumsk store appetit på livet, mens hendes 
indre kamp forbliver mere i skyggerne. 
</p><p class=" bl-elem">
Jeg tror, ’Steppeulven’ er en film, der vil blive set med forskellige øjne, 
afhængig af om man var gammel nok til at være der selv eller tilhører en 
yngre generation. ’Steppeulven’ er oplagt nok kun én af sandhederne om Eik 
Skaløe, men jeg har set en fortælling om hans liv, som er både engagerende, 
underholdende og bundsolidarisk. 
</p>	
</div>
</div></body></html>
