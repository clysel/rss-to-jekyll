---
layout:     post
title: 	    "Mad til ældre behøver ikke smage godt"
post_author:	    
post_date:	    Sun, 03 May 2015 18:29:15 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2652605/mad-til-aeldre-behoever-ikke-smage-godt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er jo, som om almindelig sund fornuft bliver sat til side</p><p class=" bl-elem"/>

<p class="sender">
</p><p class=" bl-elem">Sine Heltberg, rådmand</p> 

</blockquote>
</div><p>
Hvordan maden smager, kan ikke indgå som et kriterium, når kommunen skal vælge 
leverandør af mad til de ældre borgere. 
</p><p>
Den oplysning fik Sine Heltberg, socialdemokratisk rådmand og 
folketingskandidat på Frederiksberg, på et udvalgsmøde, hvor politikerne så 
på valget af en ny leverandør af ældremad. 
</p><p>
»Jeg troede, at jeg havde hørt forkert. Det er jo, som om almindelig sund 
fornuft bliver sat til side«, siger hun. 
</p><p>
I udbudsmaterialet var der krav om økonomi, økologi og kvalitet og herunder 
også, at de ældre får en god oplevelse og selv kan præge måltidet, men selve 
det, at kartofler, sovs og frikadeller smager godt, kan ikke indgå, fordi 
det ikke er et objektivt kriterium. 
</p><p>
En arbejdsgruppe, som arbejdede med udbuddet, har ganske vist fået smagsprøver 
af maden, men kommunen skriver specifikt i udbudsmaterialet, at 
prøvesmagningen <i>ikke</i> indgår som en del af »tilbudsevalueringen«. 
</p><p>
Og det er ulogisk, mener Sine Heltberg. 
</p><p>
»Hvis du har brug for at få mad fra det offentlige, så har du ikke samme 
mulighed som andre for at komme ud, og så er maden en meget vigtig glæde i 
livet«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2587741/jeg-ville-oenske-vi-behandlede-de-aeldre-som-vi-gerne-selv-vil-behandles/">Jeg ville ønske, vi 
behandlede de ældre, som vi gerne selv vil behandles</a></p><p>
Efter et firma havde vundet udbuddet, fik også kommunalbestyrelsen 
smagsprøver, men Sine Heltberg var ikke imponeret. Faktisk synes hun, at hun 
har fået mere lækker mad om bord på fly. 
</p><p>
»Som politiker sidder man så i en situation, hvor man ikke kan sige til de 
ældre borgere, at man har valgt den mad til prisen, som smager bedst«. 
</p><p>
Sine Heltberg ville gerne, at reglerne blev ændret, så kommunen kunne nedsætte 
et udvalg med brugere og fagfolk, som kunne blindsmage maden, ligesom i en 
forbrugertest, hvorefter de forskellige leverandører fik point, som kunne 
indgå i den endelige afgørelse. 
</p><h3>
Juraen indfanger smagen 
</h3><p>
Hun medgiver, at smag er subjektivt, men mener, at kommunalpolitikere også på 
andre områder lader smagen råde. 
</p><p>
»Hvis vi skal bygge en bygning, udskriver vi en arkitektkonkurrence, og der 
vælger vi det, som vi synes, er bedst. Her er der også smag og behag, for 
det er jo subjektivt, hvad man synes er flot arkitektur«. 
</p><p>
Reglerne er dog ikke til at komme uden om, forklarer Henning Daugaard, som er 
social-, sundheds- og arbejdsmarkedsdirektør i Frederiksberg Kommune. 
</p><p>
Det er generelle udbudsregler, som siger, at der skal være tale om objektive 
kriterier, som kan efterprøves. De skal sikre, at kommunen kan dokumentere, 
at de har truffet et objektivt valg, også hvis en leverandør, som ikke vandt 
udbuddet, klager. 
</p><p>
»En prøvespisning ville ikke være en objektiv vurdering, for hvad hvis 
leverandøren eksempelvis lige har lavet god mad den dag«, siger Henning 
Daugaard. 
</p><p>
Han mener dog ikke, at juraen står i vejen for, at kommunen får den bedste 
mad, fordi udbudsmaterialet er så omfattende og detaljeret på så mange 
områder, at det også indfanger smagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE1929699/aeldremad-stiger-20-procent-i-flere-kommuner/">Ældremad stiger 20 procent i 
flere kommuner</a></p><p>
Han fremhæver også, at prøvesmagningen var et »realitetstjek«, også selv om 
den ikke måtte være udslagsgivende for, hvem der i sidste ende vandt. 
</p><p>
Socialstyrelsen har tidligere opgjort, at 15-20 procent af de ældre, der bor i 
plejebolig eller modtager hjemmepleje, er undervægtige. Dertil kommer en 
større gruppe, som går rundt og taber sig. Det er også veldokumenteret, at 
underernærede ældre oftere bliver syge og oftere bliver indlagt på sygehus. 
</p><p>
Så ud over, at mad handler om livskvalitet, handler det også om sundhed, 
fremhæver souschef i Ældre Sagen Jens Højgaard. Han forklarer, at kvaliteten 
i ældremaden varierer meget fra kommune til kommune, men at kritikken ofte 
går på både servering, udseende – og smag. 
</p><p class=" bl-elem">
»Derfor er det jo højst uheldigt, at smagen ikke kan indgå. Det kan være, at 
der er juridiske udfordringer, men smagen er jo det vigtigste, så hvis det 
ikke må indgå i udbuddet, så må man se på reglerne«, siger Jens Højgaard, 
som godt mener, at et panel ville kunne vurdere smagen, uden at det blev 
meget individuelt, eksempelvis hvis man på forhånd vedtog kriterier, som 
friskhed, variation og farverigdom. 
</p>	
</div>

</div></body></html>
