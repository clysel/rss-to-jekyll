---
layout:     post
title: 	    "Danskere tager også til Syrien for at kæmpe imod Islamisk Stat"
post_author:	    
post_date:	    Sat, 25 Apr 2015 07:25:12 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2642649/danskere-tager-ogsaa-til-syrien-for-at-kaempe-imod-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Mens de fleste danske fremmedkrigere i Irak og Syrien kæmper for den 
sunnimuslimske bevægelse Islamisk Stat (IS), er enkelte danskere rejst af 
sted for at kæmpe med shiamilitser imod IS.
</p><p>
Men også shiamilitserne begår menneskerettighedskrænkelser, og både PET og 
eksperter advarer om, at der kan opstå konfrontationer mellem grupperne 
tilbage i Danmark. Det skriver Information.
</p><p>
PET's Center for Terroranalyse konstaterer i en rapport fra marts, at 
hovedparten af de såkaldte fremmedkrigere, der er rejst fra Danmark til Irak 
eller Syrien, er »unge, sunnimuslimske mænd«, der tilslutter 
sig Islamisk Stat.
</p><p>
Men efterretningstjenesten vurderer også, at »et mindre antal« 
shiamuslimer er rejst til konfliktzonen »for at bekæmpe militante 
islamistiske grupper eller andre væbnede oppositionsgrupper«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_IS/ECE2639105/norsk-avis-is-boeddel-er-statsborger-i-norge/">Norsk avis: IS-bøddel er 
statsborger i Norge</a></p><p>
Den vurdering kan Information bekræfte, da avisen har været i kontakt med en 
29-årig dansk mand, der hævder at have kæmpet for en shiamilits i Irak. Han 
har kendskab til flere, der har gjort det samme.
</p><h3>
Konfrontationer herhjemme
</h3><p>
Og at syrienkrigere fra Danmark kæmper på begge sider af konflikten, kan få 
konsekvenser herhjemme.
</p><p>
I rapporten fra marts advarer Politiets Efterretningstjeneste (PET) om, at »de 
etnisk/sekteriske dimensioner i konflikten i Syrien og i Irak kan føre til 
konfrontationer mellem de berørte grupper i Danmark«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2631782/syriens-praesident-de-farligste-is-ledere-i-vores-region-er-fra-skandinavien/">Syriens præsident: De 
farligste IS-ledere i vores region er fra Skandinavien</a></p><p>
Den bekymring kan være velbegrundet, vurderer Magnus Ranstorp, terrorekspert 
fra Försvarshögskolan i Stockholm. Det samme gør mellemøstekspert på 
Syddansk Universitet Helle Lykke Nielsen.
</p><p class=" bl-elem">
»En øget sunni-shia-konflikt i Irak medfører også et større opgør blandt 
irakere i Danmark«, siger hun til Information.
</p>	
</div>

</div></body></html>
