---
layout:     post
title: 	    "Google har udviklet en ‘Ebola-sikker’ tablet "
post_author:	    37996
post_date:	    Mon, 23 Mar 2015 15:42:29 +0000
post_site:	    www.version2.dk 
post_link:	    http://www.version2.dk/artikel/google-har-udviklet-en-ebola-sikker-tablet-i-samarbejde-med-laeger-uden-graenser-112521
---
<html><body><div><section class="body"><p>Google har i samarbejde med Læger uden Grænser udviklet en tablet, der kan bruges ved epidemier som Ebola. Tabletten er omgivet af polykarbonat, også kendt som lexan, der gør det muligt at sterilisere hele enheden ved at dyppe den i klorin, skriver <a href="http://www.wired.com/2015/03/google-builds-new-tablet-fight-ebola/">Wired</a>.</p>

<p>Lægen Jay Achar fortæller til Wired, hvordan han ofte tog noter fra Ebola-patienterne på almindeligt papir, gik til afspærringsgrænsen og herefter råbte noterne til kolleger på den anden side af hegnet. Alt sammen iført en heldragt i 30+ grader, der ikke lader huden ånde. Papiret skulle herefter destrueres, da det ikke måtte forlade afspærringsområdet.</p>

<p>Ivan Gayton, der er logistiker hos Læger uden Grænser i London, udviklede derfor tabletten i samarbejde med Google. Han havde tidligere samarbejdet med Googles velgørenhedsorganisation, <a href="http://google.org">Google.org</a>, med at bruge Google Earth-tjenesten til at kortlægge patienter under en koleraepidemi.</p>

<p>Fordi der ofte er manglende it-infrastruktur i den slags kriseramte områder, kommunikerer den nye tablet med en batteridrevet server, der står på uden for afspærringsområdet - altså på den anden side af hegnet. Under testfasen blev serveren drevet af et motorcykelbatteri, mens det i dag drives af lithium-ion-batterier - i princippet samme type batterier, der bruges i mobiltelefoner.</p>
  </section></div></body></html>
