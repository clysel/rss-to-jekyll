---
layout:     post
title: 	    "38-årig fængslet for københavnske røverier"
post_author:	    
post_date:	    Fri, 24 Apr 2015 17:57:43 +0200
post_site:	    politiken.dk 
post_link:	    http://politiken.dk/indland/ECE2642428/38-aarig-faengslet-for-koebenhavnske-roeverier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 38-årig mand er blevet varetægtsfængslet i Københavns Dommervagt, fordi han 
mistænkes for to røverier og et røveriforsøg de seneste dage forskellige 
steder i København.
</p><p>
Ved anholdelsen tilstod manden ifølge Københavns Politi et røveri torsdag 
eftermiddag mod en Matas på Østerbrogade samt et røveri og et røveriforsøg, 
som blev begået onsdag andre steder i København.
</p><p>
Det vides ikke, om manden fastholdt tilståelsen, da han fredag blev 
fremstillet i grundlovsforhør, men han blev varetægtsfængslet i knap to uger 
frem til den 7. maj, oplyser den centrale efterforskningsleder Henrik Vedel, 
Københavns Politi. .
</p><p>
Røveriet mod Matas-forretningen på Østerbrogade 104 skete torsdag klokken 
16.20, da manden med den nederste del af ansigtet dækket af et tørklæde kom 
ind i butikken.
</p><h3>
Forsvandt til fods
</h3><p>
Ved at true med en pistollignende genstand fik han ekspedienten til at 
udlevere kassebeholdningen i sedler fra butikkens to kasser. Det vides ikke, 
hvor stort et beløb han slap af sted med.
</p><p>
Efter røveriet forsvandt manden til fods, men blev 20 minutter efter opdaget 
af en politipatrulje ved Nordhavn Station og anholdt.
</p><p>
Han erkendte ved anholdelsen ifølge politiet, at det var ham, der røvede 
Matas-forretningen.
</p><p class=" bl-elem">
Desuden har han tilstået et røveri onsdag mod en 7-Eleven-kiosk på 
Christianshavn og et røveriforsøg mod en Fakta Q-butik ved Nørreport 
Station. Der er ikke oplysninger om udbyttet det første sted, men fra 
Fakta-butikken gik han tomhændet.
</p>	
</div>

</div></body></html>
