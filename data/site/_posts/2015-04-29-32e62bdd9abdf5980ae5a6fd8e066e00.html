---
layout:     post
title: 	    "Biometri: Yahoo vil bruge øret i stedet for fingeraftryk"
post_author:	    Adam Fribo
post_date:	    Wed, 29 Apr 2015 09:25:38 +0000
post_site:	    www.version2.dk 
post_link:	    http://www.version2.dk/artikel/biometri-yahoo-bruge-oeret-i-stedet-fingeraftryk-162368?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Yahoo vil bruge øret til biometrisk autentificering på smartphones i stedet for fingeraftryk.</p>

<p>Det skriver <a href="http://www.bbc.com/news/technology-32498222">BBC</a>.</p>

<p>Systemet går under navnet Bodyprint, og det skal bruge telefonens touch-skærm som scanner i stedet for en seperat fingeraftrykslæser som på eksempelvis iPhone 6.</p>

<p>Prisen på fingeraftrækslæsere har ifølge holdet bag Bodyprint isoleret teknologien til de dyreste smartphones, fordi kravene til opløsningen og kvaliteten i en fingeraftrykslæser er meget høje.</p>



<p>Formålet med bodyprint er derimod at bringe biometrien til de billigere smartphones ved som nævnt at bruge hele skærmen til at scanne eksempelvis brugerens høre.</p>

<p>»Overfladearealet på en skærm er stort, hvilket giver touch-sensoren mulighed for at scanne brugerens kropsdele som for eksempel ører, fingre, knytnæver eller håndflader, når de presses mod displayet,« skriver holdet bag Bodyprint</p>

<p>I indledende tests skal teknologien have identificeret ører med 99,8 procents nøjagtighed, og biometriekspert professor Angela Sasse fra University College London mener, at der er en fremtid i teknologien.</p>

<p>»Der er blevet forsket i det i nogle år, men det er nyt at se det anvendt på denne måde,«siger hun.</p>

<p>Ifølge professoren bruges en lignende teknologi i Schweiz til at identificere mistænkte indbrudstyve ved at indsamle øreaftryk fra vinduespaneler, hvor tyvene lytter efter, om der er nogen hjemme.</p>


  </section>

      </div></body></html>
