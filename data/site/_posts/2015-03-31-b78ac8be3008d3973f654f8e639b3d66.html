---
layout:     post
title: 	    "»Jeg glemte lige at nævne min alder«"
post_author:	    15300
post_date:	    Tue, 31 Mar 2015 12:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/jeg-glemte-lige-naevne-min-alder-2920
---
<html><body><div><section class="body">
			<p>For de fleste rimer 65 år på pension, men ikke for teknikumingeniør Paul Kristian Thomsen – snarere tværtimod. I stedet for at trække sig tilbage som folkepensionist efter 40 års virke som ingeniør kontaktede han kort før nytår det rådgivende ingeniørfirma Niras for at høre, om de kunne bruge en erfaren renseanlægsingeniør.</p>
			<p>»Jeg følte, at der skulle ske noget nyt, så jeg ringede bare – og glemte lige at nævne min alder, men den fandt de da ud af, før de ansatte mig,« griner Paul Kristian Thomsen, som begyndte i sit nye job 1. januar i år.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Det er aldrig for sent at skifte job. Se dine muligheder på Jobfinder.</a></p>
			<p>Inden da havde han blandt andet arbejdet i Cowi i en årrække og haft diverse chefstillinger i Aarhus Vand de seneste 12 år. Hans mangeårige erfaring med renseanlæg passede helt perfekt for Niras’ Aarhus-kontor, som netop har en ambition om at opbygge ekspertise på området, som de ikke hidtil har beskæftiget sig med.</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/paul_kristian_thomsen_niras.jpg" src="http://karriere.jobfinder.dk/sites/karriere/files/styles/w1120_media_right/public/paul_kristian_thomsen_niras.jpg?itok=FicY6YXF" alt=""/><figcaption>Paul Kristian Thomsen har arbejdet i flere forskellige rådgivere og senest 12 år i Aarhus Kommune, inden han første januar begyndte på Niras' Aarhus-kontor. </figcaption></figure><br/>
			Men hvorfor dog fortsætte med at arbejde og tilmed begynde et helt nyt sted med nye arbejdsopgaver, når man er fyldt 65, og folkepensionen er klar til udbetaling.</p>
			<p><aside class="plugin right box">
			  Bedste mand til jobbet</aside></p>
			<p>I 2013 ansatte det rådgivende ingeniørfirma Niras 11 medarbejdere over 60, mens det i 2014 blev til 14 nyansatte i samme aldersklasse.</p>
			<p>Man kunne forledes til at tro, at der må ligge en bevidst politik bag de mange nyansatte seniorer, men sådan forholder det sig slet ikke, forklarer Rikke Houlberg Rand, HR-chef i Niras:</p>
			<p>»Vi har ingen erklæret politik på området. Det er kun blevet sådan her, fordi de pågældende var de bedste kandidater til jobbet,« slår hun fast.</p>
			<p>HR-chefen peger på, at de +60-årige, som Niras ansætter, tilhører en gruppe på arbejdsmarkedet, som er friske både fysisk og mentalt:</p>
			<p>»De er ikke på vej på pension og møder os med fleksibilitet, et stort netværk og en videnbank, som gør, at de bringer værdi ind i virksomheden. Derfor kan vi bruge dem,« forklarer hun.</p>
			<p>»De har typisk ikke hjemmeboende børn, der skal serviceres, og har ofte mod på at opleve noget, mens de yngre skal planlægge mere, hvis de skal af sted.«</p>
			<p>Den ældste medarbejder i Niras er født i 1936 – og fylder altså 79 i år.
			</p>
			
			<p>»Først og fremmest fordi det er spændende at komme på arbejde, og dernæst fordi min pensionsopsparing ikke er så stor, som den skulle være. Jeg regner da ikke med at skulle bruge færre penge end nu, når jeg går på ­pension,« ler han, inden han fortsætter:</p>
			<p>»Der er ikke noget bedre end at gøre et godt stykke arbejde. Det handler om at få løn og anerkendelse for det, man præsterer – og om at være med til at skabe noget. Det er en ambition, der på den måde bliver opfyldt. De udfordringer, der er i livet, foregår langt hen ad vejen igennem ens arbejde. ‘Lykkeligst at hvile på en veludført gerning’ – siger man ikke sådan?« spørger Paul Kristian Thomsen retorisk.</p>
			<h2>Mere oppe på dupperne</h2>
			<p>Lysten til at begynde på en ny arbejdsplads hænger primært sammen med ønsket om at tvinge sig selv til at yde en ekstra indsats, forklarer han:</p>
			<p>»Selv om det nok mere er en fornemmelse end reelt, så føler jeg, at man skal være mere oppe på dupperne et nyt sted sammenlignet med et sted, hvor man har været i en lang periode, og hvor de er måske er mere tolerante over for  variationer i den ydelse, man leverer.«</p>
			
			<p>For Paul Kristian Thomsen handler skiftet både om at slippe vaner og rutiner i forhold til systemer og kolleger og om at løse andre typer opgaver efter 12 år som leder i det offentlige:</p>
			<p>»Når jeg nu skal tilbage til rådgivning og konkret opgaveløsning, er jeg da spændt på, om jeg er blevet lidt rusten på nogle faglige detaljer. På den anden side har jeg jo en masse anden erfaring.«</p>
			<p>Heldigvis er de to første måneder gået rigtig godt, kan han fortælle:</p>
			<p>»Jeg er blevet taget rigtig godt imod, og opgaverne er så småt begyndt at komme. De forventer vist, at en gammel gut som mig kan skaffe opgaver – ikke bare til mig selv,  men også til andre. Det kan man kun, når man bliver hjulpet i gang med de første opgaver, og det er jeg heldigvis blevet. Jeg kender mange i branchen. Nu håber jeg, at de synes, det er sjovt at arbejde med mig og Niras.«</p>
			<h2>Mange lange dage</h2>
			<p>Arbejdet har altid fyldet meget i Paul Kristian Thomsen liv:</p>
			<p>»Mit arbejde har fyldt meget med lange dage, og jeg har til tider arbejdet hjemmefra til langt ud på natten. I bund og grund har det hele tiden handlet om at blive bedre og bedre – og selvfølgelig om at sikre en indkomst,« siger han.</p>
			<p>Adspurgt om sin nuværende titel må Paul Kristian Thomsen lige tænke sig om en ekstra gang:</p>
			<p>»Jeg er vist projektleder. Vi har ikke rigtig snakket om titlen. Jeg er ansat til at løse opgaver og projekter, og så skal jeg generelt være med til at sælge opgaver,« forklarer Paul Kristian Thomsen – og her når vi vist frem kernen i det, der får ham til at vælge arbejdsmarkedet frem for pensionen:</p>
			<p>»Det er sjovt at vinde og løse opgaver og især at gøre det så godt, at man får en ny det samme sted.«</p>
			<h2>Tilbage ved udgangspunktet</h2>
			<p>I øjeblikket løser Paul Kristian Thomsen en opgave for en norsk kunde og er dermed tilbage ved udgangspunktet.</p>
			<p>Da han blev færdig som bygningsingeniør i 1975, var det svært at få job som ingeniør herhjemme, og han valgte derfor at søge job i Norge. Det blev til to år hos Ing. A.B Berdal i Oslo, hvor han projekterede beton- og jernbetonkonstruktioner til vandkraftværker.</p>
			
			<p>Siden han vendte tilbage til Danmark i 1977, har hans fokus været på spildevand og renseanlæg.</p>
			<p>Hvor længe han bliver ved, kan Paul Kristian Thomsen ikke fortælle:</p>
			<p>»Jeg har ikke sat en deadline, men vil i hvert fald gerne blive ved nogle år endnu,« siger den nyansatte 65-årige projektleder.</p>
		</section>
		  </div></body></html>
