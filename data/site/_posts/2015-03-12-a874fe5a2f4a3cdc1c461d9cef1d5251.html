---
layout:     post
title: 	    "Thailands militær slår ned på velkendt Bangkok-fænomen"
post_author:	    
post_date:	    Thu, 12 Mar 2015 16:17:45 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2584286/thailands-militaer-slaar-ned-paa-velkendt-bangkok-faenomen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Enhver, der har tilbragt et døgn eller mere i Bangkok, ved, at gadehandlerne 
er en velkendt del af bybilledet. 
</p><p>
Fra deres mobile boder faldbyder de alt fra nudler til tingel tangel, man ikke 
vidste, man havde behov for. Men nu bliver der strammet op, og det 
thailandske militær stiller i denne tid skarpt på gadesælgerne og begrænser 
deres muligheder for at sælge deres varer. Det skriver den tyske avis Die 
Welt. 
</p><p>
For nylig skrev Politiken om, hvordan militæret har ryddet en række af den 
populære ferieø Phukets strande og håndhævet et forbud mod strandstole, 
solsenge, parasoller, medbragt mad og cigaretter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2565234/ballade-i-paradis-forbud-hagler-ned-over-strandene-paa-thailandsk-ferieoe/">Ballade i paradis: Forbud 
hagler ned over strandene på thailandsk ferieø</a></p><p>
Det betyder, at turister, der normalt er vant til at få lidt skygge under en 
parasol eller slappe af i en stol på Patong- og Kamala-strandene, nu 
risikerer at blive kontaktet af politiet. Før turen kom til strandstole blev 
ulovlige eller uofficielle strandbarer, restauranter, massøser og boder med 
souvenirs fjernet. 
</p><p>
Oprydningen både på Phuket og i Bangkok er et forsøg fra regeringens side på 
at rette op på landets image og genskabe ro og orden i det uroplagede land. 
I spidsen for militæret og for den strikse linje står general Prayuth 
Chan-ocha, der efter militærkuppet i maj sidste år overtog magten i landet 
og i dag er ministerpræsident. 
</p><h3>
Korrupt politi 
</h3><p>
For gadesælgerne i visse dele af byen betyder de nye regler, at de kan få 
besked på, at de skal sælge deres varer i et specifikt område væk fra de 
travle gader og desuden kun må drive handel om aftenen. At de ikke længere 
selv må bestemme, hvor de vil stille sig op og sælger deres varer, og den 
tidsmæssige begrænsning vil uden tvivl påvirke indtjeningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2487558/hverken-flodboelger-kup-eller-epidemier-vaelter-thailand/">Hverken flodbølger, kup eller 
epidemier vælter Thailand</a></p><p>
Den stramme linje overfor gadehandlerne kommer på samme tid, som der skrives 
om stigende problemer med korrupt politi, der afpresser turister. Det 
skriver magasinet <a target="_blank" href="http://time.com/3674200/thailand-tourism-police-corruption-shakedown-extortion/">Time</a>. </p><p>
Episoderne kan række fra mere uskyldige hændelser, hvor politiet holder øje 
med turister, der smider et cigaretskod, og derefter afkræver dem en bøde og 
til episoder med turister, der bliver bedt om at afgive en urinprøve i al 
offentlighed, efter de er kommet ud af et af byens red lights districts. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/sologstrand/ECE2492377/10-aar-efter-tsunamien-turismen-i-thailand-er-steget-med-100-procent/">10 år efter tsunamien: 
Turismen i Thailand er steget med 100 procent</a></p><p>
Problemerne med politi, der uden gode grunde visiterer turister og presser dem 
til at betale dem bestikkelse, har været beskrevet med øjenvidneberetninger 
i lokale aviser, på sociale medier og i klager til ambassader i landet. Den 
britiske ambassadør Mark Kent tweetede ifølge Time følgende den 10. december 
sidste år: 
</p><p>
»Mødtes med turistministeren i morges. Havde en række emner på bordet, 
inklusiv rapporter om stop &amp; search (visitationer, red.) i Bangkok«. 
</p><p class=" bl-elem">
Der er ikke et præcist tal på, hvor mange gadesælgere, der er i Bangkok, da en 
del er illegale. 
</p>	
</div>
</div></body></html>
