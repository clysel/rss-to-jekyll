---
layout:     post
title: 	    "Guide: Sød rom til kvinder og mænd"
post_author:	    
post_date:	    Sat, 18 Apr 2015 17:33:08 +0200
post_site:	    politiken.dk 
post_link:	    http://politiken.dk/mad/vin/ECE2630420/guide-soed-rom-til-kvinder-og-maend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skal man være med på spiritusmoden i dag, skal man helst have en god flaske 
rom eller to stående i sit barskab. Kvalitets rom – eller avec rom som det 
også kaldes – er nemlig stormet frem både på barscenen og blandt almindelig 
forbrugere. 
</p><p>
Interessen mærker Michael Kok, der oprindeligt er uddannet tjener og sommelier 
og i dag har sin egen vin- og spiritusforretning – Kokkens Vinhus – med ikke 
færre end 180 forskellige flasker rom på hylderne. Han har sagt ja til at 
smage seks gode, men forskellige flasker udvalgt af Politiken. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/mad/opskrifter/opskriftartikler/ECE2555983/cocktailguide-old-fashioned-paa-fem-nye-maader/">Cocktailguide: Old fashioned på 
fem nye måder</a></p><p>
»Rom er uden tvivl den spiritus, der har den største fremgang for tiden. Sådan 
har det været et par år nu, hvor den overtager markedsdele fra whisky og 
cognac,« siger Michael Kok. 
</p><p>
Ifølge Michael Kok skal man med rom ikke gå så meget op i, hvor den er lavet 
og hvor længe, den har ligget på fad, som mange eksempelvis gør det med 
whisky, hvor årstal og stednavne har meget at sige. 
</p><p>
»Rom er et gammelt piratprodukt, og reglerne er derefter. Alt, hvad der er 
lavet uden for Europa, er ikke underlagt de samme kontrolinstanser omkring 
produktbeskrivelser, som vi er vant til. Så de har lidt friere hænder til at 
sætte årstal og lagringsmetoder på, end man har med eksempelvis whisky«, 
siger Michael Kok og forklarer, at man derfor ikke skal være så firkantet i 
sin udvælgelse af rom, men i stedet smage sig frem til, hvad man godt kan 
lide. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom2_928622y.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span></h3><h3>
Sødme til kvinderne 
</h3><p>
Rom er lavet på sukker fra sukkerrør, og selv om alkoholprocenten oftest 
ligger omkring de 40, er rom derfor sødere end de fleste andre typer stærk 
spiritus. Til glæde for manges ganer. 
</p><p>
»Folk er vilde med den søde smagsverden, som rom tilbyder. Der er nok sødme i, 
til at kvinder kan lide det, men stadig bid nok i, til at mændene også er 
vilde med det. Så rom er en spiritus, som mænd og kvinder kan finde sammen 
om at drikke«, fortæller Michael Kok. 
</p><p>
Når man skal finde en rom, der behager ens smagsløg, så drejer det sig primært 
om at finde den rigtige balance mellem sødme fra sukkeret og skarphed fra 
alkoholen. 
</p><p>
»Nogle er meget søde, andre er mere tørre – et udtryk man groft sagt bruger, 
når spritten smager igennem«, forklarer Mickael Kok, der har smagt på de 
følgende seks rom, der koster mellem 300 og 600 kroner. 
</p><p>
Flaskerne kan købes hos velassorterede spiritusforhandlere eller via danske 
netbutikker. Ikke alle romflaskerne har vejledende udsalgspriser i Danmark, 
i de tilfælde er gennemsnitsprisen fra netbutikkerne påført. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2265593/dansk-whisky-vinder-haeder-i-prestigefuld-konkurrence/">Dansk whisky vinder hæder i 
prestigefuld konkurrence</a></p><p/><p/><h3>
Rom 1: Den berømte 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom9_928630u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">Ron Zacapa, solera gran reserva 23 år</i></b></p><p>
Den nok bedst kendte kvalitetsrom på det danske marked. Den er fire år i streg 
blevet kåret som verdens bedste rom. Modsat de andre flasker i testen er 
Zacapaen at finde på hylderne i de fleste større supermarkeder. 
</p><p>
Michael Koks bedømmelse: 
</p><p>
»Zacapa, der laves i Guatemala, er en utrolig rund og blød rom, der er nem og 
lækker at drikke, og den hører til i den sødere ende af romspektret. Rommen 
er en såkaldt solerarom, hvilket betyder, at den er en blanding af rom af 
forskellig alder, og det giver den en meget rund og fyldig smag. Det er en 
perfekt rom at begynde sin romkarriere med, samtidig vil kendere også sætte 
pris på den«. 
</p><p>
Kan købes i de fleste supermarkeder og hos spiritusforhandlere. Vejl. 
udsalgspris er 399 kroner. 
</p><p/><h3>
Rom 2: Den alle kan lide 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom10_928629u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">Puntacana Club EsplÉndido</i></b></p><p>
Rommen her kommer fra Den Dominikanske Republik, og indtil for et par år siden 
var det kun muligt at købe den i hjemlandet. Den holder en alkoholprocent på 
38, og dermed er den en smule ’mildere’ end de andre i testen. 
</p><p>
Michael Koks bedømmelse: 
</p><p>
»Alle vil kunne lide denne rom, der er en blanding af unge og gamle 
destillater – altså rom af forskellig alder – der er lagret mellem 12 og 20 
år. Den dufter sødt af mørkebrune tørrede frugter og er en rigtig familien 
Danmark-rom ment på den gode måde. Den har væsentlig mere sødme end de andre 
rom, og det er et dejligt glas, selv om en erfaren romdrikker som jeg mener, 
at sødmen puffer romsmagen lidt i baggrunden. Det er en meget tilgængelig 
rom, som går godt til kaffen efter maden, og som selv bedstemor vil kunne 
lide«. 
</p><p>
Koster i handelen omkring 350 kroner. 
</p><h3>
Rom 3: Rigtig god til prisen 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom7_928625u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">Diplomatico Reserva</i></b></p><p>
Venezuela har en stolt tradition for rom, og Diplomaticoen er den mest berømte 
rom fra det sydamerikanske land. Michael Koks bedømmelse: 
</p><p>
»Diplomaticoen har et naturligt højt sukkerindhold og er derfor en sød og 
meget velafbalanceret rom. Det er en rigtig god begynderrom, fordi den er 
nem at drikke, men også erfarne romkendere vender tilbage til den, fordi det 
er en meget hyggelig rom, der er supergod til prisen. Der er tale om godt, 
gedigent håndværk, der smager rigtig lækkert«. 
</p><p>
Koster i handelen omkring 300 kroner. 
</p><p/><h3>
Rom 4: Rom til far og onkel 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom12_928626u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">El Dorado 21-års</i></b></p><p>
Som navnet afslører er rommen i denne flaske mindst 21 år. Rommen er 
fremstillet og lagret i Guyana i Sydamerika, hvor den lagres på amerikanske 
bourbonfade. Med 43 procent alkohol er den blandt de stærkere rom i denne 
guide. 
</p><p>
Michael Koks bedømmelse: 
</p><p>
»El Dorado er et af de helt store mærker på det danske marked, og denne 21-års 
er en stærk og utrolig velkomponeret rom med noter af vanilje og karamel. 
For mig er det en rom for mænd, da den holder 43 procent alkohol – dog uden 
at den bliver for tør. Men den er heller ikke overdrevet sød. Det er en rom, 
hvor man virkelig danner noget mundvand, når man smager godt på den, og den 
er nok mest for folk, der har drukket rom før. Men den kan også sagtens 
nydes af folk, der er vant til at drikke whisky eller cognac. Det er sådan 
en, far og onkel får en tår af, når de sidder sidst på aftenen«. 
</p><p>
Koster omkring 699 kroner i handelen. 
</p><h3>
Rom 5: Den mest interessante 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom8_928627u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">Gosling’s Family Reserve Rum </i></b></p><p>
Gosling’s Family Reserve Old Rum er produceret, destilleret og lagret på mørke 
fade på Bermuda, hvorefter den sejles til England, hvor den fyldes på 
champagneflasker og forsegles. Michael Koks bedømmelse: 
</p><p>
»Denne rom skiller sig ud fra de andre i guiden, fordi den er mere krydret i 
smagen. Den er klart den mest interessante rom, da den har nogle langt 
mørkere og dybere noter i smag og duft, samtidig med at den har den 
klassiske sødme. Den har en brændt sukkersmag, der næsten dufter hen ad 
cola, når man dufter i glasset. Både nybegyndere som kendere vil synes godt 
om den«. 
</p><p>
Koster omkring 599 kroner i handelen. 
</p><p/><p><br/><br/><br/></p><p/><p/><p>
Rom 6: Fars rom 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Rom11_928628u.jpg" alt="" border="0"/><span class="caption"><span class="f-img-caption">FOTO: 
</span>Mads Nissen</span></span><b><i class=" bl-elem">Havana Club Selección de Maestros </i></b></p><p>
Havana Club er meget andet end den berømte lyse rom med den gule etiket, som 
gør sig bedst med cola og isterninger. Denne udgave er fremstillet af Cubas 
syv rommaestros, deraf navnet. Den holder en alkoholprocent på 45. 
</p><p>
Michael Koks bedømmelse: 
</p><p>
»Dette er Havana Clubs bud på en kvalitetsrom, og den er meget tro mod den 
cubanske romkultur. Modsat de fleste andre rom er denne ikke tilsat sukker, 
men modnet på fade for at udvikle sødme. Det betyder, at den ikke er lige så 
sød som mange andre rom, og dermed heller ikke er lige så tilgængelig. Det 
er en rom, som far tager sig et glas af, når han er alene, og ikke en rom, 
som alle vil bryde sig om, fordi den er meget tør. Romkendere vil sætte stor 
pris på den«. 
</p><p class=" bl-elem">
Vejl. udsalgspris 499 kroner. 
</p>	
</div>

</div></body></html>
