---
layout:     post
title: 	    "Statsadvokat dræbt i Tyrkisk gidseldrama"
post_author:	    
post_date:	    Tue, 31 Mar 2015 22:27:08 +0200
post_site:	    politiken.dk 
post_link:	    http://politiken.dk/udland/ECE2612809/statsadvokat-draebt-i-tyrkisk-gidseldrama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det tyrkiske gidseldrama, hvor en venstreradikal gruppe i dag har tilbageholdt 
en statsadvokat i en retsbygning, er slut.
</p><p>
Den tyrkiske udenrigsminister bekræfter, at gidslet, statsadvokaten Selim 
Kiraz, er død, efter at han tidligt på aftenen blev kørt på hospitalet hårdt 
såret.
</p><p>
Desuden skal to af gidseltagerne være dræbt, har sikkerhedschef Selami Altinok 
i den tyrkiske millionby fortalt.
</p><p>
Sikkerhedsstyrker stormede retsbygningen sidst på eftermiddagen, og vidner på 
stedet hørte en eksplosion og skudsalver.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2612617/doed-dreng-udloeser-blodigt-gidseldrama-i-tyrkisk-retsbygning/">Død dreng udløser blodigt 
gidseldrama i tyrkisk retsbygning</a></p><p>
Den yderliggående gruppe, Det Revolutionære Folks Befrielses-partifront 
(DHKP-C), viste i dag på sin hjemmeside et billede af statsadvokaten med en 
pistol presset mod hovedet.
</p><p>
Senere har gruppen skrevet på Twitter, at tre »venner« skulle 
være dræbt, og at gidslet var hårdt såret, men - på daværende tidspunkt - 
fortsat i live.
</p><h3>
Beskylder parti for drab på 15-årig
</h3><p>
Statsadvokaten har stået i spidsen for en efterforskning af en teenagers død 
under en regeringsfjendtlig demonstration sidste år.
</p><p>
DHKP-C beskylder det store regerende AK-parti for at være skyld i drabet på 
den 15-årige Berkin Elvan. Teenagerens død udløste store uroligheder i flere 
tyrkiske byer for et år siden.
</p><p>
Elvan døde i marts sidste år på et hospital i Istanbul efter at have ligget i 
koma i 269 dage. Han blev dødeligt såret af et tåregashylster, da han var på 
gaden for at købe brød til sin familie under demonstrationer mod 
premierminister Recep Tayyip Erdogan i juni 2013.
</p><p>
Gidseltagerne siger, at de ønsker at se politimanden, som skulle have dræbt 
Elvan, gå til bekendelse på tv, ligesom de kræver, at retsforfølgelse af 
demonstranter indstilles.
</p><p class=" bl-elem">
USA, EU og Tyrkiet har registreret DHKP-C som en terrorgruppe.
</p>	
</div>

</div></body></html>
