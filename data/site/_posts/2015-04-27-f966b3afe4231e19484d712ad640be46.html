---
layout:     post
title: 	    "Anmeldere: Kim Leine skriver som Hemmingway og Conrad"
post_author:	    
post_date:	    Mon, 27 Apr 2015 20:37:47 +0200
post_site:	    politiken.dk 
post_link:	    http://politiken.dk/kultur/boger/ECE2644708/anmeldere-kim-leine-skriver-som-hemmingway-og-conrad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forfatter Kim Leines 598 sider lange roman 'Afgrunden' bliver modtaget med 
stor begejstring af anmelderne herhjemme. 
</p><p>
Efter den stærkt prisbelønnede 1700-talsroman 'Profeterne i Evighedsfjorden' 
fra 2012 har Leine i dag udgivet sin femte roman, hvor emnet er krig og 
krigsmytologi. 
</p><p><b class="ext-link">LÆS INTERVIEW I MAGASINET</b><a class="embeddedlink" href="http://politiken.dk/magasinet/interview/ECE2635010/kim-leine-jeg-fokuserer-paa-hvad-der-er-godt-ved-krig/">Kim Leine: »Jeg 
fokuserer på, hvad der er godt ved krig«</a></p><p>
I bogen følger man tvillingerne Kaj og Ib på godt 20 år fra København, der 
afbryder deres studier og drager til den finske borgerkrig i 1918, hvor de 
kæmper på den »hvide side« mod »bolsjevisme«. 
</p><div class="art-fakta article-box">
<h4 class="">
Anmeldelser</h4>
<h5>
'Afgrunden'</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Politiken: 5 hjerter </li><li>Jyllands-Posten: 6 stjerner </li><li>Berlingske: 5 stjerner </li><li class=" bl-elem">Ekstra Bladet: 5 stjerner </li></ul>
</div>
</div><p>
Det er især de farverige og brutale beskrivelser fra borgerkrigen, som 
anmelderne roser forfatteren for. </p><p>
»Leines særlige billedskabende evne kommer til fuld udfoldelse i de mange 
skildringer af kampene omkring og i Tampere. Frost­skadede tæer, ituskudte 
lemmer, snavs, sekret og blod. Kost bestående af hestekød og sjasket grød. 
Finske eder og afstumpet soldaterhumor. Lange ventetider i skovene, 
kontrasten til de pludselige angreb og udfald. Alt sammen er farver på 
Leines palet, som sat sammen danner et realistisk, ja nærmest naturalistisk, 
krigsmotiv i romanes første del. Leine kender ikke til antydningens kunst. 
Men han kender til detaljens og beskrivelsens«, skriver <a href="http://www.b.dk/kultur/raske-drenge-rejser-ud-saarede-maend-vender-hjem" target="_blank">Berlingskes 
</a>anmelder Per Krogh Hansen. 
</p><h3>
Aldrig kedeligt 
</h3><p>
Berlingske giver 'Afgrunden' fem stjerner' og hæfter sig ved, at man aldrig 
keder sig, selv om romanen er lang. 
</p><div class="art-fakta article-box">
<h4 class="">
Kim Leine</h4>
<h5>
Blå Bog</h5>
<div class="fakta-body" data-buildingblock="embedded_factboxlink">
<p>
Dansk forfatter, født 1961 i Norge. 
</p><p>
Kom til Danmark som 17-årig. 
</p><p>
Her blev han uddannet til sygeplejerske og arbejdede derefter i Grønland i 15 
år. 
</p><p>
I 2004 vendte han tilbage til Danmark og debuterede med erindringsromanen 
’Kalak’ i 2007. 
</p><p>
Har derefter udgivet romanerne ’Valdemarsdag’ (2008), ’Tunu’(2009) og 
’Profeterne i Evighedsfjorden’, der udkom i 2012 og indbragte ham Nordisk 
Råds Litteraturpris i 2013. 
</p><p class=" bl-elem">
Kim Leine har desuden modtaget bl.a. De Gyldne Laurbær, Weekendavisens 
Litteraturpris, Politikens Litteraturpris og DR Romanprisen. 
</p>
</div>
</div><p>
Efter den kortvarige borgerkrig i Finland vender tvillingerne hjem som 
forandret. Sjælen er og identiteten er væk. De længes efter krigen. Og da 
Anden Verdenskrig bryder ud melder Kaj, der arbejder som journalist på 
Ekstra Bladet, og Ib, der bliver uddannet læge, sig i ind i 
modstandsbevægelsen. Afgørende for denne beslutning er Kajs forbindelse til 
en jødisk elskerinde fra Leipzig, Josepha. Mere skal vi ikke afsløre, for 
ikke at ødelægge det for dem, der skulle have lyst til at læse bogen. 
</p><p>
For Politikens anmelder Lasse Horne Kjældgaard flyver årene og siderne også af 
sted under læsningen »ikke mindst på grund af det veldrejede plot«. Han 
kvitterer med fem hjerter. 
</p><p><b class="ext-link">LÆS POLITIKENS ANMELDELSE </b><a class="embeddedlink" href="http://politiken.dk/kultur/boger/ECE2644323/mesterhypnotisoeren-leine-har-begaaet-endnu-en-medrivende-afgrundsroman/">Mesterhypnotisøren 
Leine har begået endnu en medrivende afgrundsroman</a></p><p>
»Facittet er, at Kim Leine har begået endnu en medrivende afgrundsdyrkende 
roman, med stor forstand på uforståeligheden i menneskers adfærd. Han vender 
ikke sky sit blik for sindets kløfter – og ser endda både sig selv og 
læseren i øjnene med et ironisk glimt. Under et af Ibrahims hypnotiske shows 
bilder han en kvinde ind, at hun har højdeskræk: »hun hagede sig fast i ham, 
fuldstændigt rædselsslagen, og kiggede ned i en indbildt afgrund, mens 
latteren bragede løs nede i salen. Det er præcis dét, romanens læsere gør: 
kigger ned i indbildte afgrunde, med Kim Leine i rollen som erfaren 
mesterhypnotisør«, runder Lasse Horne Kjældgaard sin anmeldelse af med i 
Politiken. 
</p><h3>
Leine overgår sig selv 
</h3><p>
»Sådan, Kim Leine! Så har den sidste skeptiker også overgivet sig: ”Afgrunden” 
er en bragende god roman« indleder Jyllands-Postens Henriette Bacher Lind 
sin <a href="http://www.jyllands-posten.dk/protected/premium/kultur/anmeldelser/litteratur/ECE7656740/%C2%BBKrigen-er-min-hyrde-mig-skal-intet-fattes%C2%AB/" target="_blank">anmeldelse</a>. </p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Afgrunden_931333w.jpg" alt="" border="0"/></span></p><p>
Hun er så begejstret for romanen, at den får topkarakter - 6 stjerner giver 
Jyllands-Posten, fordi Leine, der fik Nordisk Råds Litteraturpris i 2013, 
overgår sig selv med 'Afgrunden'. 
</p><p>
Leines detaljerede sprog får Kristeligt Dagblads anmelder Liselotte Wiemers 
til at tænke på Hemmingway, Conrad og Remarque. 
</p><p>
»I sin nye roman viser Kim Leine endnu en gang sit sproglige mesterskab. Ikke 
mindst de uendelige kampe i Finland er beskrevet med en udførlighed i 
detaljen, en potens i afmagten, en fuldkommen uforfærdet evne til at gå 
planken ud. Intet er for ulækkert, intet er for grimt, klamt, forfærdende, 
ubeskriveligt. Livet skal konfronteres. Og man kommer uvilkårligt her til at 
tænke på de helt store forbilleder fra verdenslitteraturen som Hemingway, 
Conrad og Remarque. Jeg udlever mine dæmoner i mine romaner, skriver Kim 
Leine selv«, lyder det i Liselotte Wiemers anmeldelse i <a target="_blank" href="http://www.kristeligt-dagblad.dk/kultur/skimte-en-solopgang-midt-i-slagmarkens-blodpoel">Kristelig 
Dagblad</a>. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1884217/kim-leine-faar-de-gyldne-laurbaer/">Kim Leine får De Gyldne 
Laurbær </a></p>	
</div>

</div></body></html>
