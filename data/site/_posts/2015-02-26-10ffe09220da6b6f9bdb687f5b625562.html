---
layout:     post
title: 	    "Konflikt: Hovedsponsor truer med at forlade DBU"
post_author:	    
post_date:	    Thu, 26 Feb 2015 09:50:26 +0100
post_site:	    politiken.dk 
post_link:	    http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Boldspil-Unions (DBU) metoder i den igangværende konflikt med de danske 
landsholdsspillere i fodbold har vakt bestyrtelse i 3F, der siden 2005 har 
sponsoreret kvindelandsholdet. 
</p><p>
Faktisk så meget, at fagforeningen overvejer at trække sig som hovedsponsor. 
</p><p><b class="ext-link">OPTRAPNING:</b><a class="embeddedlink" href="http://politiken.dk/sport/fodbold/ECE2563448/konflikten-optrappes-landsholdspillerne-boykotter-dbus-prisuddeling/">Landsholdspillerne boykotter DBU's 
prisuddeling</a></p><p>
»Hvis dette billede består, og parterne ikke finder hinanden, vil vi se på 
vores engagement med DBU. Dette illustrerer en tankegang på det danske 
arbejdsmarked, som ikke er forenelig med vores værdier. Når det ikke er det, 
er det i mine øjne svært at sponsere en organisation med den adfærd«, siger 
3F's kommunikationschef, Nicolai Kampmann, til Jyllands-Posten. 
</p><p><b>Individuelle aftaler upopulært</b></p><p>
3F's utilfredshed skyldes, at DBU fremover ønsker at indgå individuelle 
aftaler med spillerne om deres kommercielle rettigheder og forpligtelser i 
forbindelse med landsholdssamlinger. 
</p><p>
Disse aftaler er hidtil blevet indgået med Spillerforeningen som spillernes 
repræsentant, og det skal de fortsat ifølge 3F. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/">DBU-boss finder konflikt med 
spillerne beklagelig</a></p><p>
»Vi har et aftalebaseret system i Danmark mellem arbejdsgivere og 
lønmodtagere. Når spillerne som lønmodtagere har valgt, at Spillerforeningen 
repræsenterer dem, kan vi som fagforening slet ikke forstå, at DBU ikke vil 
lave aftaler med den repræsentant«, siger Nicolai Kampmann. 
</p><p>
Ifølge Jyllands-Posten lægger 3F årligt omkring to millioner kroner i DBU's 
kasse som sponsor for kvindelandsholdet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/sport/fodbold/EM-kvalifikation/ECE2561415/dbu-ansaetter-trods-konflikt-behov-for-ekstra-traener/">DBU ansætter trods konflikt: 
Behov for ekstra træner</a></p><p>
Torsdag bliver forhandlingerne mellem DBU og spillerne genoptaget. 
</p><p>
Onsdag meddelte spillerne fra A-landsholdet, U21-landsholdet og 
kvindelandsholdet, at de står sammen i konflikten. 
</p><p>
DBU vil på grund af dårlig økonomi have landsholdsspillerne til at gå 17 
procent ned i løn. 
</p><p class=" bl-elem">
Hvis ikke spillerne accepterer inden den 2. marts, må landstræner Morten Olsen 
se bort fra spillerne i det første halvår af 2015. 
</p>	
</div>
</div></body></html>
