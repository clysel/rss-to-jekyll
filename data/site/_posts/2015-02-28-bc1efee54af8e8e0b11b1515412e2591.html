---
layout:     post
title: 	    "Sportsdøgnet: Dansk medaljeregn ved EM og elendig runde af Bjørn"
post_author:	    
post_date:	    Sat, 28 Feb 2015 18:38:17 +0100
post_site:	    politiken.dk 
post_link:	    http://politiken.dk/sport/ECE2567880/sportsdoegnet-dansk-medaljeregn-ved-em-og-elendig-runde-af-bjoern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Bueskydning: </b>Der er nærmest dansk medaljeregn ved indendørs-EM i 
slovenske Koper. Dagen efter bronzen i hold-compound var der både guld og 
sølv til de danske atleter. Stephan Hansen tabte den individuelle 
compound-finale til italieneren Sergio Pagni 147-149, mens juniorskytten 
Sarah Holst blev europamester i samme disciplin ved at slå belgieren Lena 
Meynen Degryse 146-141. 
</p><p><b>Golf:</b> Thomas Bjørn får ufrivilligt fri resten af weekenden. Danskeren 
missede cuttet efter en forfærdelig 2. runde ved PGA-turneringen Honda 
Classic i Florida. Bjørn færdigspillede 2. runde lørdag, da dele af 
fredagens runde blev udsat som følge af mørkets frembrud. Bjørn genoptog 
runden med en bogey på hul 12 og derefter blev det til to bogeys og en 
dobbeltbogey. Ireren Padraig Harrington fører i syv slag under par, og 
jagtes af Patrick Reed i seks slag under par, mens Ian Poulter og Brendan 
Steele er fem under. 
</p><p><b>Cykling:</b> For Danmarks - og en af verdens - mest vindende cykelryttere 
sidste sæson Magnus Cort vil dagens debut som professionel på det australske 
storhold Orica-GreenEdge i det 198 km lange La Classic Sud-Ardèche givetvis 
ikke blive husket som en af karrierens mest mindeværdige oplevelser. Det 
22-årige danske stortalent var nemlig blandt de knap 60 mand, som valgte at 
stå af, inden strabadserne på de franske landeveje var fuldført. 
</p><p><b class="ext-link">Læs mere her:</b><a class="embeddedlink" href="http://politiken.dk/sport/cykling/ECE2568203/stortalents-debut-gaar-hurtigt-i-glemmebogen/">Stortalents debut går hurtigt 
i glemmebogen</a></p><p><b>Ishockey:</b> Tjekken Petr Kalus tabte hovedet i slutsekunderne af 
fredagens overraskende Herning-nederlag til Rungsted i Metal Ligaens 
slutspil. Herning-spilleren får to spilledages karantæne, fordi han sparkede 
en modstander, som han inden da havde slået i isen. Det oplyser 
formanden for Dansk Ishockey Unions Disciplinærudvalg, Henrik Klinkvort, til 
Ritzau.
</p><p><b>Fodbold:</b> Lille med Simon Kjær på banen i hele kampen vandt lørdag med 
2-1 på hjemmebane over topholdet Lyon i den bedste franske fodboldrække. 
Værterne kom bagud efter tre minutter, men to Lille-scoringer efter pausen 
sikrede sejren. Simon Kjær og co. er placeret i ligaens brede midterfelt 
hele 19 point efter Lyon. 
</p><p><b>Alpin ski: </b>De østrigske mænd gjorde rent bord i styrtløbet i 
Garmisch-Partenkirchen. Hannes Reichelt, der ligesom sine landsmænd skuffede 
ved VM-styrtløbet i Beaver Creek tidligere i denne måned, vandt med 1/100 
sekund foran Romed Baumann, mens Matthias Mayer blev 3'er yderligere 23/100 
efter. I kvindernes World Cup blev Super-G-løbet i bulgarske Bankso afbrudt, 
da 13 løbere havde været på pisten. Tæt tåge skabte farlige forhold, hvorfor 
aktiviteterne blev indstillet. 
</p><p><b>Golf:</b> En runde i fire slag over par fik Joachim B. Hansen til at rasle 
langt ned i den samlede stilling i European Tour-turneringen Joburg Open i 
Sydafrika. På banen i Johannesburg havde danskeren sin hidtil dårligste dag, 
og han mistede 38 pladser i den samlede stilling, så han nu er delt nummer 
57. Joachim B. Hansen brugte 76 slag lørdag og er samlet fire slag under 
par. Det er 10 slag dårligere end sydafrikaneren Wallie Coetsee, som fører 
med 14 slag under par. 
</p><p><b>Golf:</b> Det lykkedes ikke for Nanna Koerstz Madsen at holde pladsen i den 
absolutte top på andendagen af Ladies European Tour-turneringen ISPS Handa 
NZ Women's Open i New Zealand. Lørdag gik den danske golfspiller anden runde 
i 69 slag, så hun samlet indtager en delt femteplads i 136 slag. 17-årige 
Lydia Ko fra New Zealand gik til gengæld en kanonrunde i 61 slag, så hun har 
en føring på tre slag. 
</p><p><b>Formel 1:</b> Kevin Magnussen bliver lørdag sat bag rattet for McLaren i en 
testkørsel i Barcelona. Den 22-årige dansker skal køre holdets racer i en af 
de sidste finpudsninger før sæsonens første grandprix, der køres i 
Australien om to uger. Magnussen har før denne sæson mistet sit sæde til 
spanske Fernando Alonso, der i sidste uge kørte galt og efterfølgende blev 
indlagt på hospitalet. 
</p><p><b class="ext-link">Nr. 5 i Barcelona: </b><a class="embeddedlink" href="http://politiken.dk/sport/formel1/ECE2567981/kevin-magnussen-imponerer-i-spansk-test/">Kevin Magnussen imponerer i 
test</a></p><p><b>Håndbold:</b> Viborg HK har fyret cheftræner Christian Dalmose med 
øjeblikkelig virkning. Fyringen sker, dagen før Viborgs kvinder skal spille 
Champions League-udekampen mod Metz i Frankrig. Viborg HK, der har været 
hårdt ramt af skader, har tabt fem kampe på stribe - to i Champions 
League-mellemrunden og tre i Boxer Dameligaen. 
</p><p><b class="ext-link">Mere om fyringen:</b><a class="embeddedlink" href="http://politiken.dk/sport/haandbold/ECE2567909/kloeft-mellem-traener-og-spillere-udloeser-fyreseddel/">Kløft mellem træner og spillere 
udløser fyreseddel</a></p><p class="art-ext-other">

</p><p/><p><b>Ishockey:</b> Frederik Andersen var tilbage i truppen, men målmanden måtte 
nøjes med at se til fra udskiftningsboksen, da Anaheim Ducks natten til 
lørdag dansk tid hentede en flot sejr i NHL. Anaheim var bagud 0-2 før 
tredje og sidste periode mod Los Angeles Kings, men med fire scoringer på 
stribe endte Anaheim med at vinde 4-2. 
</p><p><b>Fodbold:</b> Bayern München viste endnu en gang skræmmende styrke, da de 
regerende tyske mestre fredag slog FC Köln med 4-1 i Bundesligaen. Ligaens 
suveræne førerhold havde chancer til en endnu større sejr over de gæstende 
nedrykningskandidater. 
</p><p class=" bl-elem"><b>Ishockey:</b> Som vinder af grundspillet havde Herning selv valgt Rungsted 
som modstander i kvartfinalen, men det kan vise sig at være en dum idé. På 
hjemmebane blev herningenserne fredag aften slået med 1-3 af gæsterne, der 
sluttede som nummer syv i grundspillet. Odense Bulldogs, der langt hen i 
sæsonen førte grundspillet, kom også skidt i gang med kvartfinalerne, da 
fynboerne tabte 1-2 på egen is til Esbjerg. Frederikshavn White Hawks slog 
Aalborg Pirates 4-0, mens Sønderjyske vandt med 5-2 over Rødovre. 
</p>	
</div>
</div></body></html>
