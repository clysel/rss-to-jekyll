---
layout:     post
title: 	    "Katy Perry gav én på sinkadusen, men manglede musikalsk mindeværdighed"
post_author:	    
post_date:	    Sun, 08 Mar 2015 12:19:54 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2578326/katy-perry-gav-n-paa-sinkadusen-men-manglede-musikalsk-mindevaerdighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis jeg var tolv år gammel, ville min hjerne sandsynligvis være smeltet på 
nuværende tidspunkt: Katy Perry hænger i et par kulørte balloner fem meter 
over mit hoved, mens hun synger ’Birthday’. 
</p><div class="art-fakta article-box">
<h4 class="">
Koncertanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Katy Perry. Boxen, Herning. Lørdag.
</p></div>
</div><p>
Som en neonudegave af Klokkeblomst svæver hun rundt om den gigantisk, 
selvlysende, blå fødselsdagskage, der er rejst på podiet midt i 
publikumshavet. Hundredvis af balloner vælter ned fra det sorte loft, mens 
hun synger: </p><p>
»So let me get you in your birthday suit/ It's time to bring out the big 
balloons«. 
</p><p>
Jeg tror, de sidste nerveforbindelser i kraniekassen vil være svitset af på en 
aften, hvor Katy Perry med et sansebombardement af en koncert har skiftet 
kostume som en hvirvelvind og fragtet godt 14.000 højlydt begejstrede fans 
fra en abstrakt punkplanet af laserlys til det gamle Ægypten, fra et 
diskotek i 1990’erne til internettets overdrev af LOL-katte. For til sidst 
af holde en børnefødselsdag ude af proportioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2568522/kraftwerk-var-maegtige-og-skroebelige-i-to-af-deres-otte-albumkoncerter/">Kraftwerk var mægtige og 
skrøbelige i to af deres otte albumkoncerter</a></p><p>
Hvis jeg var 12 år ville min telefon nok også være smeltet. Af at indsamle og 
uploade billeder af akrobater på en flyvende diamant, en ildsprudlende 
guitar, jazz-nuttede katte på udflugt fra musicalen 'Cats', dansende 
twerk-mumier, svævende emoji-balloner på størrelse med varevogne, flagrende 
sommerfugle i alle farver og eksplosioner af maling i en hvid gummicelle. 
Min telefon og jeg vil huske den her koncert i rigtigt, mange år. 
</p><h3>
Hjerne bobler som kogende plastik 
</h3><p>
Nu er jeg så 41 år og en mand fra middelklassen, der vist skulle have taget 
mine børn med. Når nu alle andre har taget deres med. Min hjerne bobler som 
kogende plastic efter mere end to timer i selskab med 30-årige Katy Perry. 
Hun har ikke bare revet og flået i min opmærksomhed, men også trykket mine 
trommehinder ind med sin lyserøde orkan-pop. Jeg sidder bare mere tilbage 
med fornemmelsen af en sjov tur i cirkus end en fantastisk koncert. 
</p><p>
For lige meget, hvor mange balloner, der bliver hældt ned i hovedet på mig, og 
hvor højt Katy Perry brøler, bliver ’Birthday’ ved med at være en mindre en 
middelmådig popsang. Der er ingen tvivl om, at Katy Perry gav sit teenage- 
og tweenie-publikum en på sinkadusen lørdag aften. På samme måde som en tur 
i en vild rutsjebane kan. 
</p><div class="art-quote article-box">
<p class="quote"/>
<blockquote>
<p class="quote-txt">
Katy Perry har kun én lydstyrke, og for fuld styrke - ligesom der er skruet 
helt op for pastelfarverne i hendes showet, er hendes popsange en vindkanon 
i øret
</p>
</blockquote>
</div><p>
Hendes spektakulære show var gearet til en overstimuleret generation, der 
zapper og swiper videre,inden noget når at sætte skyggen af et mærke på 
hornhinden. Det kan være grotesk underholdende. </p><p>
Med 180 km/t drønende Perry hen over os med sine dansere, mange sceneskift og 
så et band, der mest var med som pynt. De stod i baggrunden med selvlysende 
guitarer og spillede samme mindre betydningsfulde rolle som musikken gjorde 
i Boxen. 
</p><p>
Katy Perry sang vel også kun omkring halvdelen af det, der kom bragende ud af 
højtalerne. Hun havde travlt med andre opgaver i det stramt koreograferede 
forløb. Men når hun sang, var det som altid med stormstyrke. Katy Perry har 
kun én lydstyrke, og for fuld styrke. Ligesom der er skruet helt op for 
pastelfarverne i hendes showet, er hendes popsange en vindkanon i øret. Alle 
knapper på én gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2564740/dangelo-var-ventetiden-vaerd/">D'Angelo var ventetiden værd</a></p><p>
Nogle gange er det vellykket. Som den bombastiske åbner, 'Roar' og det 
majestætiske fyrværkeri af et punktum, 'Fireworks'. Al for ofte er sangene 
dog skåret efter laveste fællesnævner og lever udelukkende på effekten i 
Katy Perrys stemme. Hvis de altså ikke bliver camoufleret med pyroteknik 
eller piskes op med endnu et marcherende eurodance-beat. 
</p><p>
Men hun er også oppe mod en flygtig og medieret opmærksomhed. Piger og drenge 
på forreste række så på hende gennem deres mobiler - selv da hun bukkede sig 
ned og var 40 cm fra deres ansigter. 
</p><h3>
Ikke mange smil i hurlumhejhuset 
</h3><p>
Da Miley Cyrus sidste år lagde vejen forbi Danmark med et lignende rodeo-ridt 
af visuelle effekter og kulturelle kortslutninger, var det skægt, rebelsk og 
båret af Cyrus' åbenlyse glæde ved at lave rav i gaden. 
</p><p>
I Katy Perrys hurlumhejhus er der ikke mange, der smiler. ’The Prismatic World 
Tour’ bliver båret igennem af Perrys råstyrke, ikke hendes charme. 
</p><p>
Ikke at hun er en dårlig entertainer, når hun bryder den stramme køreplan op 
med løs snak og trækker publikummer på scenen. Problemet er bare det samme: 
hun overdriver sine virkemidler. Katy Perry råber os ikke op, hun skriger. 
Med en stemme, der tilhører en tegneseriemus. Hun vakler mellem at være rap 
i replikken og verdensfjern amerikaner, der trak et par buhråb fra salen med 
al sin snak om, hvor meget hun elsker København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2556719/kejtede-alt-j-kaempede-med-tyngden-i-tap1/">Kejtede Alt-J kæmpede med 
tyngden i Tap1</a></p><p>
Både børn og voksne var fladmaste efter den omgang. Nogle med mere glæde i de 
trætte øjne end andre. De fleste lignede nogen, der havde brug for luft. 
</p><p class=" bl-elem">
Det kunne Katy Perrys show også godt bruge. Da hun midtvejs stillede sig ud på 
podiet og med et akustisk sæt skrællede de mange præindspillede spor af 
lyden, viste hun med en fornem version af den hymniske 'By The Grace Of 
God', at hun faktisk godt kan holde lidt igen. Og med sin store stemme give 
sangene dynamik. Det savnede både de og hendes turbooverhaling af et show 
resten af aftenen. 
</p>	
</div>
</div></body></html>
