---
layout:     post
title: 	    "Ny EU-strategi åbner e-handelen i Europa"
post_author:	    Adam Fribo
post_date:	    Mon, 11 May 2015 12:01:38 +0000
post_site:	    www.version2.dk 
post_link:	    http://www.version2.dk/artikel/ny-eu-strategi-aabner-e-handelen-i-europa-182845?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>EU-kommissionen har fremlagt en længe ventet strategi med en række initiativer, der skal forbedre det indre digital marked i EU.</p>

<p>Strategien skal gøre 28 digitale markeder til et, og den indeholder helt konkret 16 forslag, der blandt andet skal harmonisere landenes regler for forbrugerbeskyttelse, gøre pakkelevering billigere og slå ned på ubegrundet geografisk blokering.</p>

<p>»Jeg vil se, at alle kunder får det bedste tilbud, og at alle virksomheder får adgang til det størst mulige marked, uanset hvor de befinder sig i Europa. For præcis et år siden lovede jeg at gøre det til en af mine højeste prioriteter at skabe et fuldt ud digitalt indre marked i EU. Det løfte indfrier vi i dag. De 16 trin i vores strategi for et digitalt indre marked vil hjælpe os med at skabe et indre marked, der passer til den digitale tidsalder,« udtaler kommissionsformand Jean-Claude Juncker.</p>



<p>Strategien skal nu være grundlag for konkrete lovforslag, og EU-Kommissionen forventer, at initiativerne vil skabe øget vækst for mere end 3 milliarder kroner om året, hvis de gennemføres, ligesom de også forventes at skabe hundredetusinder af nye job i de 28 medlemslande.</p>

<p>Du kan se de 16 forslag fra EU-kommissionen <a href="http://europa.eu/rapid/press-release_IP-15-4919_da.htm">her</a>.</p>
  </section>

  
  
  
  </div></body></html>
