---
layout:     post
title: 	    "Lederflugt hos Atea: 13 chefer og direktører væk på et år"
post_author:	    Adam Fribo
post_date:	    Mon, 27 Apr 2015 10:06:38 +0000
post_site:	    www.version2.dk 
post_link:	    http://www.version2.dk/artikel/lederflugt-hos-atea-13-chefer-og-direktoerer-vaek-paa-et-aar-158530?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Direktører og chefer har i det seneste år forladt Atea i stor stil. Hele 13 personer har forladt de øverste lag af danmarks største it-forhandler inden for de seneste 12 måneder.</p>

<p>Det skriver <a href="http://www.computerworld.dk/art/233747/atea-ramt-af-chef-flugt-historien-om-13-chefers-exit-p-blot-et-r?utm_source=RSS&amp;utm_medium=RSS&amp;utm_campaign=RSS">Computerworld</a>.</p>

<p>Chefflugten startede, da Claus Hougesen sidste år sagde farvel og tak og fratrådte sin stilling som koncernchef og administrerende direktør for den danske del af Atea.</p>

<p>Claus Hougesen har siden købt sig ind i den svenske virksomhed Informationsteknik, der skal være base for udviklingen af en ny it-forhandler under navnet 3Ait. En direkte konkurrent til Atea.</p>



<p>Og Hougesen har indtil videre taget fem ledende Atea-ansatte med sig. Det drejer sig blandt andet om tre salgsdirektører og en mobility-direktør.</p>

<p>Den tidligere topchef i Atea afviser dog, at det er et selvstændigt mål at stjæle ansatte fra sin tidligere arbejdsplads.</p>

<p>»Vi går ikke efter Atea-folk, men efter de bedste,« siger han til Computerworld.</p>

<p>Andre direktører har skiftet Atea ud med Miracle og Konica Minolta, og i Atea Danmarks øverste direktion finder man nu kun en enkelt genganger i forhold til for et år siden.</p>


  </section>

      </div></body></html>
