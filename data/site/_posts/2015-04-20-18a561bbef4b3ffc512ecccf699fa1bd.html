---
layout:     post
title: 	    "Alle vragrester fra Germanwings-fly er samlet op"
post_author:	    
post_date:	    Mon, 20 Apr 2015 18:57:52 +0200
post_site:	    politiken.dk 
post_link:	    http://politiken.dk/udland/ECE2635968/alle-vragrester-fra-germanwings-fly-er-samlet-op/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alle vragrester fra det Germanwings-fly, som styrtede ned i Alperne 24. marts 
med 150 døde til følge, er samlet op og fjernet fra området, bekræfter en 
talsmand for fransk militærpoliti til nyhedsbureauet dpa.
</p><p>
Redningsarbejdere har opsamlet 42 ton materiale, og andre hold har nu indledt 
arbejdet med at rense området for de giftstoffer, som flyet har efterladt.
</p><p>
Der var fire ton brændstof og 95 liter olie på flyet, da andenpiloten Andreas 
Lubitz - ifølge anklagerens udlægning - styrede det store passagerfly 
direkte i døden.
</p><h3>
Motiv efterforskes stadig
</h3><p>
De tyske efterforskere er fortsat i gang med at afklare motivet for, at Lubitz 
bevidst låste døren til cockpittet, og satte flyet på skæbnekurs.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2632119/da-150-personer-blev-ofre-for-en-enkelt-mands-uforstaaelige-handling/">Da 150 personer blev ofre for 
en enkelt mands uforståelige handling</a></p><p>
Den tyske anklagemyndighed har tidligere fortalt, at Andrea Lubitz for flere 
år siden blev diagnosticeret som selvmordstruet, men at han siden havde 
fremstået stabil.
</p><p>
Læger havde for nylig vurderet, at der ikke var tegn på, at Lubitz ønskede at 
skade sig selv eller andre.
</p><p class=" bl-elem">
Han var i behandling hos neurologer og psykiatere, som havde sygemeldt 
andenpiloten flere gange. Der er blandt andet fundet en sygemelding for 24. 
marts, da flyet styrtede ned, hos piloten.
</p>	
</div>

</div></body></html>
