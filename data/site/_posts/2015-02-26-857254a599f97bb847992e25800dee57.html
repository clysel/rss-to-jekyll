---
layout:     post
title: 	    "Forrykt poet fra 1810 tackles overraskende forskelligt på nye udgivelser"
post_author:	    
post_date:	    Thu, 26 Feb 2015 22:12:58 +0100
post_site:	    politiken.dk 
post_link:	    http://politiken.dk/kultur/musik/cd-klassisk/ECE2564920/forrykt-poet-fra-1810-tackles-overraskende-forskelligt-paa-nye-udgivelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Robert Schumann var jævnaldrende med Chopin. Begge blev født i 1810, og 
ligesom polakken Chopin havde tyskeren Schumann fra begyndelsen klaveret som 
sit instrument. 
</p><p>
Men i modsætning til Chopin, der nok var svagelig, var Schumann forrykt, og to 
år inden sin død i 1856 forsøgte han selvmord ved at hoppe i Rhinen, 
hvorefter han lod sig indlægge. 
</p><p>
Schumann er romantikkens måske skizofrene – eller ifølge et andet nutidigt bud 
på en diagnose personlighedsforstyrrede – poet. Og hvordan skal og kan hans 
klavermusik så spilles?
</p><div class="art-quote article-box">
<p class="quote"/>
<blockquote>
<p class="quote-txt">
Schumann vaklede på ægte romantisk vis mellem litteraturen og 
musikken
</p>
</blockquote>
</div><p>
Fire aktuelle album giver bud, der er mere forskellige, end man næsten skulle 
tro muligt ud fra den grundlæggende præmis, flyglets nøgterne række af sorte 
og hvide tangenter udstikker.</p><h3>
Klirrende klart 
</h3><p>
Schumanns nulevende landsmand, pianisten Andreas Staier er specialist på 
historiske klaverinstrumenter. Til den seneste udgivelse i sit igangværende 
Schumanneventyr har han valgt et flygel af mærket Erard fremstillet i Paris 
i 1837, da Schumann var 27 år. 
</p><div class="art-fakta article-box">
<h4 class="">
Andreas Staier</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Schumann: Variationer og fantasistykker
</p><p class=" bl-elem">
Harmonia Mundi.
</p>
</div>
</div><p>
Dermed kan det ikke blive mere samtidigt eller originalt, for 1837 var netop 
året, da den unge, følsomme Schumann komponerede sine ’Fantasistykker’ opus 
12.</p><p>
Andreas Staier spiller stykkerne klirrende klart på det historiske flygel, og 
han sørger for at lade samtidigt noterede akkordtoner komme klattende lidt 
efter hinanden, for sådan gjorde man på Schumanns tid. Det er romantisk 
opførelsespraksis. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2523059/klassisk-koncert-var-en-raa-bralrende-boksekamp/">Klassisk koncert var en rå, 
bralrende boksekamp</a></p><p>
Men albummet spænder over hele Schumanns produktion. Lige fra hans opus 1 i 
form af en serie variationer over navnet på en vis frøken Abegg, hvis 
efternavn gemmer på lutter tonenavne, og frem til de sene, groteske 
’Geister-variationer’, som Schumann skrev, mens han hørte engle- og 
djævlestemmer, og som blev hans sidste værk inden nerveanstalten. 
</p><p>
Staier har en gennemgående opmærksomhed for det følsomme og sammensatte hos 
Schumann. Musikken sanses, mens den danser og strømmer, og kun den sidste af 
de sene spøgelsesvariationer tåger ud på det historiske instrument, hvilket 
jo passer fint med musikkens indhold. 
</p><h3>
Klarhed og balance i sit spil 
</h3><div class="art-fakta article-box">
<h4 class="">
Paul Lewis</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Schumann: Fantasi i C-dur m.m
</p><p class=" bl-elem">
Harmonia Mundi.
</p>
</div>
</div><p>
Albummet rummer to sæt af ’Fantasistykker’, og hvor lyrikken og de flamboyante 
opsving præger opus 12, var fantasistykkerne opus 111 egentlig tænkt som tre 
sangbare, romantiske stykker. Men også her svinger musikken omkring det 
forblæste, mens Staier indfanger det melodisk udtryksfulde.</p><p>
Han lodder de følelsesmæssige dybder på et instrument, hvis rungende-sprøde, 
lidt skramlende klang mange nok lige vil skulle vænne sig til, og 
sammenligner man med en ny indspilning af Schumanns store klaverkomposition, 
fantasien i C-dur, kunne forskellen dårligt være større. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2488086/anmelderne-vaelger-her-er-de-bedste-klassiske-albums-i-2014/">Anmelderne vælger: Her er de 
bedste klassiske albums i 2014</a></p><p>
Den britiske pianist Paul Lewis har kultiveret en klarhed og balance i sit 
spil, der er åbenlyst inspireret af hans mentor, Alfred Brendel. Med 
apollinsk ligevægt får musikken lov at tale selv. Her er vi definitivt 
rykket ud af den historiske 1800-tals-kontekst og ind i vor tids 
Steinwayland, hvor sublim egalitet er konge, og på disse præmisser er Paul 
Lewis’ Schumann-bud mesterligt. 
</p><p>
Havde han ikke koblet det med en klar og muskelstærk, men også mærkeligt 
uvarieret og farvefattig fortolkning af russeren Mussorgskijs 
’Udstillingsbilleder’, havde der været flere end fire hjerter til denne 
ambitiøse sværvægter af et album med to af musikhistoriens helt store 
klaverværker. 
</p><h3>
Fremragende udgivelse 
</h3><p>
Mindre end fremragende kan man imidlertid ikke kalde et andet ekstremt 
velovervejet Schumannalbum. Den 30-årige israelske pianist Boris Giltburg 
har samlet tre af Schumanns oftest opførte klavercyklusser på en cd, og der 
er både sarthed og brede opmarcher i de tidlige ’Papillons’. 
</p><div class="art-fakta article-box">
<h4 class="">
Boris Giltburg</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Schumann: Carnaval, Davidsbündlertänze m.m
</p><p class=" bl-elem">
Naxos.
</p>
</div>
</div><p/><p>
De såkaldte Davidsbündler-danse refererer til Schumanns idé om et progressivt 
kunstnerisk broderskab, og musikkens satser har schwung såvel som ro og 
klarhed, mens ’Carnaval’ er et optog af virkelige personer og drømmefigurer. 
</p><p>
Herunder to diametralt modsatte personlighedsafspaltninger i form af 
komponistens egen indadvendte og udadvendte side, der har fået navnene 
Eusebius og Florestan. Begge medlemmer af hans Davidsbund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2162478/her-er-aarets-24-bedste-klassiske-album/">Her er årets 24 bedste 
klassiske album</a></p><p>
Styrkerne hos russiskfødte Boris Giltburg er klarhed, renhed og kontrol til 
fingerspidserne. Plus, vel at mærke, det mål af følsomt nærvær, der får 
musikken til at leve. Det er ganske imponerende. 
</p><p>
Men selv om Paul Lewis’ Schumann er mesterlig, og Giltburgs får én til at 
notere, at her er en af vor tids vigtige nye pianister, så er det fra en 
helt anden side, denne Schumann-rundes overrumplende udspil kommer. 
</p><h3>
Poetisk dybde 
</h3><p>
Argentinske Nelson Goerner har mindst lige så meget styrke i fingrene som 
Lewis og Giltburg. Men ud over det har han en helt anden enkel og poetisk 
dybde. 
</p><div class="art-fakta article-box">
<h4 class="">
Nelson Goerner</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div>
<p>
Schumann: Kreisleriana, Symfoniske etuder m.m.
</p><p class=" bl-elem">
Zig-Zag Territoires.
</p>
</div>
</div><p/><p>
Goerner viser fingerfærdighederne i Schumanns ’Symfoniske etuder’ og i 
’Kreisleriana’, som Schumann skrev i en raptus på kun fire dage. Men han 
viser også et åndsslægtskab med selve kernen i musikken. 
</p><p>
Schumann vaklede på ægte romantisk vis mellem litteraturen og musikken som 
medie for sin kunstneriske udtrykstrang, og i disse stykker, inspireret af 
den fantastiske kapelmester Kreisler hos E.T.A. Hoffmann, er Goerner så 
tungt rugende, mørkfarvet og hypnotisk fabulerende, at man må give sig hen. 
</p><h3>
Fyrer den af 
</h3><p>
I sin perfekt åndende, pedalindsvøbte realisering af etuderne tager han de 
posthumt udgivne med, som Schumann ellers selv valgte fra. Simpelt hen fordi 
de, som Goerner argumenterer for i noterne til sit album, er for smukke til 
at udelade. 
</p><p>
De posthume etuder understreger den indadvendte side i et værk, hvor det 
udadvendte ellers fylder meget. Og var der to poler, Schumann vaklede 
mellem, var det netop det udadvendt flamboyante og det indadvendt tænksomme. 
</p><p>
Nelson Goerner lever sig ind i musikken, men fyrer den også af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2016132/resolut-praestation-og-medrivende-spil-redder-ung-pianist/">Resolut præstation og 
medrivende spil redder ung pianist</a></p><p>
Med tilføjelsen af Schumanns hundesvære ’Toccata’ opus 7 kommer man til at 
sammenligne Goerner med tidligere tiders klavermestre som Cziffra, Richter 
og Horowitz, og med en skarp, klar og fremadrettet attitude til musikken 
holder han faktisk til det. 
</p><p>
Der er forskelle mellem Horowitz’ ryggesløse virtuositet og Goerners styrke, 
ro og overblik. Men alene det, at man mindes om de store heltes 
superkræfter, er et stærkt argument for at kaste sig over Goerners 
forløsende, romantisk åndende bud på den forrykte romantikers musik. 
</p><p class="art-ext-other">

</p><p class=" bl-elem"/>	
</div>
</div></body></html>
