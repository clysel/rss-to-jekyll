---
layout:     post
title: 	    "Kan burgerboblen overhovedet briste?"
post_author:	    
post_date:	    Wed, 22 Apr 2015 19:46:28 +0200
post_site:	    politiken.dk 
post_link:	    http://politiken.dk/mad/ECE2637010/kan-burgerboblen-overhovedet-briste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
»Jeg kan ikke komme i tanke om noget i restaurationsbranchen, der har samme 
brede appel som burgeren«
</p>
<p class="sender">
Christoffer Susé, relationschef hos Horesta. 
</p>
</blockquote>
</div><p>
8.700 mennesker. 
</p><p>
Så mange havde på facebook tilkendegivet, at de ville bruge et par timer af 
deres lørdag d. 18. april med at stå i kø i Østergade i Aarhus. Ikke for at 
score en billet til en koncert med Rolling Stones. Eller få uddelt en ny 
Iphone. Men for at få lov til at bide i en gratis burger fra den nyåbnede 
burgerbar We Do Burgers. 
</p><p>
Sidste år i juni var det den islandske burgerbar, Tommi's Burger Joint, som 
skabte kaos i Kødbyen på Vesterbro i København. På deres første åbningsdag 
annoncerede de også med gratis burgere, hvilket kreerede en flere hundrede 
meter lang kø, som snoede sig rundt om hjørnet ved Sønder Boulevard og hele 
vejen forbi Super Brugsen. 
</p><p>
Men det er ikke kun, når den er gratis, at danskerne hungrer efter burger. 
</p><h3>
Nye burgerbarer bliver ved at poppe op 
</h3><p>
Burgeren hovedpulsåren for en stor del af de nye restauranter, som er åbnet i 
København det seneste år. 
</p><p>
Downtown Diner, Burger &amp; Bun, Juicy Burgers, Tommi’s Burger Joint, Sliders 
og Grillen Burgerbar er blot et udpluk af de nye medlemmer i den 
københavnske burgerklub. 
</p><div class="art-fakta article-box">
<h4 class="">
Sådan blev burgeren til</h4>
<div class="fakta-body" data-buildingblock="embedded_factboxlink">
<p>
Ordet hamburger henviser til den tyske by Hamborg. Det var et yndet sted at 
imigrere til USA fra. I slutningen af 1800-tallet var ‘Hamburg bøf’ populær 
i New York. Det var tale om hakket oksekød formet i hånden, let saltet, ofte 
røget og som regel serveres rå med løg og brødkrummer, altså meget lig den 
danske tatarbøf. 
</p><p>
Den moderne burgerkultur blev dog først skudt igang, da kæden White Castle 
åbnede den første burgerrestaurant i Kansas i 1921. En lignende burgerkæde 
blev startet af brødrene Richard and Maurice McDonald i 1940, som 
introducerede fastfood princippet, der senere er kopieret kloden rundt. Og 
så var burgeren for alvor født. 
</p><p>
Den amerikanske fastfood-kæde Burger King var de første til at udbrede 
kendskabet til burgeren i Danmark, da de åbnede restauranten på 
Vesterbrogade i København i 1977. I 1981 åbnede den første McDonalds. 
</p><p class=" bl-elem">
Dengang var burgerrestauranterne et samlingssted for unge mennesker, der ville 
være med helt oppe på beatet. 
</p>
</div>
</div><p>
Og så har etablerede steder som Cocks and Cows og Halifax knopskudt med en 
enkelt restaurant hver. </p><p>
En søgning efter ‘burger’ i <a target="_blank" href="http://politiken.dk/ibyen/restauranter/">Politikens 
restaurantguide</a> , giver således 48 restaurantforslag. Og her er 
McDonalds, Burger King og andre fastfood-restauranter ikke medtaget. Til 
sammenligning bliver blot 11 restauranter vist, hvis man søger efter 
‘smørrebrød’. 
</p><p>
»Jeg kan ikke komme i tanke om noget i restaurationsbranchen, der har samme 
brede appel som burgeren. Det er en væsentlig årsag til, at der er så stor 
efterspørgsel efter koncepter med burgeren i centrum«, siger Christoffer 
Susé, relationschef hos Horesta. 
</p><p><i class=" bl-elem">Men hvornår er markedet mættet for burgerrestauranter?</i></p><p>
»Det tør jeg simpelthen ikke spå om. Men det ser ud som om, at efterspørgslen 
stadig er der. Ellers vil så mange nye steder ikke åbne op«, siger han. 
</p><p>
Populariteten afspejles i udvalget, hvor der i dag er burgere målrettet næsten 
alle af afkroge af diverse minervamodeller og behovspyramider. Du kan betale 
10 kr. for en cheeseburger på McDonalds, eller du kan sidde på Burger &amp; 
Bun og betale 125 kr. for samme bestilling. 
</p><p>
Og midt imellem de to yderpunkter er der utallige afarter af den amerikanske 
klassiker. Det være sig en burger med tatar på Sokkelund eller miniburgere 
fra Sliders, som kan spises i tre mundfulde. 
</p><p><b class="ext-link">Guide</b><a class="embeddedlink" href="http://politiken.dk/ibyen/guider/ECE2543926/her-faar-du-byens-bedste-burgere---og-det-er-lidt-en-hemmelighed/">Her får du byens bedste burgere - og det er 
lidt en hemmelighed</a></p><h3>
Fra caféens tårnhøje ganeknuser til babyblød bolle 
</h3><p>
En af dem der har fulgt den københavnske burgerscene tæt, er Politikens 
madanmelder Sandra Brovall. Hun er, ligesom rigtig mange andre danskere, 
vild med burger, og har spist og anmeldt mange af dem. Den popularitet, som 
burgeren oplever, kommer ikke bag på hende. 
</p><p>
»Burgeren opfylder den smagssammensætning, som de fleste elsker. Det sure fra 
picklesene, det søde fra ketchuppen og den salte, grillede umamismag fra 
hakkebøffen. Og så er det pakket ind i en bolle, som gør den meget 
tilgængelig at spise«, siger hun. 
</p><p>
Men sådan har det ikke altid været. I starten af 00’erne sad McDonalds og 
Burger King tungt på burgermarkedet i Danmark. Men det marked ville enhver 
caféejer, med respekt for sig, have en bid af, hvilket betød at burgeren fik 
en fremtræden plads på cafékortet landet over. 
</p><p>
Det endte ofte ud med tårnhøje kreationer indeholdende ingredienser som 
rucolasalat og stenhård ciabattabolle. Ingredienser som er i 'bad standing' 
på enhver amerikansk diner. 
</p><p>
»Jeg spiste mange af de her caféburgere som teenager. Det enorme måltid blev 
holdt på plads med en pind, og forsøgte man at bide i bollen, var man i fare 
for at flænse ganen. Sådan er det ikke i dag. På flere af de nye burgerbarer 
er det den bløde, hvide bolle og den saftige, fede hakkebøf, der er på vej 
tilbage i centrum«, siger Sandra Brovall. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00912/Tommy_s_Burger_Join_912728y.jpg" alt="" border="0"/><span class="caption"><span class="f-img-caption">Burger. 
</span>Skal bollen være blød eller sprød. Der hersker forskellige præferencer i det ganske land. Her er den i en blød og helt hvid version fra Tommi's Burger Joint. Foto: Miriam Dalsgaard.</span></span></p><h3>
Burgerblog har 30.000 besøgende om måneden 
</h3><p>
Samme iagttagelse har Karen Persøe gjort sig. Hun er 30 år gammel og arbejder 
som konsulent i digital marketing. Og så blogger hun om burgere. 
</p><p>
»Det startede egentlig for to år siden, hvor jeg hele tiden var hende, der 
blev spurgt af veninderne, hvor de skulle spise burger henne næste gang. Jeg 
kunne give dem et svar, fordi jeg elskede at spise burgere«, siger hun. 
</p><p>
Hun anmelder i dag de nyeste skud på stammen af burgerrestauranter i Købehavn. 
</p><p>
»De mange nye burgerbarer har faktisk givet mig en smule stress i perioder. 
Ideen med min blog er, at jeg skriver om de burgere, jeg spiser, fordi jeg 
har haft lyst. Men de mange åbninger gør, at jeg spiser rigtig mange 
burgere«, siger Karen Persøe. 
</p><p>
I dag bliver hendes skriverier fulgt af ca. 30.000 unikke besøgende om 
måneden. Her oplever hun, at burgeren er blevet et yndet emne at diskutere. 
</p><p>
»Der er livlig debat på min blog. Og jeg fornemmer, at der er to fløje af 
burgerspisere. Dem som kan lide den klassiske med blød bolle og fed, saftig 
bøf. Og så dem der sværger til de mere eksperimenterende versioner. Det kan 
godt skabe nogle uenigheder.«
</p><p><b class="ext-link">Nyhed </b><a class="embeddedlink" href="http://politiken.dk/mad/ECE2626027/her-er-de-4-mest-interessante-nye-restauranter/">Her er de 4 mest interessante nye 
restauranter</a></p><h3>
Kendte kokke kreerer deres bud på den perfekte burger 
</h3><p>
Den tidligere tv-kok Henrik Boserup har også en holdning til burgeren. Han var 
for et år siden træt af, at han ikke kunne købe en burger som behagede hans 
smagsløg og mave. 
</p><p>
»Derfor tænkte jeg, at jeg måtte lave min egen burger, som jeg gerne vil have 
den«, siger han. 
</p><p>
Fire måneder tog det ham at udvikle opskriften på den bolle, som i dag 
omkranser bøffen, salaten, dressingen og løgene hos Juicy Burger i Kødbyen. 
</p><p>
»Bollen skal være lidt sprød, men kun lidt, og så skal den være let, men 
samtidig give en god mæthed i maven bagefter. Det var sgu ikke helt enkelt 
at finde frem til«. 
</p><p>
Henrik Boserup er sammen med michelinkokken Henrik Yde, indehaver af Kiin Kiin 
og Burger and Bun, et eksempel på, at det øvre lag i dansk gastronomi også 
ser en udfordring i at lave en god burger. 
</p><p>
»Det er slet ikke så simpelt endda. Jeg bruger de principper, som jeg altid 
har lavet mad efter. Det går ud på at bruge råvarer af den bedst mulige 
kvalitet, og så skal det være hjemmegjort«, siger han. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00883/Henrik_Boserup_883958y.jpg" alt="" border="0"/><span class="caption"><span class="f-img-caption">Prestige. 
</span>Boserup ser ikke det at drive burgerrestaurant som mindre fint. »Hvis nogen siger det til mig, tager jeg blot et sip af min kaffe og smiler«.</span></span></h3><h3>
Ambitioner om flere restauranter 
</h3><p>
Derfor kommer hakkekøddet hos Juicy Burgers fra fritgående kødkvæg ved 
Grambogaard og dressingen er udviklet og lavet fra bunden. 
</p><p>
»Det giver en burger, som jeg synes en burger skal være«, siger Henrik 
Boserup, der har planer om at åbne flere filialer af Juicy Burgers i 
København. Også Tommi’s Burger Joint 50 meter derfra barsler med en ny 
filial. Islændingenes næste destination er sat til Aarhus. 
</p><p>
Det resulterer højst sandsynligt i endnu en hundrede meter lang kø i de 
aarhusianske gader. Burgerfeberen er jo svært smitsom. 
</p><p class=" bl-elem"><b class="ext-link">Baggrund</b><a class="embeddedlink" href="http://politiken.dk/mad/ECE2594849/torsken-bliver-otte-gange-dyrere-paa-rejsen-fra-kutter-til-stegepande/">Torsken bliver otte gange dyrere på 
rejsen fra kutter til stegepande</a></p>	
</div>

</div></body></html>
