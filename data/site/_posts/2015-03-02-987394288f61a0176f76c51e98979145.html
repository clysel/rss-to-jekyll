---
layout:     post
title: 	    "Regeringen lover: Ingen overvågning af familier og journalister"
post_author:	    
post_date:	    Mon, 02 Mar 2015 14:34:30 +0100
post_site:	    politiken.dk 
post_link:	    http://politiken.dk/indland/ECE2570117/regeringen-lover-ingen-overvaagning-af-familier-og-journalister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">I siger, I vil forsvare vores frihed og demokrati, der er under angreb fra 
voldelige kræfter. Men I vil nu indskrænke danskernes frihedsrettigheder med 
dette indgreb. Så har terroristerne vel allerede vundet? </i></p><div class="art-fakta article-box">
<h4 class="">
sagen kort</h4>
<h5>
overvågning uden dommerkendelse</h5>
<div class="fakta-body" data-buildingblock="embedded_factboxlink">
<p><b>Hvem?</b> Forsvarsminister Nicolai Wammen (S) 
</p><p><b>Hvad? </b>Som led i den nye terrorpakke vil regeringen give Forsvarets 
Efterretningstjeneste (FE) lov til at overvåge danske statsborgere i 
udlandet uden retskendelse; en magtbeføjelse, som end ikke den amerikanske 
efterretningstjeneste NSA har i dag.
</p><p class=" bl-elem"><b>Hvorfor?</b> Regeringen siger, at det i dag er for svært for FE at overvåge 
danske ekstremister i udlandet. Og retssikkerheden vil blive opretholdt, 
siger regeringen, fordi FE-chefen skal godkende hvert enkelt tilfælde, og 
fordi et tilsyn efterfølgende bliver orienteret. Men en lang række eksperter 
og organisationer advarer mod, at indgrebet vil kortslutte magtens tredeling 
og underminere borgernes frihedsrettigheder.
</p>
</div>
</div><p>
»Det her handler om at beskytte danskerne mod terror og mod folk, der vil 
vores land og vores værdier det ondt. Det er vigtigt at understrege, at der 
ikke er tale om masseovervågning af familien Danmark, når den tager på ferie 
til Mallorca, Tyrkiet eller Iran. Det vil være målrettet indhentning mod 
personer, der eksempelvis vil tilslutte sig ISIL (IS, red.) i Irak eller 
Syrien, og hvor der er stor risiko for, at de efterfølgende kan deltage i 
aktiviteter til fare for Danmark. Vi har vurderet, at vi har brug for bedre 
redskaber til at beskytte danskerne mod den trussel, vi står over for, 
samtidig med at vi naturligvis vil sørge for, at retssikkerheden er i 
orden«.</p><p><i class=" bl-elem">Kan du give et konkret eksempel på, at FE - via PET - hidtil er blevet 
begrænset af domstolskontrollen? </i></p><p>
»Vi ønsker at give Forsvarets Efterretningstjeneste (FE) en mulighed for 
målrettet at kunne indhente efterretninger om danske <i>foreign fighters</i> 
på et tidligere tidspunkt, end man normalt kan gøre det, når man skal have 
en retskendelse. Derfor er det et ønske om et stærkere værn mod terror, vi 
her tager initiativ til«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561903/fe-faar-mere-magt-end-nsa/">FE får mere magt end NSA</a></p><p><i class=" bl-elem">Hvorfor siger du ikke bare ligeud, at det handler om at mindske kravene til 
mistankegrundlaget? </i></p><p>
»Det handler om, at vi ønsker at give FE en mulighed for tidligere i processen 
at lave en efterretningsindsats over for <i>foreign fighters</i>. Det er 
først i en senere fase, at PET (på vegne af FE, red.) eventuelt skulle 
indhente en retskendelse på baggrund af en konkret mistanke om overtrædelse 
af terrorlovgivningen. Derfor er der en klar forskel i forhold til 
mulighederne i dag«. 
</p><p><b>Spionchefen - en garant for retssikkerheden</b></p><p><i class=" bl-elem">Du fremhæver betydningen i den ny kontrolproces af, at hvert 
overvågningstilfælde skal godkendes af FE's chef. Betragter du spionchefen 
som en uvildig part og en garant for retssikkerheden? </i></p><div class="art-quote article-box">
<p class="quote"/>
<blockquote>
<p class="quote-txt">
Det her vil hverken blive rettet mod journalister, ngo'er eller folk, der 
tager på ferie for at besøge deres familier
</p>
<p class="sender">
Nicolai Wammen, forsvarsminister 
</p>
</blockquote>
</div><p>
»Altså, chefen for FE er chef for en dansk forvaltningsmyndighed, og han skal 
operere efter dansk lovgivning. Derfor ser jeg det som en vigtig del af det 
her forslag, at det skal forbi den øverste chef i FE, så det ikke er en 
underordnet medarbejder, der kan sætte det i værk. Dernæst er det meget 
vigtigt, at FE straks skal orientere Tilsynet med Efterretningstjenesterne, 
med en landsdommer i spidsen, så der også kommer en dommers øjne på den 
beslutning, som chefen for FE her har truffet«.</p><p><i class=" bl-elem">Eksperter kalder det begyndelsen til en politistat, når man på denne måde 
lader den udøvende magt også være den dømmende? </i></p><p>
»Det kan jeg slet ikke genkende. Jeg synes, det er fornuftigt, at vi beskytter 
os mod den terrortrussel, vi står over for. Men det er også vigtigt at sige, 
at en landsdommer er inde at give sin juridiske vurdering, og tilsynet kan 
komme med en henstilling til FE, hvis det er uenigt i den beslutning, FE har 
truffet. Som formanden har udtrykt det i Politiken, har hun en klar 
forventning om, at FE vil efterleve en sådan henstilling. Og det er en 
vurdering, jeg fuldt og helt deler«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2565448/tilsyn-vi-kan-ikke-godkende-spiontjenestens-overvaagning/">Tilsyn: Vi kan ikke godkende 
spiontjenestens overvågning</a></p><p><i class=" bl-elem">Det er et tilsyn på fem personer, der alle har et job ved siden af, uden 
kompetence til at omgøre noget. Hvis FE ikke retter sig efter tilsynet, 
kommer det forbi dit skrivebord, og hvis du ignorerer det, skal det 
orienteres til kontroludvalget i Folketinget, hvis medlemmer har 
tavshedspligt. Kan du se, at det forbliver i et lukket rum? </i></p><p>
»Det vigtige her er, at den beslutning, der bliver truffet af chefen for FE på 
baggrund af, at man har lavet en meget seriøs vurdering af en persons 
potentielle fare for Danmark, straks skal videregives til tilsynet, hvor der 
sidder en landsdommer i spidsen med stor indsigt i efterretningsspørgsmål«. 
</p><p><i class=" bl-elem">Men det er jo først efter, at overvågningen er sat i værk. Tilsynet mødes 
en gang om måneden, så det kan være længe efter? </i></p><p>
»Nej, det er ikke længe efter. Jeg ved ikke, om du har set et konkret 
lovforslag endnu, hvor du har set tidsangivelserne? Nej, jeg er tryg ved, at 
vi vil finde en model, hvor vi både tager hensyn til den terrortrussel, som 
Danmark står over for, og selvfølgelig også til retssikkerheden«. 
</p><p><b>Nøgleargument i strid med fakta</b></p><p><i class=" bl-elem">FE kan allerede i dag aflytte danske statsborgere i udlandet uden 
dommerkendelse, hvis FE i forvejen aflytter deres udenlandske 
samtalepartnere. Hvorfor har du og statsministeren så påstået det modsatte 
som argument for nødvendigheden af det her? </i></p><p>
»Det, vi har sagt, er, at vi ønsker at lave målrettet indhentning mod 
danskere, der tager til eksempelvis Syrien eller Irak for at tilslutte sig 
Isil. Det har FE som udgangspunkt ikke mulighed for i dag. Derfor er det 
også korrekt, når vi siger, at det, vi ønsker, er at give mulighed for en 
målrettet indhentning mod også danske statsborgere, der måtte tage til 
eksempelvis Syrien eller Irak«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2556722/helle-thorning-jeg-synes-aerligt-talt-ikke-at-det-er-saerligt-indgribende/">Helle Thorning: Jeg synes 
ærligt talt ikke, at det er særligt indgribende</a></p><p><i class=" bl-elem">Men I har flere gange brugt det her eksempel om, at FE må overvåge en syrer 
og iraker, men så snart en dansker kommer ind i samtalen, må FE ikke. Men 
det passer jo ikke? </i></p><p>
»Det, vi har sagt er, at man ikke målrettet må gå ind og lave 
efterretningsvirksomhed mod danske statsborgere i udlandet som udgangspunkt. 
Og det er det, vi ønsker at give FE mulighed for«. 
</p><p><b>Flere overvåges allerede uden dommerkendelse </b></p><p><i class=" bl-elem">Ifølge Wambergudvalget, der før førte tilsynet, er et stigende antal 
danskere uden dommerkendelse i forvejen blevet overvåget siden 2011. Handler 
det her reelt om at lovliggøre en allerede anvendt og ulovlig praksis? </i></p><p>
»Nej. FE skal selvsagt overholde gældende love, og jeg har ikke nogen grund 
til at tro, at det ikke skulle være tilfældet«. 
</p><p><i class=" bl-elem">Hvad er så forklaringen? </i></p><div class="art-quote article-box">
<p class="quote"/>
<blockquote>
<p class="quote-txt">
Jeg ser det som en vigtig del af det her forslag, at det skal forbi den 
øverste chef i FE, så det ikke er en underordnet medarbejder, der kan sætte 
det i værk
</p>
<p class="sender">
Nicolai Wammen, forsvarsminister 
</p>
</blockquote>
</div><p>
»Det har ikke nogen sammenhæng med det her forslag«.</p><p><i class=" bl-elem">Når I nu vil fjerne retskendelsen før overvågning af danskere i udlandet, 
er du vel enig i, at det kan ramme danske borgere herhjemme i den anden ende 
af kommunikationen? </i></p><p>
»Altså reglerne vil ikke i den forstand blive ændret i forhold til, at 
tilfældighedsfund også kan finde sted i dag«. 
</p><p><b>Kun de rette i kikkerten</b></p><p><i class=" bl-elem">FE vil kunne få brugbare oplysninger om »en trussel mod danske interesser«, 
som det hedder i forslaget, ved at aflytte eksempelvis journalister og 
ngo-medarbejdere i konfliktområder. Hvis FE-chefen finder det relevant, skal 
han vel have lov til det? </i></p><p>
»Nej. Det her vil hverken blive rettet mod journalister, ngo'er eller folk, 
der tager på ferie for at besøge deres familier. Det her vil være vendt mod 
dem, der tager ned for eksempelvis at samarbejde, træne eller deltage i 
kampe med Isil«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2555297/eksperter-retsstaten-er-under-angreb/">Eksperter: Retsstaten er under 
angreb</a></p><p><i class=" bl-elem">Hvordan vil du sikre den afgrænsning, så aflytning kun rammer dem, I kalder 
»danske udenlandske krigere«? </i></p><p>
»Det vil vi sikre os med det lovforslag, vi fremsætter i den nærmeste fremtid; 
at det klart fremgår, at eksempelvis journalister, ngo'er eller familien 
Danmark i øvrigt ikke er en del af den indhentning. Det er helt klart, hvem 
vi har i kikkerten«. 
</p><p><b>Der skal være grund til at antage</b></p><p><i class=" bl-elem">Men det er vel svært at afgøre, hvem man har i kikkerten, før man ved noget 
om dem? </i></p><p>
»Det er afgørende vigtigt, at vores beføjelse bliver brugt til det, der er 
målsætningen. Og derfor skal der være grund til at antage, at de folk, man 
sætter det her i værk over for, vil deltage i de her aktiviteter. 
Derfor er der ikke lagt op til, på nogen måde, at man kan få lavet 
masseovervågning af danskere«. 
</p><p><i class=" bl-elem">Men du skal jo vide noget om folks onde intentioner. Og hvis du har den 
viden, så kunne du vel lige så godt gå til domstolene og få en retskendelse? </i></p><p>
»Nu vil vi fremlægge et lovforslag, der meget klart peger på, hvem vi vil 
rette vores opmærksomhed mod. Det er hverken journalister, ngo'er eller 
familien Danmark, og det vil klart og tydeligt fremgå«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561822/r-bagland-stejler-over-aflytning-uden-retskendelse/">R-bagland stejler over 
aflytning uden retskendelse</a></p><p><i class=" bl-elem">Er du kritisk nok over for, om FE bruger skyderierne i Paris og København 
som løftestang til at udvide sit overvågningsapparat? </i></p><p class=" bl-elem">
»Jeg ser det ikke, som at FE bruger de forfærdelige begivenheder i Paris eller 
København som en løftestang. Jeg har som forsvarsminister været i dialog med 
FE om, hvilke værktøjer der kan være med til at sikre Danmark bedre mod 
terror. Det er fornuftige tiltag, som vi her har lagt frem, og det står jeg 
helt på mål for«. 
</p>	
</div>
</div></body></html>
