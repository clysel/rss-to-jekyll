---
layout:     post
title: 	    "Metrofirma snød ansatte for 22 millioner i historisk sag"
post_author:	    
post_date:	    Tue, 10 Mar 2015 10:12:51 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2557289/metrofirma-snoed-ansatte-for-22-millioner-i-historisk-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den omdiskuterede italienske underleverandør til Københavns metrobyggeri Cipa 
har i strid med gældende overenskomster underbetalt en stribe 
metro-arbejdere fra Rumænien, Polen, Italien og Portugal. 
</p><p>
Det har højesteretsdommer Poul Sørensen i dag slået fast som konklusion på en 
langvarig voldgiftssag, som 3F Bygge, Jord og Miljøarbejdernes Fagforening 
(BJMF) har rejst på vegne af 39 af selskabets tidligere og nuværende 
ansatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2546661/metrofirma-har-ikke-indberettet-ansattes-skat/">Metrofirma har ikke 
indberettet ansattes skat</a></p><p>
»På denne bevismæssige baggrund findes klager at have bevist, at virksomhedens 
lønsedler ikke giver noget retvisende billede af medarbejdernes faktiske 
arbejdstid«, skriver dommeren i sin afgørelse. 
</p><p>
Den betyder, at Cipa skal punge ud med 22 millioner kroner i bod og 
efterbetaling til arbejderne og en række af deres kolleger. 
</p><p>
»Det er en historisk stor dom, som vi er rigtig, rigtig glade for. For den 
giver metroarbejderne medhold i det, de har fortalt og fremlagt. Alt i alt 
er vi meget tilfredse og ser det som en kæmpe sejr for metroarbejderne«, 
siger Jens Kirkegaard, formand for Byggegruppen i 3F BJMF 
</p><div class="art-fakta article-box">
<h4 class="">
Hvad er en voldgift?</h4>
<div class="fakta-body" data-buildingblock="embedded_factboxlink">
<p>
I stedet for at føre en sag ved de almindelige domstole, kan parterne i en 
faglig tvist vælge at føre den i en såkaldt voldgiftsret. 
</p><p>
Voldgiftsretten består af en eller flere dommere, som parterne selv vælger. 
</p><p>
Voldgiftssagers afgørelser gælder som normale domme og kan ikke ankes. Til 
gengæld tager afgørelsen normalt ikke lige så lang tid, som i normale 
domstole. 
</p><p class=" bl-elem">
Voldgiftssager er underlagt domstolenes kontrol for at sikre retfærdig 
behandling. 
</p>
</div>
</div><p/><h3>
Mindre beløb end krævet 
</h3><p>
Hovedentreprenøren CMT ser med stor alvor på dagens afgørelse: 
</p><p>
»Der er tale om et alvorligt brud på overenskomsten, og vi forventer, at CIPA 
respekterer kendelsen, lever op til sit ansvar og betaler pengene til BJMF. 
Sagen viser også, at vi har et system, der fungerer, selvom det har taget 
noget tid at nå frem til en kendelse«, siger kommunikationschef i Copenhagen 
Metro Team Sigurd Nissen-Petersen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2355245/fagforening-beskylder-metrofirma-for-haevnfyringer/">Fagforening beskylder 
metrofirma for hævnfyringer</a></p><p>
Dagens afgørelse betyder efterbetalinger på et betydeligt lavere niveau end 3F 
BJMF's oprindelige krav på 47 millioner kroner. I en række tilfælde har 
fagforeningen ikke kunnet føre bevis for de aflagte timer. Cipa har 
endvidere kort før afgørelsen betalt cirka 2,5 millioner i såkaldt søgne- og 
helligdagsbetaling til de ansatte, oplyser Jens Kirkegaard. 
</p><p>
Poul Sørensen har i sin afgørelse desuden trukket et større beløb i feripenge 
ud af regnestykket, da det er penge, som Cipa fremadrettet skal betale til 
de ansatte. Sagen gør dog stadig metrobyggeriet til scene for 
danmarkshistoriens absolut største sag om efterbetalinger, da den hidtil 
største sag endte i efterbetalinger til ansatte for 18 millioner kroner. 
</p><p>
Politiken forsøger at få en kommentar fra Cipa. 
</p><h3>
Anklage: Reel timeløn på 50 kroner 
</h3><p>
Cipa blev i sagen beskyldt for at underbetale de udenlandske arbejdere ved at 
give dem løn for langt færre timer, end de selv mener at have arbejdet. 
</p><p>
Selv om Cipa på de ansattes lønsedler havde angivet den overenskomstmæssige 
mindsteløn på 116 kroner, har angivelsen af et lavere timetal end det reelt 
aflagte ifølge BJMF i flere tilfælde i praksis tvunget den relle timeløn 
helt ned på 50 kroner. 
</p><div class="art-fakta article-box">
<h4 class="">
Balladen om metrobyggeriet </h4>
<h5>
Det københavnske metrobyggeri har haft en lang række møgsager på halsen. </h5>
<div class="fakta-body" data-buildingblock="embedded_factboxlink">
<p>
Bygherren Metroselskabet ejes af staten, Københavns Kommune og Frederiksberg 
Kommune i fællesskab. Selskabet har valgt det italienske konsortium 
Copenhagen Metro Team (CMT) som hovedentreprenør 
</p><p>
Ud over sagen med Cipas lønudbetalinger har byggeriet høstet kritik for 
dårlige arbejdsforhold og et utal af arbejdsskader. Det har ført til en 
stribe strakspåbud fra Arbejdstilsynet og fået CMT til at opsige samarbejdet 
med en irsk underleverandør. 
</p><p>
Byggeriet har desuden været mødt af modstand fra sine naboer på grund blandt 
andet af larm, som har fået Natur- og Miljøklagenævnet til at stoppe alt 
natarbejde i perioder. 
</p><p>
Metroen Danmarks største anlægsprojekt og koster ifølge Metroselskabet 22,2 
milliarder kroner. 
</p><p class=" bl-elem">
Efter flere udskydelser, ventes byggeriet nu at stå færdigt i juli 2019. 
</p>
</div>
</div><p>
»Afgørelsen bekræfter, at der er massive problemer med løn- og arbejdsvilkår 
på metrobyggeriet. Det har vi nu også en dommers ord for, og det giver 
anledning til, at der bliver strammet alvorligt op. Lige nu koncentrerer vi 
os først om faktisk at få pengene fra Cipa, men så skal de afregnes med 
metroarbejderne, så de får de rigtige beløb«, siger Jens Kirkegaard. 
</p><h3>
Metroselskabet: Det er dyre lærepenge 
</h3><p>
Hos cityringens bygherre, Metroselskabet, hæfter vicedirektør Louise Høst sig 
ved beløbets størrelse. 
</p><p>
»Det ér en meget stor bod, og det er selvfølgelig stærkt utilfredsstillende, 
at Cipa har brudt de klare regler, der er for alle underentreprenører på 
metrobyggeriet«, skriver hun i en pressemeddelelse: 
</p><p>
»Afgørelsen viser med al tydelighed, at man kommer til at betale før eller 
siden, hvis man ikke lever op til de klare krav, vi stiller. Det er nogle 
meget dyre lærepenge«, siger vicedirektøren. 
</p><p>
Det er ikke første gang, at Cipa er kommet under beskydning. Senest har 
Politiken og Fagbladet 3F afsløret, hvordan Cipa har undladt at indberette 
skat for en række ansatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2547071/metrofirma-skal-forklare-skatterod/">Metrofirma skal forklare 
skatterod</a></p><p>
Derudover har TV2 blandt andet kunnet dokumentere, at enkelte ansattes 
underskrifter angiveligt er blevet forfalsket af firmaet. Den sag er nu 
politianmeldt. 
</p><p class=" bl-elem">
I slutningen af januar nedlagde cirka 70 metroarbejdere arbejdet i protest 
over det, de opfattede som snyd med lønningerne. De mente også, at de havde 
arbejdet langt flere timer, end de fik løn for. 
</p>	
</div>
</div></body></html>
