---
layout:     post
title: 	    "Google bruger rekordstort millionbeløb på lobbyisme i Washington"
post_author:	    Adam Fribo
post_date:	    Wed, 22 Apr 2015 06:21:38 +0000
post_site:	    www.version2.dk 
post_link:	    http://www.version2.dk/artikel/google-bruger-rekordstort-millionbeloeb-paa-lobbyisme-i-washington-150880?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Google bruger rekordstore beløb på at udøve lobbyisme i Washington. På de første tre måneder i 2015 har virksomheden spenderet knap 40 millioner kroner på at påvirke politikere i hjemlandet.</p>

<p>Det skriver <a href="http://www.reuters.com/article/2015/04/21/us-google-lobbying-idUSKBN0NC1UO20150421">Reuters</a>.</p>

<p>Google forsøger at præge beslutningstageres holdninger til emner som netneutralitet, skattereformer og udrulning af bredbånd, men ifølge Viveca Novak, der er talsvinde for non profit-organisationen Center for Responsive Politics (CRP), tjener googles lobbyisme også et andet formål.</p>



<p>CRP holder øje med lobbyisters indflydelse på politik, og Viveca Novak fortæller, at Googles øgede udgifter til lobbyisme også skal ses i lyset af den verserende monopolsag med EU.</p>

<p>»Googles forbrug i Washington kan ses som et forsøg på at hverve kongressen og det hvide hus til sit forsvar i den monpolsag, som EU fører mod virksomheden. Google har brug for allierede - jo mere prominente jo bedre. Og virksomheden vil undgå lignende sager i USA,« siger hun til Reuters.</p>

<p>EU's monopolsag mod Google ledes af konkurrencekommisær Margrethe Vestager.</p>


  </section>

      </div></body></html>
