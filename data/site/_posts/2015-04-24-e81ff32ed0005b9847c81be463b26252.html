---
layout:     post
title: 	    "Wozniacki glæder sig over sjælden sejr på glat grus"
post_author:	    
post_date:	    Fri, 24 Apr 2015 07:23:40 +0200
post_site:	    politiken.dk 
post_link:	    http://politiken.dk/sport/tennis/ECE2641020/wozniacki-glaeder-sig-over-sjaelden-sejr-paa-glat-grus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Caroline Wozniacki havde sidste år en svær sæson på grus, hvor hun blot 
formåede at vinde en enkelt kamp.
</p><p>
Det antal tangerede den danske tennisstjerne allerede torsdag, da hun spillede 
sin første kamp i år på grus og vandt 7-6, 6-1 over tjekken Lucie Safarova i 
Stuttgart.
</p><p>
Caroline Wozniacki kan godt joke med den magre sejrshøst på grus i sidste 
sæson.
</p><p>
»Det er altid rart at få en sejr, og nu har jeg officielt vundet lige så mange 
kampe som sidste år, så jeg tænker, at det er tid til at fejre«, siger hun 
til WTA's hjemmeside.
</p><p>
»Det var en hård første kamp, men jeg er glad for at være gået videre«.
</p><p>
»Gruset her er lidt mere glat, så det gælder om at være den, der først får 
modstanderen ud at løbe, og det gjorde jeg godt«, siger Caroline Wozniacki.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/tennis/ECE2640623/wozniacki-sejrer-i-sin-grusbanedebut/">Wozniacki sejrer i sin 
grusbanedebut</a></p><p>
Danskeren har hyret den tidligere topspiller og grusspecialist Arantxa 
Sanchez-Vicario som træner i grussæsonen.
</p><p>
Efter at have været oversidder i første runde er Caroline Wozniacki efter 
sejren over Lucie Safarova klar til kvartfinalerne ved grusturneringen i 
Stuttgart.
</p><p class=" bl-elem">
Her møder hun spanieren Carla Suárez Navarro, som besejrede schweizeren 
Belinda Bencic i to sæt.
</p>	
</div>

</div></body></html>
