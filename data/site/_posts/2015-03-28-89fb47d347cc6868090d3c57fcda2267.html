---
layout:     post
title: 	    "Østergaards plan er ubelejlig for Thorning"
post_author:	    
post_date:	    Sat, 28 Mar 2015 07:47:06 +0100
post_site:	    politiken.dk 
post_link:	    http://politiken.dk/indland/politik/ECE2608046/oestergaards-plan-er-ubelejlig-for-thorning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00924/_____Intet_navn_____924521w.jpg" alt="Foto: BORBERG THOMAS"/></div>
<p class="caption ">
<span class="f-img-caption">Foto:</span> BORBERG THOMAS
</p>
</div>
<p>
Statsminister Helle Thorning-Schmidt (S) hånede i februar Venstres formand, 
Lars Løkke Rasmussen, for ikke at ville fremlægge en økonomisk plan. »Hvem 
er det, der skal have skattelettelser? Hvem er det, der skal betale de 
skattelettelser?«, udfrittede hun ham i Folketingets spørgetime. 
</p><p>
I dag fremlægger hendes vicestatsminister, Morten Østergaard, sine egne 
økonomiske pejlemærker for det kommende årti i Politiken og giver her sine 
egne svar på Thornings to spørgsmål. Den radikale leder og økonomiminister 
vil lette skatten for alle i arbejde – også de højtlønnede. Boligejerne skal 
betale en del af regningen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2607902/radikale-vil-have-lavere-topskat-i-ny-skattereform/">Radikale vil have lavere 
topskat i ny skattereform</a></p><p>
Thorning har ikke selv forklaret, hvordan hun ser reformdagsordenens fremtid, 
men lavere topskat og en ophævelse af skattestoppet for boliger er næppe på 
hendes liste. Tværtimod skaber den slags radikale 2025-visioner støj på 
linjen før hendes valgkamp. 
</p><p>
Socialdemokraterne går til valg på, at denne regeringsperiode nok har budt på 
vanskelige reformer, men at de samtidig har styrket dansk økonomi. Her kan 
Thorning pege på opadvendte kurver. Statsministeren har tidligere ytret 
velvilje overfor Morten Østergaards plan om tre millioner danskere i 
arbejde, og hvis regeringen genvinder magten, vil hun også lægge en ny plan 
for at få flere i beskæftigelse. 
</p><p>
Men op til folketingsvalget har Thorning fjernet foden fra speederen. Med 
kampagnen ’Det Danmark, du kender’ forsøger hun at genetablere kontrakten 
med de reformtrætte vælgere, der undervejs har forladt Socialdemokraterne 
til fordel for især Dansk Folkeparti. Her er regeringens plan om at lade det 
offentlige forbrug – velfærden – vokse med 0,6 procent om året – mens 
Venstre lægger op til nulvækst – et slagnummer. Her kommer de radikale 
reformtanker ubelejligt. 
</p><p>
Østergaard har brug for at skærpe sin profil inden valget. Socialdemokraterne 
var på forhånd adviseret om, at han ville gå solo med den klassiske, 
radikale reformdagsorden, selvom de ifølge Politikens oplysninger ikke var 
orienteret om, at topskatten også kom på bordet. 
</p><p><b class="ext-link">INTERVIEW </b><a class="embeddedlink" href="http://politiken.dk/indland/politik/ECE2607982/morten-oestergaard-jeg-frygter-at-vi-luller-os-selv-i-soevn/">Morten Østergaard: »Jeg frygter, at vi 
luller os selv i søvn«</a></p><p>
Finansminister Bjarne Corydons (S) reaktion er kølig. Problemet for Østergaard 
bliver, at stort set alle større områder, der kan øge arbejdsudbuddet, har 
været igennem vridemaskinen de seneste år. De lavthængende frugter er for 
længst plukket. Socialdemokratiske ministre taler i stedet om en ny fase, 
hvor fokus skal drejes mod effektivisering af den offentlige sektor. 
</p><p>
For Thorning er radikale reformer ikke så sprængfarlige, som de var engang. 
Hun har bevæget sig mod højre de seneste fire år og går ikke som i 2011 til 
valg på »velfærd kontra skattelettelser«. Østergaard holder sig desuden 
inden for regeringens rammer ved at tale om tiden efter 2020. Men de 
borgerlige partier glæder sig alligevel til at bruge den radikale 
annoncering af topskattelettelser og partiets opgør med loftet over 
ejendomsskatter til at skabe usikkerhed om regeringens fremtidsplaner. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2582412/morten-oestergaard-de-borgerlige-har-intet-laert-af-00erne/">Morten Østergaard: De 
borgerlige har intet lært af 00'erne</a></p>	
</div>
</div></body></html>
