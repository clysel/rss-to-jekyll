---
layout:     post
title: 	    "Kina benægter ikke anklager om GitHub-angreb"
post_author:	    Martin Bernth
post_date:	    Tue, 31 Mar 2015 10:42:38 +0000
post_site:	    www.version2.dk 
post_link:	    http://www.version2.dk/artikel/kina-forstaar-ikke-spekulation-men-benaegter-heller-ikke-anklager-om-github-angreb-128634?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Siden torsdag har den amerikanske kode-platform GitHub været udsat for et vedholdende DDoS-angreb, hvor trafik tiltænkt Kinas mest populære søgemaskine Baidu angiveligt bliver videresendt til to områder af GitHub-sitet, der blandt andet indeholder værktøjer til at omgå den kinesiske censur af internettet.</p>

<p>Angrebet er ifølge flere medier stadig i gang, men GitHub’s servere står i øjeblikket imod på angrebets sjette dag. En repræsentant fra det kinesiske udenrigsministerium giver udtryk for, at Kina føler sig truffet af beskyldninger om, at regeringen skulle være indblandet i det opsigtsvækkende angreb.</p>

<p>»Det er temmelig mærkeligt, at hver gang et website i USA eller noget andet land er under angreb, opstår der spekulation om, at kinesiske hackere står bag det,« udtalte talsmanden Hua Chunying <a href="http://www.zdnet.com/article/china-claims-it-is-a-cyber-victim-as-github-ddos-rolls-on/">ifølge ZDNet</a> og påpegede samtidig, at Kina er blandt de mest udsatte lande for cyber-angreb.</p>

<p>Han benyttede dog ikke lejligheden til at benægte, at den kinesiske regering skulle være indblandet, hvad den ellers direkte er blevet beskyldt for fra flere sider herunder af én af de ramte parter, GreatFire.</p>

<p>Selvom det langtfra er det første angreb på GitHub har holdet bag selv meldt ud, at det igangværende angreb er det største nogensinde i sitets historie.</p>
  </section>

      </div></body></html>
