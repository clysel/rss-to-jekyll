---
layout:     post
title: 	    "Netanyahu skal bruge mere tid for at danne regering"
post_author:	    
post_date:	    Sun, 19 Apr 2015 17:54:31 +0200
post_site:	    politiken.dk 
post_link:	    http://politiken.dk/udland/ECE2634511/netanyahu-skal-bruge-mere-tid-for-at-danne-regering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Benjamin Netanyahu, Israels fungerende premierminister, forhandler i det 
nyvalgte parlament for at få en ny regering på plads, men han har brug for 
mere tid.
</p><p>
Derfor vil han bede om yderligere 14 dage til opgaven, fremgår det af en 
erklæring, der er udsendt af præsident Reuven Rivlins kontor.
</p><p>
Netanyahu er leder af det højrenationale parti Likud, der vandt valget 17. 
marts. Partiet erobrede 30 af parlamentets 120 pladser og er det største 
parti i forsamlingen.
</p><p>
Rivlin bad Netanyahu, der var premierminister inden valget, om at forsøge at 
danne en ny regering, da vælgerne havde talt. Netanyahu har i henhold til 
loven 28 dage til opgaven, og den periode udløber tirsdag.
</p><h3>
Kan bede om yderligere to uger
</h3><p>
Han kan dog ifølge loven bede om yderligere to uger til forhandlinger, og det 
er så det, der ser ud til at ske nu.
</p><p>
I erklæringen fra præsidenten hedder det, at Rivlin og Netanyahu mødes mandag 
for at drøfte den parlamentariske situation.
</p><p>
Netanyahus rådgivere har ellers tidligere sagt, at målet var at have en 
regering på plads inden den israelske uafhængighedsdag, der efter den 
jødiske kalender oprinder onsdag efter solnedgang.
</p><p>
Nu siger rådgiverne imidlertid, at nogle af de potentielle koalitionspartnere 
har fremsat "overdrevne krav".
</p><p>
Repræsentanter for Likud forhandler nu med partierne Kulano, Shas og UTH om at 
danne regering, der i givet fald bliver Netanyahus fjerde.
</p><p class=" bl-elem">
Lykkes det for Likud at få en aftale med de tre partier, vil regeringen 
imidlertid kun kunne tromme 53 mandater sammen, og regeringen har brug for 
minimum 61.
</p>	
</div>

</div></body></html>
