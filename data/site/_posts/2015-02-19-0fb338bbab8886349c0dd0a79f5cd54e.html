---
layout:     post
title: 	    "Raspberry Pi er den bedst sælgende britiske computer nogensinde"
post_author:	    Martin Bernth
post_date:	    Thu, 19 Feb 2015 07:18:28 +0000
post_site:	    www.version2.dk 
post_link:	    http://www.version2.dk/artikel/raspberry-pi-er-den-bedst-saelgende-britiske-computer-nogensinde-80101?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>På bare tre år siden sin fødsel i 2012 er den lille single-board computer Raspberry Pi gået fra at have nul købere til at være den største computersucces i britisk historie. Den lille computer har nemlig rundet fem millioner solgte enheder, og det er ny rekord for et britisk system, <a href="http://www.theguardian.com/technology/2015/feb/18/raspberry-pi-becomes-best-selling-british-computer">skriver The Guardian.</a></p>

<p>Indledningsvist var efterspørgslen på systemet primært drevet af nørdede interesserede, men siden er Pi’en blevet adopteret i stor stil af uddannelsesinstitutioner, der bruger kreditkort-computeren til at undervise børn i computer-anatomi og programmering.</p>

<p>Den lille computer er ifølge avisen også udbredt i industrien, hvor virksomheder bruger den lille computer, der er nem at konfigurere, til at styre større maskiner. Senest har holdet bag lanceret en ny og seks gange hurtigere udgave, ‘Raspberry Pi 2’, og håber, at forbedringen vil appellere i højere grad til kunder med mere generelle behov.</p>

<p>Ifølge The Guardian er den nærmeste historiske britiske konkurrent Sinclair ZX Spectrum, der i 80’erne ligeledes solgte i op mod fem millioner eksemplarer, og BBC Micro-computeren, som dog kun nåede 1,5 millioner solgte enheder, inden den blev taget af markedet i 1994.</p>
  </section></div></body></html>
