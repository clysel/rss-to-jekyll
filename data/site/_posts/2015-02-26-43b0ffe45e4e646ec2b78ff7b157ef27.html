---
layout:     post
title: 	    "Ny serie: Nu skal byen have med smadrekuglen"
post_author:	    
post_date:	    Thu, 26 Feb 2015 21:13:20 +0100
post_site:	    politiken.dk 
post_link:	    http://politiken.dk/ibyen/byliv/ECE2564961/ny-serie-nu-skal-byen-have-med-smadrekuglen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ny Ibyen-serie: Vi river byen ned</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Hvilke tre bygninger ville du få revet ned i København, hvis du selv kunne 
bestemme?</li><li>I dag og de kommende uger sætter Ibyen kritisk fokus på hovedstadens 
arkitektur. Hvad fungerer ikke, og hvorfor ikke.</li><li class=" bl-elem">Vi spørger en række personer med sans for byliv og æstetik om, hvilke 
bygninger eller særlige områder, der generer dem mest i København. </li></ul></div>
</div><p>
Riv det ned! Udsagnet er arkitekturkritikerens ultimative gestus. Når en 
bygning, en plads eller en byplan er så ringe, at man ikke vil vide af den, 
forlanger man den fjernet fra Jordens overflade. 
</p><p>
I mange år krævede Politikens tidligere arkitekturkritiker Henrik Sten Møller 
således busterminalen på Rådhuspladsen revet ned. Den var tænkt som en 
skærm, der skulle beskytte ophold på pladsen mod en masse bussers kommen og 
køren og samtidig rumme salg af billetter. 
</p><p>
Men bygningen var hverken fugl eller fisk. Billetsalget ophørte snart, den var 
for lav til at etablere en afgrænsning af pladsen, og den var for stor til 
at være et inventar. Den var bare et skrummel, der skar Rådhuspladsen over. 
</p><p><b class="ext-link">NED, VÆK, DUR IKKE </b><a class="embeddedlink" href="http://politiken.dk/ibyen/byliv/ECE2563187/ned-vaek-dur-ikke-per-arnoldi-er-ude-med-riven/">Per Arnoldi er ude med 
riven</a></p><p>
Alle var jo ikke lige enige med Henrik Sten Møller, nogle mente, at den da var 
fin og moderne og klarede sin opgave upåklageligt. Men i mine øjne havde han 
en særdeles god sag. Og da der endelig skulle anlægges en metrostation på 
stedet, fandt man det også mest belejligt at rive terminalen ned frem for at 
genanvende den. Henrik Sten Møllers kritiske vedholdenhed har uden tvivl 
været med til at besegle dens skæbne, så ingen fik den idé, at busterminalen 
kunne genopstå som metrostationsbygning. 
</p><h3>
Gal med funktionen 
</h3><p>
Busterminalen var et sjældent godt eksempel på en bygning, der hverken 
funktionelt eller æstetisk var særlig vellykket. Og det er jo det, det 
kræver, for at det overhovedet giver idé at appellere til nedrivning. 
</p><p>
Hvis bare et projekt er funktionelt i orden eller æstetisk ikke føles som en 
udvanding af omgivelserne, skal der et nyt og bedre projekt til, før det 
giver mening at rive det ned. For enhver småkedelig bygning repræsenterer en 
værdi, som kan genanvendes. Kun hvis man har et afgjort bedre projekt, 
kommer det på tale at rive noget ned. 
</p><p>
Scala-bygningen på Axeltorv blev revet ned efter at have stået tom i mange år. 
Ikke fordi den var et æstetisk problem i byen, men fordi den ikke fungerede 
som det indkøbscenter og den natklub, den var indrettet til. Forretningerne 
gik ustandselig nedenom og hjem. Det var funktionen, den var gal med. 
</p><p><b class="ext-link">SMADREGRAFIK </b><a class="embeddedlink" href="http://politiken.dk/ibyen/byliv/ECE2565000/smadregrafik-arkitekturredaktoeren-river-byen-ned/">Arkitekturredaktøren river byen ned</a></p><p>
Omvendt er det med erhvervsbygningen på Oslo Plads ved siden af Østerport 
Station, den med både en Irma, køreskole og en glaspyramide. Den er et af de 
sjældne eksempler på postmodernisme i dansk arkitektur, men æstetisk 
vellykket er der ikke mange, der vil kalde den. Slet ikke i dens møde med 
den nationalromantiske stationsbygning ved siden af. Nu bliver den radikalt 
bygget om. Æstetisk fattigdom forkorter bygningers levetid. 
</p><h3>
Riv det ned! 
</h3><p>
Der er noget gammelmodernistisk, nietzscheansk og futuristisk over det her med 
at ville rive ned. Man drømmer om at forbedre verden ved at ødelægge den 
gamle og rense tavlen ren. Det var den idé, Le Corbusier havde i 1920’ernes 
Paris, hvor venstre Seinebred skulle jævnes med jorden og erstattes af høje 
boligtårne i en vidtstrakt grøn park. Beklumrede boliger skulle jævnes med 
jorden og erstattes af friske med lys og sanitet. Mange historiske centre i 
Europa, som f.eks. Stockholms, blev således saneret i modernismens billede, 
men det historiske København gik forholdsvis fri. Undtagelser er Borgergade 
og Nørrebros sorte firkant. 
</p><p>
Overborgmester Egon Weidekamp var som søn af en fabriksarbejder opvokset på 
det mest beklumrede Østerbro med toilet i gården. Han forstod ikke 
modstanden mod moderne byggeri, der kunne give arbejderne bedre forhold. Al 
denne slumromantik, hvad skulle det til for, når man kunne få stort køkken 
og bad og toilet i lejlighederne i stedet for? Så han fik til folkets 
modstand den sorte firkant revet ned, men hvad fik vi i stedet? 
</p><p class=" bl-elem">
Det er en annullering af historien, når man udråber: ’Riv det ned!’. Det kan 
ofte virke ureflekteret. Den definitive afvisning ser nemlig bort fra, at 
der som regel er en værdi i alt. Og hvad skal man stille i stedet? Det er 
sjældent, at ingenting, som i tilfældet busterminalen, er bedre end noget. 
Men det kan også være for at genetablere sammenhænge, som projekter har 
ødelagt. Her gør vi i hvert fald forsøget. Udpeger ting i byen, vi ikke 
finder er gode nok og lavet med tilpas hensyn til, hvad byen skal og kan 
være på netop det sted. Vi siger: Riv det ned! 
</p>	
</div>
</div></body></html>
