---
layout:     post
title: 	    "Danske forskere hjælper med at lave ilt på Mars"
post_author:	    
post_date:	    Sat, 11 Apr 2015 17:02:17 +0200
post_site:	    politiken.dk 
post_link:	    http://politiken.dk/viden/ECE2623699/danske-forskere-hjaelper-med-at-lave-ilt-paa-mars/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Om seks år vil der stå en maskine på planeten Mars, som producerer ilt. 
</p><p>
Sådan lyder et af hovedmålene i NASAs mission, den såkaldte 'Mars 
2020'-mission. 
</p><p>
En række forskere er i gang med at bygge et instrument, der skal skabe ilt med 
kuldioxiden i Mars' atmosfære. Instrumentet vil sørge for, at astronauter 
kan trække vejret, når de befinder sig på planeten, og samtidig kan ilten 
fungere som en slags hjælpestof til astronauternes fartøj, når det er tid 
til at vende hjem til Jorden igen. Det skriver <a href="http://mars.nasa.gov/mars2020/news/whatsnew/index.cfm?FuseAction=ShowNews&amp;NewsID=1683">NASA</a>. </p><p>
»At være i stand til at producere ilt på Mars' overflade er et reelt skridt 
fremad i forsøget på at hjælpe med menneskers fremtidige udforskning af 
Mars«, udtaler Michael Meyer, ledende forsker ved NASAs Mars Exploration 
Program, tidligere til Space.com. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2615762/mystisk-signal-fra-rummet-kan-vaere-fra-levende-vaesner/">Mystisk signal fra rummet kan 
være fra levende væsner</a></p><p>
Projektet er hos NASA kendt som MOXIE, som står for Mars OXigen In situ 
resource utilization Experiment, og flere danske forskere er med til at 
udvikle teknologien. 
</p><p>
»Vi skal bygge et lille instrument, som skal stå og producere ilt på Mars. Den 
skal fungere som en prototype på en meget større fabrik, som skal kunne 
forsyne astronauter med ilt engang i fremtiden,« fortæller Morten Bo Madsen, 
som er leder af Mars-gruppen på Niels Bohr Institutet ved Københavns 
Universitet, ifølge Videnskab.dk. 
</p><p>
Morten Bo Madsen er en del af en forskningsgruppe, der er udvalgt af NASA til 
at deltage i projektet. 
</p><p><b>Iltmaskine skal blive til iltfabrik</b></p><p>
På Mars er der stort set intet ilt, men omkring 96 procent af atmosfæren 
består af kuldioxid, som er det råstof, der skal ligge til grund for 
iltproduktionen. 
</p><p>
Et kuldioxid-molekyle består af et kulstofatom og to iltatomer, og iltmaskinen 
skal forsøge at splitte kuldioxid-molekylerne fra hinanden for at skabe 
iltmolekyler. 
</p><p>
NASA forventer, at iltmaskinen er færdig i sommeren 2020, hvor den skal sendes 
af sted fra Jorden. Derefter er planen, at der skal bygges en hel iltfabrik, 
der skal være cirka 100 gange større end denne ene iltmaskine, skriver 
Space.com. Fabrikken skal stå klar i 2030'erne, få år efter at NASA 
forventer at sende de første mennesker med enkeltbillet til Mars med det 
såkaldte Mars One projekt. 
</p><p><b class="ext-link">ENKELTBILLET:</b><a class="embeddedlink" href="http://politiken.dk/viden/ECE2550388/christian-vil-til-mars-tabet-af-min-frihed-er-det-jeg-kommer-til-at-lide-mest-under/">Christian vil til Mars: »Tabet af 
min frihed er det, jeg kommer til at lide mest under«</a></p><p>
Iltmaskinen, MOXIE, er kun et af mange instrumenter, der skal sendes med Mars 
2020-missionen til den røde planet. Blandt instrumenterne er også et særligt 
kamera, der skal sidde på masten af et køretøj. Kameraet skal både kunne se 
langt ud i terrænet på planeten og kunne zoome ind og lave nærbilleder. 
</p><p>
Der skal således også sendes et køretøj til Mars, en slags rover, som skal 
kunne køre ubemandet rundt på planeten og indsamle prøver. 
</p><p class=" bl-elem">
Et af Mars 2020-missionens hovedmål er et vurdere planetens beboelighed for 
menneskelige besøgende. Forskerne bag projektet håber, at iltmaskinen vil 
transformere fremtidens udforskning af Mars ved at vise, at mennesker kan 
leve direkte fra planeten med så få ressourcer sendt fra Jorden som muligt, 
skriver <a href="http://www.nasa.gov/press/2014/july/nasa-announces-mars-2020-rover-payload-to-explore-the-red-planet-as-never-before/">NASA</a> 
. 
</p>	
</div>

</div></body></html>
