---
layout:     post
title: 	    "Nyt pilotprojekt skal teste brugen af NemID i resten af EU"
post_author:	    Christian Loiborg
post_date:	    Wed, 18 Mar 2015 11:26:14 +0000
post_site:	    www.version2.dk 
post_link:	    http://www.version2.dk/artikel/nyt-pilotprojekt-skal-teste-brugen-af-nemid-i-resten-af-eu-105820?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Et nyt pilotprojekt skal give Digitaliseringsstyrelsen praktisk erfaring med en løsning, der gør det muligt for europæere at bruge digitale signaturer på tværs af landegrænser. Det vil på sigt betyde, at du kan bruge dit danske NemID i et andet EU-land. Pilotprojektet er netop skudt i gang, meddeler <a href="http://newspublicator.dk/e10/parker/pm/d95be9d586a8def4/ot143954/view/">Digitaliseringsstyrelsen</a>.</p>

<p>Anerkendelsen af andre EU-landes elektroniske identifikation, også kaldet eID, til offentlige selvbetjeningsløsninger skal implementeres ved hjælp af en såkaldt eID-gateway. Indtil videre er det lykkes at logge ind på en svensk selvbetjeningsløsning med et dansk NemID i et testmiljø. Resultatet blev præsenteret på computermessen CeBIT, der i denne uge afvikles i Hannover.</p>



<p>På CeBIT loggede EU-Kommissæren for ”Digital Economy &amp; Society” Günther Oettinger og den tyske indenrigsminister Thomas de Maiziere med egne, danske test-NemID-nøglekort på den svenske selvbetjeningsløsning.</p>

<p>Pilotprojektet køres i et tæt samarbejde med <a href="http://www.egovlab.eu/">eGovLab</a>, der er en del af Stockholms Universitet, samt den svenske myndighed for økonomisk vækst, Tillväxtverket.</p>



<p>Det næste skridt for pilotafprøvningen er at sætte en dansk selvbetjeningsløsning op for udenlandske brugere. Herefter skal eID-gatewayen sættes i produktion. eIDAS-forordningen, der kræver samarbejdet på tværs af landegrænser, skal senest i september 2018 være implementeret.</p>
  </section></div></body></html>
