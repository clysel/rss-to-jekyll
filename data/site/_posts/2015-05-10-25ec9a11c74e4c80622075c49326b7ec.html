---
layout:     post
title: 	    "Ellehammerfonden donerer 100.000 kr. til kulturarven"
post_author:	    Erik Lyngsø-Petersen
post_date:	    Sun, 10 May 2015 12:00:09 +0000
post_site:	    ing.dk 
post_link:	    http://ing.dk/artikel/ellehammerfonden-donerer-100000-kr-til-kulturarven-175939
---
<html><body><div><section class="body">
			<p>Kun kort tid efter nyheden om, at <a href="http://ing.dk/artikel/ingenioerernes-kulturarv-crowdfundingen-er-naaet-over-320000-kr-175771">Rambøll Fonden har doneret 50.000 kr.</a> til fortsat digitalisering af 'Ingeniørernes Kulturarv', kan projektet bringe endnu en glad nyhed: Ellehammerfonden har doneret hele 100.000 kr. til det gode formål.</p>
			<p><figure class="plugin right zoomable"><img data-original-image="http://ing.dk/sites/ing/files/kulturarv-logo_1892-2000.png" src="http://ing.dk/sites/ing/files/styles/w1120_media_right/public/kulturarv-logo_1892-2000.png?itok=c02XNcjQ" alt=""/></figure></p>
			<p>Fonden er oprettet af fabrikant Hans F.H. Ellehammer til minde om hans far, den kendte opfinder og flypionér J.C.H. Ellehammer, og dens formål er bl.a. at støtte tekniske museer. Hvortil vore historiske ingeniørtidsskrifter kan siges at høre, omend ’museet’ er virtuelt.</p>
			<p>Med disse og tidligere donationer – herunder de over 120.000 kr. som er resultatet af crowdfundingen hos IDA-medlemmer og andre interesserede – mangler vi nu ’kun’ knap 75.000 kr., før vi kan sende de næste 100.000 sider til scanning, OCR mv.</p>
			
			<p>De er allerede pakket ned og sikkert emballeret i seks flyttekasser på en palle hos Datamuseet i Ballerup. Nemlig det oprindelige Ingeniøren 1941-1966, Ingeniør- &amp; Bygningsvæsen 1937-1975, Polyteknikeren 1951-1963, Forskning 1966-1971, Management 1966-1975 og ’Året Rundt’ (A4-tillæg til Ingeniørens Ugeblad) 1969-1974.</p>
			<p>Når vi så har indsamlet de manglende 75.000 kr. og afskibet disse årgange, skal vi ‘kun’ indsamle ca. 500.000 kr. yderligere til digitalisering af de sidste 100.000 sider. Den fase indeholder Ingeniørens Ugeblad 1957-1975 og det nuværende Ingeniøren 1975-2000.</p>
			<p><em>Læs alt om projektet, og hvordan du kan bidrage på <a href="http://ing.dk/kulturarven">ing.dk/kulturarven</a>.</em></p>
		</section>
		  </div></body></html>
