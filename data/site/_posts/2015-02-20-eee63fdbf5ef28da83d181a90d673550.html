---
layout:     post
title: 	    "Leckerbaer forkæler øjet, men skuffer den søde tand"
post_author:	    
post_date:	    Fri, 20 Feb 2015 15:04:12 +0100
post_site:	    politiken.dk 
post_link:	    http://politiken.dk/ibyen/byliv/ECE2555696/leckerbaer-forkaeler-oejet-men-skuffer-den-soede-tand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<h3>
Hipnessfaktor 
</h3><p>
Et lidt tvistet navn, en minimalistisk facade og et stramt fokus på noget så 
retro som småkager, ja, så bliver det ikke meget mere hipt. Læg dertil i 
særklasse fotogene varer, der gør den specielle bager til et hit på 
Instagram. 
</p><h3>
Billig versus dyr 
</h3><p>
Hvis pengene er små, så nup en enkelt kage til kaffen. Stykprisen er 15 kr. 
Ellers skal du bestille den lange boks med 12 styk til 160 kr., spise så 
mange du kan i cafeen og tage resten med hjem. Mere elegant doggybag findes 
ikke. 
</p><h3>
Det skal du prøve 
</h3><p>
Det er skægt at bestille en hindbær-snitte, når man nu mest kender det som en 
konvolut af en klistret kage fra bageren på hjørnet og så få den serveret i 
nyfortolket version og dukkehusstørrelse. Hvad gør det for smagen? Prøv en 
bid med lukkede øjne og mærk efter. 
</p><h3>
Bottom line 
</h3><p class=" bl-elem">
Skal du imponere svigermor, eller mangler du en værtindegave, så er Leckerbaer 
stedet at tanke op. Desværre lever småkagernes smag ikke helt op til det 
smukke udseende. 
</p>
</div>
</div><p>
Blikket glider hen over montren med dens parade af sirligheder. Dér et 
mikro-matterhorn af en marengsdrøm med lyserødt pulversnedrys, så en sart 
koralcreme samlet i en blød, snehvid ring og ved siden af en cirkelrund, 
slikkepindsstribet medalje. 
</p><p>
I Ryesgades stille korridor bag Peblinge Dossering ligger en broget stribe af 
beboelsesejendomme, en tankstation, en Irma og sørme også en vinbar og en 
Riccos kaffebar. Den sidst tilkomne i gaden er en særlig bager med det 
specielle navn Leckerbaer, der lyder som ’lækkerbager’, men er sammensat af 
det schweiziske ord for lækker og indehaverparrets efternavn, Bär. Og det er 
et sted som intet andet i kongeriget. Leckerbaer satser butikken på småkager 
og det af en helt særlig støbning og med en æstetik, der løfter de klejne 
værker op i en kategori langt, langt over den slags, man selv fylder i 
dåser, når ellers højtiden kalder på det. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/_____Intet_navn_____914909y.jpg" alt="" border="0"/></span></p><p>
Da vi besøger de stramt indrettede kvadratmeter, er Leckerbaer i anledning af 
Valentinsdag gået i rødt, så samtlige godbidder er holdt i hjertets 
farveskala. Det er det dansk-schweiziske ægtepar Jakob og Gabi Bär Mogensen 
– han tager imod kunderne, hun står med gummihandsker i bageriet og skaber 
værkerne – der bruger deres erfaringer fra michelinrestauranter som den 
hjemlige AOC og WD-50 i New York i kagernes tjeneste. 
</p><p><b class="ext-link">Læs også</b><a class=" bl-elem" href="http://politiken.dk/mad/anmeldelser/restaurantanmeldelser/ECE2513154/ny-hipsterrestaurant-serverer-oeko-pizza-med-roedbede-kaal-og-figner/">Ny 
hipsterrestaurant serverer øko-pizza med rødbede, kål og figner</a></p><h3>
Sukkerknas og hvid glasur 
</h3><p>
Og naturligvis skaber kombinationen af det ualmindeligt gode udseende og 
ambitiøse topkokke i bageriet sjældent høje forventninger. Vi bestiller 
kaffe og te, sætter os til rette og lader trommehvirvler for det indre øre 
holde os hen, og da paraden af seks forskellige kager kommer på bordet, ser 
den ene mere indbydende ud end den anden. 
</p><p>
Første bid er af en Oreo-inspireret sammenklapper med mørke kakaobunde samlet 
om en hvid vaniljecreme. Mørk smag, uden at være så mørk som den amerikanske 
supermarkedsvare, men desværre en mere blød end sprød kage, og så kan det 
hurtigt tendere det vamle med den fede creme. Nå, videre. 
</p><p><b class="ext-link">Læs også</b><a class=" bl-elem" href="http://politiken.dk/ibyen/byliv/ECE2555696/leckerbaer-forkaeler-oejet-men-skuffer-den-soede-tand/Nyåbnet Bæst byder på uovertruffen italiensk mad">Nyåbnet 
Bæst byder på uovertruffen italiensk mad</a></p><p>
Så gælder det ’spejlægget’, som er en medalje med en ring af hvid chokolade 
med en koralfarvet bærcreme i midten. Chokoladen smager ikke af meget, og 
cremen er ikke syrlig nok til at sparke fra sig. Den er kort sagt en smule 
flad i smagen. En lille sag inspireret af den nordiske klassiker 
gulerodskagen har større smag med sine varme krydderier, mens smagen ikke 
rigtigt samler sig i madeleinekagen med marengstop. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/_____Intet_navn_____914910y.jpg" alt="" border="0"/></span></p><p>
Holdets vindere er ubetinget en minidonut, der med sin svampede konsistens, 
sukkerknas og en salt karamelcreme overrasker mundhulen med sine skarpe 
smagskombinationer og dermed lige trumfer Leckerbaers nysselige 
hindbærsnitte, der ligner en slikkepind. Den har et tyndt lag 
hindbærmarmelade mellem sprøde mørdejsbunde og er pyntet med 
hindbærpulverdrys og striber af hvid glasur på toppen. Gedigen godhed med 
nytænkt æstetik, men smagen er konventionel, og bageren ville vinde flere 
hjerter hos denne anmelder, hvis der var tænkt lidt avantgarde og f.eks. 
anvendt en syrlig og smagskoncentreret hindbærpuré i stedet for marmelade, 
brugt flere, helt tynde bunde for at fremhæve det sprøde knæk, når man tager 
en bid, eller andre remix-idéer, som kokke er bedre til at få. Så kunne man 
få såvel smagssans som øjne udspilet hos Leckerbaer. 
</p><p class=" bl-elem"><b class="ext-link">Læs også</b><a class=" bl-elem" href="http://politiken.dk/mad/anmeldelser/restaurantanmeldelser/ECE2489819/lillebror-er-bistroblaer-i-den-billige-ende/">Lillebror 
er bistroblær i den billige ende</a></p>	
</div>
</div></body></html>
