---
layout:     post
title: 	    "Digital Analyse: Vikinger elsker Facebook"
post_author:	    
post_date:	    Fri, 13 Mar 2015 23:20:51 +0100
post_site:	    politiken.dk 
post_link:	    http://politiken.dk/oekonomi/ECE2582684/digital-analyse-vikinger-elsker-facebook/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I sidste uge af februar var der Social Media Week i København. 
</p><p>
Endnu en gang satte kommunikations- og marketingfolk hinanden stævne for at 
blive klogere på, hvordan man opnår likes og skaber ROI – return on 
investment – på marketingbudgetterne. 
</p><div class="art-quote article-box">
<p class="quote"/>
<blockquote>
<p class="quote-txt">
Ikke alle nationer smager lige gerne på varerne i det amerikanske sociale 
medie-supermarked
</p>
</blockquote>
</div><p>
Midt i hypen offentliggjorde EU-kommissionen en rapport, blandt andet om 
europæiske borgeres forhold til Facebook, Twitter, Instagram og 
Snapchat.</p><p>
Den afslører, at der er lige så store forskelle mellem landene i Europa, når 
det gælder sociale medier, som inden for madkultur. 
</p><p>
Ikke alle nationer smager lige gerne på varerne i det amerikanske sociale 
medie-supermarked, viser rapporten, der er en generel kortlægning af det 
digitale landskab i Europa. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/_KO_facebook_CN_151_919862y.jpg" alt="" border="0"/></span></p><h3>
Mere offline syd for grænsen 
</h3><p>
Dansen om de sociale medier er generelt mindre hektisk syd for grænsen end i 
Norden. Et teknologisk avanceret land som Frankrig kommer for eksempel ind 
som nummer sjok i statistikken over antallet af brugere på sociale medier. 
</p><p>
Franskmændene er, som EU-kommissionen konstaterer, »meget tilbageholdende med 
at engagere sig i sociale aktiviteter online«. 
</p><p>
46 procent af de franske borgere i alderen 16 til 74 har været på Facebook 
eller et andet socialt medie målt over en periode på tre måneder i 2014. I 
Island er tallet 83 procent, i Danmark 69, Sverige ligger på 70 procent. 
EU-gennemsnittet er 58. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2581339/15-aar-efter-braget-bobler-it-branchen-lystigt-igen/">15 år efter braget bobler 
it-branchen lystigt igen </a></p><p>
Et land som Letland har med sin svage bredbåndsdækning mere aktive 
social-medie-brugere end industrinationen Tyskland. 
</p><p>
Tyskernes fascination af Facebook, Twitter og Instagram er på et næsten lige 
så lavt niveau som det franske og er dalet siden sidste måling. Også Italien 
ligger langt nede i ligaen, mens England placerer sig pænt over middel. 
</p><p>
Afvigelserne går igen på kryds og tværs i EU-kommissionens benchmarking. Over 
dobbelt så mange nordmænd læser online-nyheder som franskmænd, som også på 
dette område rammer bunden af statistikken. 
</p><h3>
Et broget europæisk marked 
</h3><p>
Hvad skyldes forskellene? Det spørger også amerikanske virksomheder om. 
Internationale konsulenthuse tilbyder dem (sikkert dyr) rådgivning om, 
hvordan man penetrerer, som det hedder, et socialt mediemarked som det 
europæiske. 
</p><p>
En markedsanalytiker fra konsulenthuset Forrester gengiver en anekdote om en 
amerikansk direktør, der spørger til det europæiske marked for sociale 
medier og får svaret: »Der er ikke noget europæisk marked ... Der er et 
tysk, et fransk, et engelsk. Dem kan jeg godt fortælle om«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2581334.ece">Du skulle have købt en iPhone 
i forgårs</a></p><p>
»Sociale medier bygger i sagens natur på deltagelse. De påvirkes af formen, 
tonen og farven hos brugerne. Sociale medier i Tyskland er tyske sociale 
medier, i Frankrig er der franske sociale medier«, uddyber analytikeren Ryan 
Skinner i sin blog og tilføjer ironisk: »Vive la difference«. 
</p><p>
Forskellene går igen globalt. Deltagerne pi sidste uges social-medie-uge i 
København kunne måske tro, at eventen var et dansk fænomen. Men den fandt 
sted i samme periode i Bangalore, Lagos, Hamburg, Jakarta, Milano og New 
York. 
</p><p>
En helt uvidenskabelig analyse af landenes konferenceprogrammer rummer nogle 
overraskelser: I Lagos var der næsten lige så mange møder og seminarer som i 
New York. 138 events og oplæg om sociale medier blev det til i Nigerias 
hovedstad sidste uge i februar 2015 mod 107 i København. 
</p><p>
I Bangalore bød arrangørerne på 82 oplæg. Milano sneg sig med 69 møder lige 
over antallet i Indonesiens hovedstad, Jakarta. 
</p><h3>
Brugerne er uforudsigelige 
</h3><p>
Diversitet var også at finde i indholdet af programmerne og i eventens 
placering. I Bangalore foregik den på det fashionable Leela Palace Hotel, i 
Lagos på et universitetscampus, mens det i København var private 
virksomheder og organisationer, der lagde lokaler til. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2574267/udkantsnettet-hallo-hvor-er-i-henne/">Udkantsnettet: Hallo, hvor er 
I henne?</a></p><p>
Hvad kan man bruge den sammenligning til? 
</p><p>
Måske en erkendelse af, at hvert land har sin egen unikke måde at håndtere 
sociale medier på. At interessen for sociale medier popper op i lande, som 
vi normalt ikke forbinder med dialogbaseret kommunikation. At brugerne er 
uforudsigelige, i Europa og i verden. 
</p><p class=" bl-elem">
Vive la difference. 
</p>	
</div>
</div></body></html>
