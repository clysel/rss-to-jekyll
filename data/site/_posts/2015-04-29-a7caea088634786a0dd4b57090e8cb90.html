---
layout:     post
title: 	    "Regeringens planer om flygtninge i arbejde bliver skudt ned"
post_author:	    
post_date:	    Wed, 29 Apr 2015 09:59:02 +0200
post_site:	    politiken.dk 
post_link:	    http://politiken.dk/indland/politik/ECE2647510/regeringens-planer-om-flygtninge-i-arbejde-bliver-skudt-ned/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et af regeringens prestigeprojekter vil med stor sandsynlighed blive stemt ned 
i løbet af de kommende uger. 
</p><p>
Statsminister Helle Thorning-Schmidt (S) slog i sin nytårstale fast, at ledige 
flygtninge skal arbejde for deres ydelse, og det er resulteret i et 
lovforslag, som ganske utraditionelt bliver fremsat i dag uden forudgående 
forhandlinger. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2647453/regeringen-flygtninge-skal-arbejde-10-timer-om-ugen/">Regeringen: Flygtninge skal 
arbejde 10 timer om ugen</a></p><p>
Beskæftigelsesminister Henrik Dam Kristensen siger til <a target="_blank" href="http://jyllands-posten.dk/politik/ECE7663244/Flygtninge-skal-arbejde-10-timer-pr.-uge/">Jyllands-Posten</a>, 
at han har svært ved at se, at lovforslaget ikke skulle kunne få opbakning 
af »et endog meget bred flertal«, men der tager han fejl. 
</p><p>
Hverken Enhedslisten eller de store borgerlige partier, Venstre og Dansk 
Folkeparti, vil være med. 
</p><div class="art-quote article-box">
<p class="quote"/>
<blockquote>
<p class="quote-txt">
Vi mener, at flygtninge skal tilbydes ordinære jobs. De skal da ikke sendes ud 
som gratis arbejdskraft
</p>
<p class="sender">
Finn Sørensen (EL) 
</p>
</blockquote>
</div><p>
»Vi kan jo konstatere, at regeringen åbenbart ikke har lyttet til de ting, som 
Enhedslisten sagde til det ene møde, vi har været indkaldt til for en måneds 
tid siden. Derfor kan vi ikke stemme for det, som det ligger her«, siger 
kommunalordfører Finn Sørensen (EL). </p><h3>
Efterlyser reelle job 
</h3><p>
Regeringens vil gøre op med, at to af tre flygtninge eller familiesammenførte 
i dag ikke er i job eller uddannelse efter tre års integrationsprogram i 
kommunerne. 
</p><p>
Det skal blandt andet ske ved at stille krav til flygtningene om, at de skal 
arbejde mindst 10 timer om ugen i løntilskud, praktik og nyttejob og 
undervises tyve timer i dansk. 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2592951/overblik-her-er-regeringens-integrationsudspil/">Her er regeringens integrationsudspil</a></p><p>
Enhedslisten mener, at regeringen med den model undergraver arbejdsmarkedet. 
</p><p>
»Vi mener, at flygtninge skal tilbydes ordinære jobs. De skal da ikke sendes 
ud som gratis arbejdskraft, så de kommer til at fungere som løntrykkere og 
fortrænge ordinære stillinger«, siger Finn Sørensen. 
</p><p>
»Hovedproblemet for både flygtninge og alle mulige andre, der står uden job, 
er, at der mangler arbejdspladser. Men det problem beskæftiger regeringen 
sig slet ikke med i det udspil, den kommer med her. Det er jo bare mere af 
det samme, som vi har set i kontanthjælpsreformen, dagpengereformen osv. De 
arbejdsløse skal sendes ud i alle mulige former for gratis arbejdskraft til 
arbejdsgiverne«. 
</p><h3>
Venstre kræver 37 timers arbejde 
</h3><p>
Venstres bevæggrund for at stemme nej til regeringens lovforslag er 
anderledes. Partiet mener, at regeringen stiller alt for milde krav til de 
flygtninge og familiesammenførte, der kommer til landet. 
</p><p>
»Der er to årsager til, at vi ikke kan bakke op. Den ene er, at regeringen her 
er med til at gøre integration til et deltidsjob. Man nedsætter 
beskæftigelseskravet fra 37 til 10 timer om ugen, og det mener vi ganske 
enkelt er for lidt og uambitiøst«. 
</p><p>
»Den anden grund er, at regeringen overhovedet ikke vil diskutere 
ydelsesniveau. Da de kom til, indførte de jo, at en flygtning, der kom til 
Danmark, kunne få fuld kontanthjælp fra dag 1. Det, synes vi, er 
demotiverende, og derfor vil vi tilbage til noget, der minder om 
starthjælpen i 0’erne, hvor man startede på et SU-niveau, når man kom her 
til landet«, siger integrationsordfører Martin Henriksen. 
</p><p><b class="ext-link">FAKTA </b><a class="embeddedlink" href="http://politiken.dk/indland/politik/ECE2593363/21-integrationspakker-senere-tre-store-problemer-stopper-fremgangen/">21 integrationspakker senere: Tre store 
problemer stopper fremgangen</a></p><p>
I stedet for et krav om 10 timers arbejde, vil Venstre have flygtninge og 
familiesammenførte til at arbejde 37 timer »ligesom alle andre på 
kontanthjælp«. Danskundervisningen skal så komme oveni. 
</p><h3>
»Ret og rimeligt«
</h3><p><i class=" bl-elem">Martin Geertsen, er det ikke unfair at stille et krav om 37 timers arbejde? 
Flygtninge, der kommer til landet uden at kunne tale danske og uden at have 
et netværk har vel noget ringere forudsætninger for at komme ud på markedet 
end almindelige danskere. </i></p><p>
»Jo, men udgangspunktet må stadig være, at man skal i fuld beskæftigelse og så 
lære dansk uden for arbejdstiden. Jeg synes ikke, at det er nogen god idé, 
at man slækker på dette krav. Udgangspunktet må være 37 timer, og så må man 
tage den derfra. Jeg synes simpelthen, at man giver køb på målsætningerne 
uden at have brugt de økonomiske incitamenter, der er i værktøjskassen, 
herunder at ændre på kontanthjælpsydelsen for flygtninge, når de kommer her 
til landet. Så den dynamik, mener jeg helt grundlæggende, at regeringen 
overser i sit udspil«. 
</p><p><b class="ext-link">DANSK-SYRER </b><a class="embeddedlink" href="http://politiken.dk/indland/politik/ECE2593303/jeg-er-ligesom-en-dansker---jeg-har-hus-en-bil-og-et-job/">»Jeg er ligesom en dansker - jeg har 
hus, en bil og et job«</a></p><p><i class=" bl-elem">Det er jo typisk, når man har mindre deltidsjob, at man derfra kan vise sit 
værd. Det er sker sjældnere, at en arbejdsgiver bare går ud og giver folk 37 
timer med det samme, hvis de ikke har bevist, hvad de kan. Risikerer man 
ikke med jeres forslag, at flygtninge lige som nu bliver parkeret med 
ingenting, fordi de ikke kan leve op til 37 timer?</i></p><p>
»Regeringen sagde jo selv, at når du kommer her til landet, så skal du 
arbejde. Statsministeren sagde noget i retning af, at vi ikke skal behandle 
flygtninge som klienter. Derfor synes vi, at vi i udgangspunktet skal stille 
de samme krav til flygtninge, som vi gør til alle mulige andre her i landet. 
Det må være ret og rimeligt. Vi er simpelthen bange for, at man, når man 
sænker barren, så risikerer man at færre kommer ud på arbejdsmarkedet«, 
siger Martin Geertsen. 
</p><h3>
Henrik Dam: Ikke et lovforslag 
</h3><p>
Lovforslaget, som fremsættes i dag, er fra flere sider blevet beskyldt for at 
være et valgoplæg, men det afviser beskæftigelsesminister Henrik Dam 
Kristensen (S). 
</p><p class=" bl-elem">
Efter planen skal lovforslaget 1. behandles 12. maj, og det er angiveligt 
regeringens håb, at det kan træde i kraft allerede fra juli. 
</p>	
</div>

</div></body></html>
