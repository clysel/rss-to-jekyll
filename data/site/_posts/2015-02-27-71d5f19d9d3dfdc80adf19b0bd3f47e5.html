---
layout:     post
title: 	    "Tilsyn skal ikke forhåndsgodkende FE-overvågning"
post_author:	    Adam Fribo
post_date:	    Fri, 27 Feb 2015 07:30:40 +0000
post_site:	    www.version2.dk 
post_link:	    http://www.version2.dk/artikel/tilsyn-skal-ikke-forhaandsgodkende-fe-overvaagning-87398?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Tilsynet med Efterretningstjenesterne skal ikke spørges først, når Forsvarets Efterretningstjeneste vil gøre brug af den nye mulighed for at overvåge danske statsborgere uden den dommerkendelse, der traditionelt har været set som en vigtig del af borgerens retssikkerhed.</p>

<p>Det skriver dagbladet <a href="http://politiken.dk/indland/ECE2565448/tilsyn-vi-kan-ikke-godkende-spiontjenestens-overvaagning/">Politiken</a>.</p>

<p>Landsdommer Ulla Staal er formand for Tilsynet med Efterretningstjenesterne, og hun forklarer, at forhåndsgodkendelse af overvågning ikke hører ind under det tilsyn, den dertil indrettede instans skal føre.</p>

<p>»Vores hovedfokus i dag er at kontrollere, om tjenester behandler personoplysninger i overensstemmelse med loven. Indgreb i meddelelseshemmeligheden er holdt uden for vores kompetence,« siger hun til Politiken.</p>

<p>Forsvarsminister Nikolai Wammen har ellers tidligere udtalt, at overvågning af danske statsborgere uden dommerkendelse skal godkendes af tilsynet. Men det er en sandhed med modifikationer – afhængig af hvad man forbinder med ordet godkendelse.</p>



<p>»I tilsynet vil vi alene skulle foretage en efterfølgende kontrol af, om lovens betingelser for aflytning var opfyldt, dengang man gjorde det,«siger Ulla Staal til Politiken.</p>

<p>Det er altså kun chefen for FE, der skal godkende overvågningen, og så skal tilsynet efterfølgende vurdere, om den blev udført efter bogen.</p>

<p>Hvis FE så ikke retter ind efter tilsynets henstillinger, skal forsvarsministeren orienteres. Hvis ministeren også vælger at ignorerer tilsynet, skal tilsynet orientere medlemmerne af kontroludvalget.</p>

<p>Udvalgets medlemmer har tavshedspligt.</p>
  </section></div></body></html>
