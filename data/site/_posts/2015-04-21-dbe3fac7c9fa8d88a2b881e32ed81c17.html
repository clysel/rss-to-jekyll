---
layout:     post
title: 	    "Amerikanske forfatterstjerner hjælper miniboghandel på Nørrebro"
post_author:	    
post_date:	    Tue, 21 Apr 2015 21:15:06 +0200
post_site:	    politiken.dk 
post_link:	    http://politiken.dk/kultur/boger/ECE2636807/amerikanske-forfatterstjerner-hjaelper-miniboghandel-paa-noerrebro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På fortovet foran Ark Books står bogkasser med arabiske litteraturtidsskrifter 
og novellesamlinger fra Østeuropa. Inden for i boghandlens halvmørke er der 
bløde, slidte lædersofaer og hylder spækket med udgivelser af en slags, man 
ikke finder mange andre steder i København. Og snart vil man her kunne føle 
på og kigge i en helt særlig, eksklusiv udgivelse, som der kun findes seks 
af i verden. Nemlig en lille, håndlavet bog med to tekster, som det 
ombejlede newyorker-forfatterpar Paul Auster og Siri Hustvedt har foræret 
til boghandlen. 
</p><p>
»Det var jo et long shot, en skør ide«. 
</p><p>
Det fortæller Maria Dønvang om at kontakte newyorkerparret for at bede om 
støtte. 
</p><p>
Hun er en af de frivillige, der har været med fra begyndelsen og jongleret med 
ideer til at skaffe penge til at få bøger på hylderne i Møllegade. 
</p><p>
»Og så fik vi endda mere, end vi havde bedt om. For vi spurgte bare om noget 
fra skuffen, noget de havde rørt ved, så det havde lidt stjernestøv. Og så 
fik vi en tekst, der ikke tidligere har været trykt og et helt nyskrevet 
essay«, fortæller hun med opspilede øjne for at mime overraskelsen, da hun 
fik svar fra forfatterparret. 
</p><h3>
To tekster i indbakken 
</h3><p>
Resultatet er blevet en bog, der rummer novellen ’Alone’, som Paul Auster 
skrev 22 år gammel i 1969 samt det nyskrevne essay ’Becoming the Other in 
Translation’ af Siri Hustvedt. 
</p><p>
»Det er vigtige tekster. Her præsenterer Auster den symbolverden, han trækker 
på i sit forfatterskab med Sisyfos-myten og figuren Quinn. Han skriver om 
ensomheden i forfattergerningen, om den sagnomspundne inspiration. Det er 
hans tidligste prosa på tryk nogensinde. Og de passer sammen, teksterne«, 
forklarer Maya Zachariassen, der også er en af de frivillige bag Ark Books. 
</p><p><b class="ext-link">LÆS OM ARK BOOKS I MAGASINET</b><a class="embeddedlink" href="http://politiken.dk/magasinet/feature/ECE2251567/det-litteraere-laegehus-i-moellegade/">Det litterære 
lægehus i Møllegade</a></p><div class="art-fakta article-box">
<h4 class="">
Paul Auster og Siri Hustvedt</h4>
<div class="fakta-body" data-buildingblock="embedded_factboxlink">
<p><b>Paul Auster</b>, amerikanske forfatter, født 1947. 
</p><p>
Var særligt central i 1980'erne med sine intellektuelle romaner om 
fremmedgørelse og identitet. Brød igennem med New York-trilogien (1985-1986) 
</p><p>
Har vundet en række priser og læsere i stort antal verden over. Flere af hans 
romaner er udkommet på dansk, førend de er kommet på hans eget modersmål, da 
han har et nært forhold til sin danske forlægger Per Kofod. 
</p><p>
Har senest udgivet 'Rapport fra de indre landskaber', 2013 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/boger/ECE2119530/paul-auster-udgiver-irriterende-bog-i-du-form/">Paul Auster udgiver 
irriterende bog i du-form</a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00260/Auster_og_Hustvedt_260589w.jpg" alt="" border="0"/></span></p><p><b>Siri Hustvedt</b>, amerikansk forfatter, født 1955. 
</p><p>
Debuterede som lyriker i 1983 og har siden skrevet romaner som 'Lily Dahls 
fortryllelse' (1997), 'Det jeg elskede' (2003) og 'En amerikaners lidelser' 
(2008). 
</p><p>
New York spiller - som byen gør i ægtefællens forfatterskab - en stor rolle i 
hendes bøger, og hun skildrer gerne det kunsteriske storbymenneske side om 
side med essayistiske betragtninger. 
</p><p>
Parret har en voksen datter, der er sanger og skuespiller. 
</p><p class=" bl-elem"><i class=" bl-elem"><b>Auster-teksten kan du høre læst op i sin helhed i programmet 'Litteratur 
på P1' onsdag formiddag klokken 10.</b></i></p>
</div>
</div><p>
Paul Auster har skrevet roste romaner som ’New York-trilogien’, ’Tilfældets 
musik’, ’Orakelnat’ og ’Moon Palace’, mens Siri Hustvedt har vundet sig en 
stor fankreds med titler som ’Det jeg elskede’ og ’En amerikaners lidelser’. 
</p><p>
Men hvordan får man to forfattere af den liga, som står med fede, store typer, 
når de optræder på litteraturfestivaler, til at forære en lille 
Nørrebro-boghandel et par værker? 
</p><p>
Det, der syntes at være en vild ide, viste sig at være hurtigt realiseret. 
</p><p>
De frivillige fra Møllegade tog kontakt til parrets danske udgiver, Per Kofod, 
som hjalp med introduktion og emailadresser, de skrev en side om 
nonprofit-boghandlen og en side om, at de var på røven økonomisk. Efter blot 
to uger havnede de to tekster i indbakken. 
</p><h3>
Intelligenstest 
</h3><p>
Ark Books havde egentlig behov for at trykke og sælge teksterne med det samme 
for at tjene penge, så der var midler til at indkøbe bøger til den ny 
boghandels hylder, men de frivillige besindede sig. 
</p><p>
»Det her er jo kulturarv, så det skulle gøres godt. Det tog os et år at åbne 
en boghandel, og det har taget os et år at udgive denne her bog. Vi vågnede 
ikke en morgen og vidste, hvorman man udgav en helt vildt eksklusiv bog i 
kun seks eksemplarer. Det skulle vi lige lære."«, fortæller Maya 
Zachariassen. 
</p><p>
Hun pakker resultatet ud af et beskyttende papirsvøb. Den er som en lille æske 
indbundet i petroleumsblåt, groft stof, aflang i formatet og ikke større end 
at den ligger fint i håndfladen. Det er lidt af en intelligenstest at hitte 
ud af, hvordan man åbner den. For at undgå, at en af de to tekster får 
forrang over den anden, har bogen nemlig to forsider og ingen bagsider, og 
man må tage bogryggene af for at kunne folde teksterne ud som var de 
harmonikaer. 
</p><p>
»Det har taget bogbinderen Megan Adie 70 timer at lave de seks bøger. Det er 
omkring 12 timer stykket«, forklarer Maria Dønvang om formgivningen, der er 
som et værk i sig selv. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Miniboghandel_udgiv_929868y.jpg" alt="" border="0"/><span class="caption"><span class="f-img-caption">Ligeværd. 
</span>Ingen over - kun en ved siden af. De to tekster af Siri Hustvedt og ægtemanden Paul Auster tillægges lige meget vægt i den særlige indbinding, som boghandlen Ark Books har stået for. Foto: Miriam Dalsgaard.</span></span></p><p>
Hun forestiller sig, at biblioteker og samlere vil fatte interesse for bogen - 
»og skøre folk med mange penge«. 
</p><p>
»Vi tænker internationalt«, tilføjer Maya Zachariassen. »Og vi har ikke 
travlt«. 
</p><p><b class="ext-link">LÆS INTERVIEW MED SIRI HUSTVEDT</b><a class="embeddedlink" href="http://politiken.dk/kultur/boger/skonlitteratur_boger/ECE1286118/stjerne-forfatterinde-erotiske-eventyr-er-ikke-mord/">Stjerne-forfatterinde: 
»Erotiske eventyr er ikke mord«</a></p><h3>
Med værker i mulepose 
</h3><p>
De frivillige forestiller sig, at hver bog kan indbringe et femcifret beløb, 
og derfor har det også været med nogen bæven, at de har fragtet de seks 
bøger med bus 5A til Nordvest, med i håndbagagen i fly til New York og med 
subway til Brooklyn, hvor Maria Dønvang besøgte forfatterparret for at 
fremvise resultaterne og få dem signeret. 
</p><p>
»Jeg følte mig som en hemmelig agent med muleposen og ’my precious’«, 
fortæller Maria Dønvang. 
</p><p>
Da hun nåede frem til dørtrinnet ved forfatterparrets brownstone i Brooklyn 
rankede hun dog ryggen og indtog rollen som repræsentant for boghandlen. 
</p><p>
»Jeg kunne jo ikke ringe på og sige ’dit forfatterskab har formet min 
litterære forståelse’. Jeg havde jo hele boghandlen siddende på mine 
skuldre«, forklarer hun. 
</p><p>
Både Paul Auster, der tog imod i sutsko, og Siri Hustvedt var begejstrede for 
resultaterne, som blev signeret ved parrets røde kakkelspisebord. 
</p><p>
New York Public Library har allerede, efter en visit, vist interesse for 
udgivelsen, og nu må tre afdelinger afgøre internt, hvem der skal have den 
tilfalder. I alt fire eksemplar af de bliver udbudttil salg, og planen er, 
at bøgerne skal på auktion for at sikre højest mulig pris. De to andre 
bliver henholdsvis foræret til Det Kongelige Bibliotek og lagt til beskuelse 
og læsning i Ark Books for at understøtte boghandlens mission om at 
præsentere bøger, man ikke finder andre steder. 
</p><div class="art-fakta article-box">
<h4 class="">
Om Ark Books</h4>
<div class="fakta-body" data-buildingblock="embedded_factboxlink">
<p>
Specialiserer sig i et bredt udvalg af bøger fra hele kloden, som de 
frivillige bag nonprofit-boghandlen har læst og forelsket sig i. 
</p><p>
Særliogt smal litteratur, klassikere og marginaliserede værker af berømte 
forfattere. 
</p><p>
Kendetegnet ved bøgerne i boghandlen er, at medarbejderne ved noget om dem, 
har ambition om at læse det hele og kan stå ved at anbefale dem til andre. 
De fleste af de frivillige læser litteraturvidenskab, de, der ikke gør, 
elsker bare litteratur. 
</p><p/><p class=" bl-elem"><i>Møllegade 10, Kbh. N. Åbent ma.-fr. 12-19, lø. 12-18, sø.: ikke faste 
åbningstider.</i> Se mere på <a class=" bl-elem" href="http://arkbooks.dk/" target="_blank">Arkbooks.dk</a></p>
</div>
</div><p>
»Det er gramse-eksemplaret«, forklarer Maria Dønvang, som Politikens udsendte 
får lov at håndtere. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE1271790/paul-auster-bliver-dansk-aeresalumne/">Paul Auster bliver dansk 
æresalumne</a></p><h3>
Gulvvask og opsparing 
</h3><p>
Men det handler ikke kun om litterær forgabelse og omhyggelig formidling. Det 
handler også om peng, og indtjeningen skal dedikkeres til indkøb af flere 
bøger til hylderne – nogle »vildere ting« end i dag – og opsparing.
</p><p>
Arbejdet med den lille blå bog har givet de frivillige i boghandlen appetit på 
flere udgivelser. Derfor overvejer de nu, hvilke andre udenlandske 
stjerneforfattere, de kan spørge om bidrag til en ny bog. 
</p><p>
»Med den her start bliver det jo ikke helt skidt at være nummer to i serien«, 
tænker Maria Dønvang. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00929/Miniboghandel_udgiv_929869y.jpg" alt="" border="0"/><span class="caption"><span class="f-img-caption">Rør. 
</span>Hvis man gerne vil i nærkontakt med gramseseksemplaret, holder Ark Books reception 8. maj. Foto: Miriam Dalsgaard.</span></span></p>	
</div>

</div></body></html>
