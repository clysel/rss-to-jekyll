---
layout:     post
title: 	    "'The dream team' får frafald til at styrtdykke på erhvervsskole i Randers"
post_author:	    
post_date:	    Sun, 15 Mar 2015 14:24:41 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2587144/the-dream-team-faar-frafald-til-at-styrtdykke-paa-erhvervsskole-i-randers/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Et grundforløb på Hotel og Restaurant Randers har måske knækket koden for, 
hvordan man slipper af med det høje frafald, der præger landets 
erhvervsskoler. 
</p><p>
Ifølge Undervisningsministeriet dropper omkring halvdelen af eleverne ud 
undervejs. Tallene ser dog kønnere ud, når man medtager, at flere starter på 
en anden erhvervsuddannelse efterfølgende. 
</p><p>
På grundforløbet for kommende kokke, tjenere og ernæringsassistenter i Randers 
er frafaldet dalet fra 42 til 27 procent på tre år. Derfor kalder skolens 
uddannelsesleder underviserne for 'the dream team’, og af samme grund er 
hele lærerstaben blevet indstillet til Politikens Undervisningspris. 
</p><p>
Her er et udpluk af holdets erfaringer. 
</p><h3>
Bo Laursen, faglærer: 
</h3><p><i class=" bl-elem">Hvordan oplever du eleverne?</i></p><p>
»Der er nogle, der skal sparkes i gang, og så er der ham, der bare ved, at han 
skal på NOMA om et halvt år. Jamen ok så skal han bare have ekstra 
opskrifter. Hvor jeg så bare skal være glad for, at andre får skrællet 
kartofler«. 
</p><p><i class=" bl-elem">Hvordan får man de to verdner til at mødes og samarbejde? </i></p><p>
»Dem, der gerne vil på NOMA og andet fint, skal have lov til at give den gas. 
Men hvis vi bare skal lave en gulerodssuppe, der gør det ikke noget, hvis de 
skal være sammen med nogle, der ikke er så interesserede i det. Men det gør 
noget for ham, der ikke er interesseret, fordi lige pludselig er der en 
suppe, der bliver god. Så han får en succesoplevelse, og det er vigtigt for, 
at man er glad for at være her. Er man glad for at være her, så kommer de jo 
også. Vi plejer altid at sige til dem, at vi gider ikke al det ulovlige 
fravær. Kom og sig, at du har en dårlig dag og har brug for at være hjemme 
en dag. Fint så snakker vi, men du skal ikke være syg resten af ugen på 
grund af det«. 
</p><p>
»Vi skal ikke bare give krammere. De skal også lære noget. Og nogle af dem 
skal have et ordentlige los«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><h3>
Anja Poulsen, skolepraktikinstruktør: 
</h3><p><i class=" bl-elem">Hvordan får man bygget eleverne op, så de tror fagligt på sig selv?</i></p><p>
»Det handler om at finde ting, den enkelte er god til og kende dem. Jeg 
starter med at sige til dem, at jeg intet behøver at vide om dem, men jeg 
skal nok finde ud af alt. Og ganske rigtigt, livshistorierne kommer gang på 
gang. De har virkelig lyst til at fortælle«. 
</p><p>
»Jeg tror også på, at hvis man ser på et menneske, der er ked af det inden i – 
hvis man får løsnet op for det, så er han mere modtagelig over for læring. 
Jeg siger ikke, at vi skal være et socialkontor. Men vi skal rumme det 
menneske så længe, de følger vores spilleregler«. 
</p><h3>
'PB' Guldbrand, mentor: 
</h3><p><i class=" bl-elem">Hvad kan du gøre for eleverne? </i></p><p>
»Det kan være praktiske ting. Jeg har lige været ved at hjælpe en elev ud af 
en inkassosag med et teleselskab. Altså de ting, som de måske ikke har 
andre, der kan tage sig af for dem. Det kan også være folk, der har behov 
for, at nogen kommer med ned på kommunen. Ikke for at føre deres sag men for 
at være et par ekstra ører«. 
</p><p>
»Jeg havde en, som jeg kørte ned på psykiatrisk afdeling, hvor eleven i bilen 
flere gange snakkede med sin mor og sagde, at hvis det nu var, at de beholdt 
ham dernede, så ville jeg ringe bagefter. Og de beholdt ham så, og på vej 
hjem ringede jeg til moren, og der gik lang tid inden, hun tog telefonen. Og 
så sagde hun, at hun var så glad for, at der var nogen, der kunne hjælpe 
hendes søn, fordi hun magtede det ikke selv. Hun boede jo helt ude i den 
anden ende af byen. Vi snakker altså Randers. Det er ikke New York eller 
Tokyo«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2577174/tysk-kemilaerer-er-viralt-hit-blandt-elever/">Tysk kemilærer er viralt hit 
blandt elever</a></p><h3>
Rikke Carlsen, faglærer: 
</h3><p><i class=" bl-elem">Er de unge gode til at komme til dig og sige, hvordan de har det?</i></p><p class=" bl-elem">
»Jeg siger det til dem, ’hør her det er vigtigt, at I får fortalt, hvordan I 
har det’. Jeg er i tæt dialog med kollegaerne i løbet af en dag. Det kan 
godt være, at vi har tavshedspligt, men vi fortæller hinanden, hvis for 
eksempel en af mine elevers verden lige er væltet. Jeg behøver jo ikke at 
sige, hvad den er væltet med, men jeg må gerne sige, at de skal holde øje 
med hende. Så hjælper jeg også eleven i den næste undervisningstime, hvor 
han eller hun skal have en af mine kollegaer«. 
</p>	
</div>
</div></body></html>
