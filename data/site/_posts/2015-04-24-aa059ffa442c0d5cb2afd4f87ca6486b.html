---
layout:     post
title: 	    "Regioner vil stække Sundhedsstyrelsens magt"
post_author:	    
post_date:	    Fri, 24 Apr 2015 10:29:30 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2640269/regioner-vil-staekke-sundhedsstyrelsens-magt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Sådan ønsker de to regioner at tøjle Sundhedsstyrelsen: </b></h4>
<div class="fakta-body" data-buildingblock="embedded_factboxlink">
<p><b>1: Sundhedsstyrelsens pålægges at fremlægge evidens for lægefaglige 
argumenter, så argumenterne kan efterprøves og udsættes for grundlæggende 
kildekritik. </b></p><p>
Formålet er at sikre, at rådgivning fra de Sundhedsfaglige Råd er i 
overensstemmelse med relevant forskning og praksis i andre lande. Ligesom vi 
kan forhindre, at snævre fagpolitiske holdninger og ønsker bliver 
udslagsgivende for indretningen af vores fælles sundhedsvæsen. 
</p><p><b>2: Sundhedsstyrelsen skal fremlægge dokumentation for, at en påtænkt 
ændring i sundhedsvæsenet er en kvalitetsforbedring for den samlede 
patientgruppe. </b></p><p>
I dag tillægges betydningen for en meget lille og helt særlig patientgruppe 
meget stor vægt, mens konsekvenserne for den meget store patientgruppe 
negligeres. 
</p><p><b>3: Sundhedsstyrelsens beslutninger skal kunne efterprøves hos en uvildig 
ankeinstans. </b></p><p>
Ingen andre myndigheder har mulighed for at træffe inappellable beslutninger – 
det skal Sundhedsstyrelsen naturligvis heller ikke kunne. 
</p><p><i class=" bl-elem">Kilde: Sophie Hæstorp Andersen og Jens Stenbæk, regionsrådsformænd i 
henholdsvis Region Hovedstaden og Region Sjælland. </i></p><p/><p class=" bl-elem"/>
</div>
</div><div class="art-fakta article-box">
<h4 class="">
<b>Sundhedsstyrelsens specialeplan</b></h4>
<div class="fakta-body" data-buildingblock="embedded_factboxlink">
<ul><li>Sundhedsstyrelsen fastsætter kravene til specialfunktioner og godkender opgavefordelingen 
mellem forskellige sygehuse. </li><li>Sundhedsstyrelsens specialeplanlægning sætter rammerne for den 
hidtil største omlægning og samling af den specialiserede 
behandling på sygehusene i Danmark. </li><li>Sundhedsplanlægning drejer sig om planlægning af sundhedsvæsenet 
- herunder opgavefordelingen mellem forskellige specialiseringsniveauer. </li><li class=" bl-elem">Ifølge sundhedsloven skal specialeplanen følges ved, at regioner og 
private sygehuse årligt afgiver en statusrapport til 
Sundhedsstyrelsen om opfyldelsen af kravene til varetagelsen af tildelte 
specialfunktioner. </li></ul><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><p>
Landets sundhedsfaglige myndighed Sundhedsstyrelsen skal under politisk 
kontrol 
</p><p>
Så klar er meldingen fra de to regionsrådsformænd Jens Stenbæk (V) fra Region 
Sjælland og Sophie Hæstorp Andersen (S) fra Region Hovedstaden. 
</p><p>
»Det er de folkevalgte, der skal prioritere vores sundhedspolitik, ikke 
embedsmænd i Sundhedsstyrelsen. Samtidig skal der være en gennemsigtighed i 
de beslutninger, som styrelsen træffer, og det er der ikke i dag. 
Sundhedsstyrelsen bør som minimum fremlægge lægefaglig dokumentation for, at 
de beslutninger, som de træffer, er solidt fagligt funderede. Sådan er det 
ikke i dag. Det må da være et minimum«, siger Jens Stenbæk (V). 
</p><p>
De to regioner ønsker et opgør med det, som de kalder styrelsens 
»uindskrænkede magt«. Derfor fremsætter regionsrådsformændene tre konkrete 
forslag til en parlamentarisk kontrol med embedsmændene i Sundhedsstyrelsen: 
Styrelsen skal fremover fremlægge dokumentation for dens lægefaglige 
argumenter og dokumentation for, at påtænkte ændringer er en 
kvalitetsforbedring for den samlede patientgruppe. Samtidig skal 
beslutninger kunne efterprøves hos en uvildig ankeinstans. 
</p><p>
»Det er dybt frustrerende, at vi som folkevalgte ikke har reel mulighed for at 
gøre det, som vi er valgt til. Nemlig føre sundhedspolitik. Det bør i langt 
højere grad være de politisk valgte i regionerne, der bestemmer, hvordan vi 
bedst muligt indretter vores sundhedsvæsen, frem for embedsmænd i 
Sundhedsstyrelsen«, siger Sophie Hæstorp Andersen (S). 
</p><h3>
Mere magt til styrelsen frustrerer 
</h3><p>
Når frustrationen hos de to regionsrådsformænd er så stor, skyldes det, at den 
såkaldte specialeplan, hvor styrelsen bestemmer placeringen af de mest 
avancerede og svære hospitalsindgreb, netop i disse måneder revurderes. 
</p><p>
Før sundhedsloven blev ændret i midten af 00’erne, og Sundhedsstyrelsen fik 
mere magt, kunne den blot fagligt rådgive, hvor forskellige behandlinger 
måtte foregå. De daværende amter kunne så lytte - eller undlade at lytte. 
</p><p>
Eksempelvis foretog snesevis af hospitalsafdelinger i begyndelsen af 
årtusindet svære operationer for æggestokkræft, selvom Sundhedsstyrelsen i 
årevis havde opfordret til, at indgrebene kun blev foretaget på en lille 
håndfuld hospitalsafdelinger, fordi øvelse gør mester. 
</p><p><b class="ext-link">LØS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2511066/lars-loekke-vil-staekke-sundhedsstyrelsens-magt/">Lars Løkke vil stække 
Sundhedsstyrelsens magt</a></p><p>
Styrelsens flere muskler blev samlet i den nu politisk udskældte specialeplan 
fra 2010, hvor styrelsen for første gang dikterede, hvor de sværeste indgreb 
måtte foregå. 
</p><h3>
Professor: Vigtigt styrelse træffer afgørelserne 
</h3><p>
Den beslutning støtter mangeårig analytiker af sundhedsvæsenet, professor i 
sundhedsøkonomi Jes Søgaard fortsat: 
</p><p>
»Det er vigtigt, at Sundhedsstyrelsen i sidste ende træffer de sundhedsfaglige 
beslutninger her i landet, så alle beslutninger ikke skal politiseres. Og så 
vi sikrer en national ensretning af den måde, vi driver sundhedsvæsenet på. 
Tidligere var det jo et tag-selv-bord, hvor amterne gjorde, som de selv 
mente. Det var ikke altid patientens tarv, der kom først. Jeg tror heller 
ikke, at der er nogen, der ønsker det tilbage«, siger han. 
</p><p>
Professoren afviser også forslaget om, at alle beslutninger skal kunne 
dokumenteres, for mange beslutninger har ikke en entydig konklusion. 
</p><p>
»Så vil der aldrig kunne træffes beslutninger. For hvornår er noget 
dokumenteret godt nok? Til gengæld kan ideen om uvildige, internationale 
eksperter i visse situationer være en god idé, som da styrelsen bad 
udenlandske kapaciteter gennemgå, hvor vi bedst kan placere et nyt 
partikelterapianlæg. For vi er et lille land, hvor eksperterne kan være 
bundet ind i egeninteresser«, siger Jes Søgaard. 
</p><p><b>Venstre og Dansk Folkeparti støtter kritik </b></p><p>
»Jeg er i vid udstrækning enig i kritikken«, siger Sophie Løhde, Venstres 
sundhedsordfører. 
</p><p>
»Det er skævt, at Sundhedsstyrelsen ikke skal leve op til samme krav til 
faglig dokumentation, som de selv stiller til regionerne. Specialeplanen må 
aldrig blive sognerådspolitik, men omvendt må styrelsen også finde sig i at 
blive set efter i sømmene, når ganske vidtgående sundhedspolitiske 
beslutninger træffes.«
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2584929/sundhedsstyrelsens-topchef-er-fyret/">Sundhedsstyrelsens topchef er 
fyret</a></p><p>
Også Dansk Folkeparti har i flere omgange kritiseret Sundhedsstyrelsens 
håndtering af placeringen af de højt specialiserede funktioner. Partiets 
sundhedsordfører Liselott Blixt kan derfor også »kun støtte op om 
forslaget«: 
</p><p>
»Vi har netop på et gruppemøde i mit parti talt om, at styrelsen bestemmer for 
meget over specialeplanen, og ministeren fralægger sig ansvaret. Vi mener, 
at ministeren skal have et større ansvar for, hvad der sker i 
sundhedsvæsenet, for nogle af de beslutninger, der træffes i styrelsen, kan 
der godt sættes spørgsmålstegn ved. Der har jo for eksempel ikke været 
hjertelæger fra Sjælland med til at rådgive styrelsen«, siger hun. 
</p><h3>
Hjertestrid giver balladen 
</h3><p>
Den aktuelle strid handler konkret om et årelangt ønske fra Region Sjællands 
side om at få lov til at foretage ballonudvidelser hos patienter med akut 
blodprop. 
</p><p>
Det vil ifølge regionen sikre en faglig udvikling, holde på personale, og er 
bedre for patienterne. Men Sundhedsstyrelsen har gentagne gange sagt nej, så 
en patient fra Lolland-Falster med akut blodprop bliver kørt til 
Rigshospitalet frem for et hospital i egen region. 
</p><p>
»Man stiller krav til os, som der ikke stilles i andre lande. Og den 
centralisering for centraliseringens skyld risikerer at ødelægge vores 
sygehusstruktur og undergraver vores mulighed for rekruttering af læger til 
vores sygehuse, når man samler specialisterne på nogle helt få 
universitetshospitaler. Så bliver det lægeligt uattraktivt at få arbejde på 
vores store akutsygehuse, og det starter en ond spiral, som styrelsen slet 
ikke indtænker i sit snævre fokus. Det kan patienterne ikke være tjent med«, 
siger Jens Stenbæk. 
</p><p><b>Samarbejde afvist</b></p><p>
Region Hovedstaden har samtidig ønsket at indgå en samarbejdsaftale med 
Roskilde Sygehus om de konkrete ballonudvidelser, så det sjællandske 
hospital kan fungere som en satellit for Rigshospitalet, der skal være 
faglige garanter. Men det har Sundhedsstyrelsen afvist, da tilladelse til 
den særlige operationsform er givet til matriklen Rigshospitalet. 
</p><p>
»Det er fuldstændig vanvittigt, at to regioner ikke kan indgå et samarbejde, 
hvis de ønsker det, og kvaliteten selvfølgelig er i orden. Sundhedsstyrelsen 
går meget op i matrikler, men hospitalsstrukturen bliver jo ændret løbende, 
ikke kun hvert tredje år, når de gennemgår specialeplanen«, siger Sophie 
Hæstorp Andersen. 
</p><p><b class="ext-link">LÆS OGÅS: </b><a class="embeddedlink" href="http://politiken.dk/forbrugogliv/sundhedogmotion/ECE2585204/portraet-skandaleramt-sundhedstyrelse-bloeder-tillid/">Portræt: Skandaleramt 
Sundhedstyrelse bløder tillid</a></p><p>
Når de to regioner går til frontalangreb på Sundhedsstyrelsen netop nu, 
skyldes det også, at de fornemmer, at der er en politisk opbakning fra 
Slotsholmen til en omstrukturering af Sundhedsstyrelsen oven på fyringen af 
direktør Else Smith. 
</p><p>
»Jeg tror, at mange politikere har forståelse for vores frustrationer. Derfor 
stiller vi disse tre krav til styrelsen«, siger Jens Stenbæk. 
</p><p class=" bl-elem"><i class=" bl-elem">Det har ikke været muligt at få en kommentar fra sundhedsminister Nick 
Hækkerup (S). Sundhedsstyrelsen har ikke ønsket at kommentere de to 
regioners forslag. </i></p>	
</div>

</div></body></html>
