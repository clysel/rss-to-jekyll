---
layout:     post
title: 	    "Ishockey er et dansk idrætsparadoks "
post_author:	    
post_date:	    Fri, 03 Apr 2015 11:00:44 +0200
post_site:	    politiken.dk 
post_link:	    http://politiken.dk/sport/ishockey/ECE2615130/ishockey-er-et-dansk-idraetsparadoks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er verdens største vintersport og med længder den førende sportsgren til 
ethvert vinter-OL. I USA ligger den sågar til grund for verdens femtestørste 
sportsliga, der årligt kan prale af en samlet indtægt op imod 25 milliarder 
kroner. 
</p><p>
Interessen for ishockey er stor verden over. Også inden for de danske grænser, 
hvor sporten efter fodbold er landets største tilskuermagnet med omkring 
1.500 tilskuere til hver kamp.
</p><p>
Men begejstringen blegner hurtigt, hvis man ser bort fra tilskuergennemsnittet 
og i stedet kigger på antallet af danskere, der selv hopper i skøjterne og 
indtager de danske ishockeyhaller. Så rasler dansk ishockey nemlig 
fraandenpladsen på popularitetsskalaen og ned i den nederste tredjedel af 
dansk idræt. Stabile medlemstal på mellem 4.000 og 4.500 og har de senere år 
tegnet et billede af en ishockeynation i breddemæssig stampe. Og det til 
trods for at det danske renommé inden for sporten er mere prominent end 
nogensinde.
</p><p>
Siden 2002 har Danmark været fast inventar til A-VM og er blevet udnævnt som 
vært for turneringen i 2018. Samtidig er der aktuelt 9 aktive danske 
spillere i verdens bedste ishockeyliga NHL, hvilket målt i forhold til 
indbyggertal er det højeste i hele verden.
</p><p>
Eliten i dansk ishockey er altså vokset og vokset, men det samme kan ikke 
siges om bredden. Den kan tværtimod være næsten forsvindende svær at få øje 
på.
</p><div class="art-quote article-box">
<p class="quote"/>
<blockquote>
<p class="quote-txt">
Vi har i høj grad kvaliteten, men mangler i lige så høj grad massen 
</p>
<p class="sender">
Enver Hansen, direktør for VM 2018 
</p>
</blockquote>
</div><p>
»Problemet er, at vores elite også er vores bredde. Man kan sige, at vi i høj 
grad har kvaliteten, men i lige så høj grad mangler massen«, erkender 
tidligere direktør i Danmarks Ishockey Union (DIU) Enver Hansen. </p><p>
Han blev i februar direktør for organisationen, der afholder VM i Danmark i 
2018, og netop den manglende folkelige deltagelse i sporten er en af de helt 
store årsager til, at man gennem flere år har kæmpet for at få den store 
sportsbegivenhed til landet.
</p><h3>
Kun 25 haller til rådighed
</h3><p>
Den manglende bredde ærgrer især DIU’s udviklingschef, Flemming Green. Med de 
imponerende resultater, der allerede i dag skabes i dansk ishockey, er 
udsigterne til et endnu større spillermateriale at arbejde med en fristende 
tanke at lege med. Men desværre ikke en realistisk én.
</p><p>
»Jo bredere bunden er på pyramiden, jo bredere en top kan man også få. Når vi 
skal samle et ungdomslandshold på 22 spillere, har vi kun 30-40 rigtig gode 
spillere at vælge imellem. I Sverige har man 800. Så vi vægter selvfølgelig 
rekruttering højt, men med de faciliteter, vi har nu, er drømmegrænsen 
omkring 5.000 spillere«, fortæller han.
</p><p>
Da Silkeborg i 2007 fik opført landets seneste skøjtehal, var det den første 
nye skøjtehal i en dansk by i 20 år. Et tegn på en tendens, der siger meget 
om de problemer, dansk ishockey slås med.
</p><p>
Blot 25 skøjtehaller står på nuværende tidspunkt plantet rundtomkring i det 
danske landskab, og det hæmmer muligheden for at få spillere ind i 
klubberne. Flere steder i landet er man tvunget til at lukke døren for nye 
medlemmer, fordi der ganske enkelt ikke er plads til dem.
</p><p>
»I mange klubber har vi nået loftet for, hvor mange medlemmer vi kan have. Vi 
har ikke de samme forudsætninger som andre sportsgrene. Mange klubber har 
kun én hal til hver klub. Det svarer til, at fodboldklubber kun har én 
græsplæne at træne på. Det begrænser os enormt meget«, forklarer VM-direktør 
Enver Hansen.
</p><p>
Det store boom, eliteishockeyen har oplevet gennem landsholdstriumfer og 
personlig succes til Frans Nielsen, Jannick Hansen og de øvrige danske 
NHL-stjerner, har ikke været nok til at overbevise kommunerne om, at nye 
skøjtehaller er de store udgifter værd. En ordentlig flot skøjtehal koster 
ifølge DIU omkring 40 millioner kroner. En stor udgift, som afskrækker mange 
kommuner fra at bide på. Men så store krav har man slet ikke hos DIU.
</p><p>
»Mest af alt drømmer jeg om, at man vil gå med til at bygge nogle billigere 
skøjtehaller. I Sverige har alle landsbyer en skøjtehal. Og det er jo ikke 
en hal til 40 millioner, men snarere en til 5. Vi behøver ikke meget mere 
end fire vægge og et køleanlæg«, siger Enver Hansen.
</p><h3>
Sporten skal også kigge indad
</h3><p>
Når DM-finalerne i dag skydes i gang mellem Esbjerg og SønderjyskE, er det to 
af landets helt store ishockeybyer, der tørner sammen. I både Esbjerg og 
Vojens – hjemby for SønderjyskE – råder man over 2 skøjtehaller, og det er 
noget, de større danske klubber skal blive bedre til at udnytte, mener 
DIU-direktør Ulrik Larsen.
</p><p>
»Det er ikke alle klubber, der er fyldt til bristepunktet. Især i de store 
ishockeybyer, hvor man har 2 haller, kan man godt få plads til flere 
medlemmer. Så vi har også en opgave i at få fyldt de haller op, vi allerede 
har«, påpeger han.
</p><p>
Det er dog udbredelse af sporten til nye græsmarker, der for alvor skal gøre 
en forskel, hvis medlemstallene skal op i dansk ishockey. Sporten er den af 
alle idrætsgrene i landet, hvis medlemmer er fordelt på færrest foreninger. 
Blot 16 forskellige steder kan man melde sig ind rundtomkring i Danmark. Til 
sammenligning har forbundet for amerikansk fodbold, der har omtrent det 
samme medlemstal, næsten 5 gange så mange foreninger.
</p><p>
»Der, hvor det virkelig rykker noget for os, er, hvis vi kommer ud til de 
byer, hvor der ikke er faciliteter til nye medlemmer. I Silkeborg fik vi 300 
nye spillere med den nye hal. Det er næsten en 10 procents stigning for os«, 
forklarer Ulrik Larsen.
</p><p class=" bl-elem">
Det erklærede mål frem mod VM i 2018 er derfor at få aftaler på plads om 
mindst 5 nye haller rundtomkring i landet.
</p>	
</div>

</div></body></html>
