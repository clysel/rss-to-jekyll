---
layout:     post
title: 	    "Endnu en arabisk ambassadør forlader Sverige"
post_author:	    
post_date:	    Wed, 18 Mar 2015 19:28:13 +0100
post_site:	    politiken.dk 
post_link:	    http://politiken.dk/udland/ECE2593755/endnu-en-arabisk-ambassadoer-forlader-sverige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De Forenede Arabiske Emirater hjemkalder sin ambassadør i Sverige, skriver den 
svenske avis Aftonbladet.
</p><p>
I en udtalelse siger Emiraternes udenrigsminister, at det skyldes den svenske 
udenrigsministers 'stærke udtalelse mod Saudi-Arabien og dets retssystem'.
</p><p>
I sidste uge besluttede Saudi-Arabien at hjemkalde dets ambassadør fra 
Stockholm efter en tiltagende diplomatisk krise mellem de to lande.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2583912/eu-reaktion-kritik-af-mundkurv-til-svensker/">EU-reaktion: Kritik af mundkurv 
til svensker</a></p><p>
Per Jönsson, der er mellemøstekspert ved Udenrigspolitisk Institut i 
Stockholm, siger, at det viser, at Saudi-Arabien har stor indflydelse i Den 
Arabiske Liga.
</p><p>
Men han er ikke overrasket over, at det netop er Emiraterne, der følger trop 
med saudierne og hjemkalder sin ambassadør.
</p><p>
»Lige De Forenede Arabiske Emirater gør altid som Saudi-Arabien siger«, 
udtaler han til TT.
</p><h3>
Ikke den store politiske betydning for Sverige
</h3><p>
Jönsson vurderer, at Emiraterne ikke har den store politiske betydning for 
Sverige, men svenske investeringer kan blive ramt af det kølige forhold 
mellem Sverige og de arabiske stater.
</p><p>
Tidligere på måneden fordømte de arabiske udenrigsministre udtalelser, som 
udenrigsminister Margot Wallström angiveligt skal være kommet med om 
Saudi-Arabien.
</p><p>
Det fremgår ikke tydeligt, hvilke udtalelser ministrene henviser til. Men den 
11. februar fremsatte Wallström denne kommentar under en udenrigspolitisk 
debat i Riksdagen:
</p><p>
»Det er indlysende, at politikken i Saudi-Arabien ligger langt fra en 
feministisk politik. Frem for alt kvinders rettigheder«.
</p><p class=" bl-elem">
»De må ikke køre bil. Man pisker bloggere, og man har en kongefamilie med 
absolut magt. Da er det klart, at vi ikke kan anvende noget andet ord end 
diktatur«, sagde hun.
</p>	
</div>
</div></body></html>
