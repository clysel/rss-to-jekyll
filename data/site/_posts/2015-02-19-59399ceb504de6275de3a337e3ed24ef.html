---
layout:     post
title: 	    "Ukraine beder om fredsbevarende styrker"
post_author:	    
post_date:	    Thu, 19 Feb 2015 12:06:02 +0100
post_site:	    politiken.dk 
post_link:	    http://politiken.dk/udland/ECE2553689/ukraine-beder-om-fredsbevarende-styrker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Våbenhvilen i Ukraine bliver ikke overholdt. Skyderier og bombardementerne 
fortsætter, efter den trådte i kraft 15. februar, og Ukraines præsident 
frygter, at det vil fortsætte med mindre det internationale samfund kommer 
til undsætning med fredsbevarende styrker. 
</p><p>
Til nyhedsbureauet Reuters siger han, at den bedste løsning vil være en 
EU-politimission. 
</p><p>
»Det vil være den mest effektive garant for sikkerheden i denne situation, 
hvor hverken Rusland eller de russiske støtter overholder fredsaftalen«, 
mener præsident Porosjenko. 
</p><h3>
Seperatister mener, det vil være brud på fredsaftalen
</h3><p>
Onsdag aften fik han opbakning til sit ønske på et møde i Ukraines nationale 
sikkerheds- og forsvarsråd. 
</p><div class="art-fakta article-box">
<h4 class="">
Fredsaftalen</h4>
<div class="fakta-body" data-buildingblock="embedded_factboxlink">
<p>
Aftalen om fred i Ukraine omfatter en stribe punkter - blandt andre disse: 
</p><ul><li class=" bl-elem">En våbenhvile, der træder i kraft 15. februar</li></ul><ul><li class=" bl-elem">Tilbagetrækning af tunge våben fra kampzoner i det østlige Ukraine</li></ul><ul><li class=" bl-elem">En langsigtet politisk løsning på situationen i Donbas, der omfatter 
regionerne Donetsk og Lugansk, som i vid udstrækning kontrolleres af 
pro-russiske separatister</li></ul><ul><li class=" bl-elem">Frigivelse af krigsfanger i løbet af 19 dage</li></ul><ul><li class=" bl-elem">De politiske ledere fra de fire lande har givet hinanden håndslag på jævnligt 
at mødes, så fredsplanen overholdes - modsat en tidligere indgået 
våbenhvile fra september sidste år</li></ul><p><i class=" bl-elem">Kilde: Ritzau </i></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00912/net-udland-kort-ukr_912756a.gif" alt="" border="0"/></span></p>
</div>
</div><p>
»Emnet blev diskuteret, og der blev truffet beslutning om at appellere til FN 
og EU med henblik på at få en fredsbevarende styrke til Ukraine«, udtalte 
rådets sekretær Olexander Turchynov i følge <a target="_blank" href="http://www.bbc.com/news/world-europe-31527414">BBC</a> 
efter mødet. </p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/fokus_krim/ECE2553277/usa-tror-fortsat-paa-vaabenhvilen-i-ukraine/">USA tror fortsat på våbenhvilen 
i Ukraine</a></p><p>
Men de prorussiske separatister vil ikke acceptere, at en international styrke 
skal indsættes. 
</p><p>
»Det er et direkte brud på fredsplanen fra Minsk«, siger separatistlederen 
Denis Pusjilin ifølge det russiske nyhedsbureau Ria. 
</p><p>
22 ukrainske soldater er dræbt og 150 såret i det østlige Ukraine det seneste 
døgn, oplyser generalstaben i Kiev ifølge nyhedsbureauet Interfax. En 
militær talsperson fortæller, at den ukrainske hær har trukket mere end 90 
procent af sine styrker ud af Debaltseve-området. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2552951/22-draebt-og-150-saaret-under-kampe-i-ukrainsk-by/">22 dræbt og 150 såret under 
kampe i ukrainsk by</a></p><p class=" bl-elem">
I dag, torsdag, skal lederne af Rusland, Ukraine, Tyskland og Frankrig holde 
telefonmøde og diskutere implementeringen af sidste uges våbenhvileaftale. 
</p>	
</div>
</div></body></html>
