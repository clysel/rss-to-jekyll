---
layout:     post
title: 	    "DR skal fremover spørge om lov til at bringe Muhammed-tegninger"
post_author:	    
post_date:	    Thu, 23 Apr 2015 16:55:00 +0200
post_site:	    politiken.dk 
post_link:	    http://politiken.dk/kultur/medier/ECE2640416/dr-skal-fremover-spoerge-om-lov-til-at-bringe-muhammed-tegninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
DR må ikke længere vise Muhammed-tegningerne, der blev bragt i Jyllands-Posten 
i 2005, uden at spørge tegnerne først. 
</p><p>
Hidtil har DR via en særaftale med Copydan bare kunnet vise tegningerne og 
betale et på forhånd aftalt honorar til Copydan. Men den aftale har Danske 
Bladtegnere nu ønsket at få Muhammed-tegningerne undtaget fra. Det sker 
blandt andet efter debatten om studievært Adam Holms brug af tegningerne i 
forbindelse med et interview med Jyllands-Postens udlandsredakør Flemming 
Rose i Deadline, fortæller formand for Danske Bladtegnere, Lars Refn. 
</p><p>
Copydans aftale med DR stammer fra 2009, og tegnerne er blevet opmærksomme på, 
at de »havde nogle juridiske muligheder for at undtage Muhammed-tegningerne 
for aftalen«, fortæller Lars Refn. Derfor har de tolv tegnere underskrevet 
et brev til DR og meddelt, at forbuddet mod at vise værkerne uden aftale med 
den enkelte tegner gælder med øjeblikkelig virkning. 
</p><h3>
Samme vilkår som andre 
</h3><p>
»Dermed bringer vi DR i samme situation som alle andre medier. Det betyder 
bare, at DR nu skal spørge tegneren først og i øvrigt aftale en pris. Det 
sker blandt andet fordi, der har været debat om Adam Holms brug af 
tegningerne i forbindelse med et interview med Flemming Rose. Og fordi, der 
er nogen, der kalder sig ytringsfrihedsfundamentalister, der med knyttede 
næver siger at nu skal vi genoptrykke alle Muhammed-tegningerne. Og så er 
det bare, vi siger, at man ikke skal trykke noget som helst uden at have 
vores accept«, siger Lars Refn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2510307/adam-holm-skal-til-kaffe-hos-chefen-for-at-vise-muhammedtegning/">Adam Holm skal til kaffe hos 
chefen for at vise muhammedtegning</a></p><p>
Men selv om DR ringer og beder om lov til at vise tegningerne og gerne vil 
betale for det, kan det stadig blive svært at få sådan en tilladelse. 
</p><p>
»Hvis de spørger mig, bliver det i hvert fald dyrt, for jeg har set de 
tegninger tilstrækkeligt meget, og jeg har set, hvad de kan bruges og 
misbruges til og er ikke specielt interesseret i at se dem igen. Jeg ved, at 
der er et par andre, de også vil få meget svært ved at overtale«, siger Lars 
Refn. 
</p><p>
Muhammed-tegningerne blev første gang bragt i Jyllands-Posten 30. september 
2005. Tegnerne har også ønsket at få ændret aftalen med DR, inden 10-års 
jubilæet for offentliggørelsen senere på året, fortæller en af de 12 
Muhammed-tegnere, Claus Seidel, der sammen med en jurist har stået for 
henvendelsen til DR. 
</p><p>
»Det er et spædt ønske og håb om, at vi kan få lidt indflydelse på, hvordan 
tegningerne bliver brugt. Der er ikke nogen, der bryder sig om at ens ting 
pludselig bliver brugt i en eller anden tilfældig eller nok så berettiget 
sammenhæng, uden at man bliver spurgt. Det har intet med økonomi at gøre, 
det er et ganske almindeligt ophavsretshensyn. Vi har efterhånden så mange 
bitre års erfaring for, at tegningerne bliver brugt i flæng uden at vi 
bliver spurgt - også af alle mulige andre medier. Jeg kan ikke huske, at jeg 
nogensinde er blevet spurgt først«. siger han. 
</p><p><b class="ext-link">BAGGRUND</b><a class="embeddedlink" href="http://politiken.dk/kultur/medier/ECE2141385/denne-artikel-handler-om-muhammed-tegningerne/">Denne artikel handler om 
Muhammed-tegningerne</a></p><p>
Hverken Politiken, Jyllands-Posten eller Berlingske har bragt tegningerne 
siden 2008. Senest har Lars Refn været med til at give lov til at vise 
tegningerne i forbindelse med nogle forskningsprojekter på Københavns 
Universitet. Og oplyser at han også har en ansøgning liggende fra et tysk 
universitet. 
</p><h3>
Nyhedsredaktør: »Helt fair«
</h3><p>
»Jeg kan ikke huske, at jeg på noget tidspunkt har været med til at give nogen 
medier lov til at bringe dem. Og når nogen alligevel har gjort det, har vi 
forfulgt dem med hjælp fra juridisk afdeling i Dansk Journalistforbund for 
at få betaling for det. På et tidspunkt havde vi en jurist fast beskæftiget 
med at prøve at få penge ud af medier i det meste af den vestlige verden for 
at bruge vores tegninger«, siger Lars Refn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2531354/mediemuseum-censurerer-muhammedtegninger/">Mediemuseum censurerer 
Muhammedtegninger</a></p><p>
DR's nyhedsdirektør Ulrik Haagerup har ikke noget problem med, at DR nu 
ligestilles med andre medier, når det gælder visningen af 
Muhammed-tegningerne. 
</p><p>
»Jeg synes, det er helt fair, at tegnerne gerne vil indover, hvis DR synes det 
er journalistisk relevant at vise tegningerne. Det har vi slet ikke noget 
problem med. Vi har jo haft en kontrovers i huset med en medarbejder der så 
stort på, at det var noget, vi skulle diskutere, inden vi bragte 
tegningerne. Det her er nogle specielle tegninger og det er også en speciel 
situation for de mennesker, der har lavet tegningerne. Tegningerne er blevet 
et symbol, og det gør, at man skal tænke sig ekstra grundigt om. Og det 
understreger den her henvendelse også bare«, siger han. 
</p><p>
Ifølge formanden for Danske Bladtegnere, Lars Refn, er der ikke noget nyt i, 
at det er den enkelte Muhammed-tegner, der bestemmer over sine egne 
teninger: 
</p><p class=" bl-elem">
»I hvert fald ikke herfra og til den fransk/tyske grænse. I Frankrig opererer 
man med begrebet almenvellet og har en ophavsretslovgivning, der siger, at 
man ikke kan forhindre nogen i at bringe for eksempel en tegning, hvis den 
har været så markant en del af den offentlige debat, som vores tegninger 
har. Og i Frankrig har tegningerne om muligt en endnu større betydninge i 
den offentlige debat end i Danmark«. 
</p>	
</div>

</div></body></html>
