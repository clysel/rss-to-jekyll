---
layout:     post
title: 	    "Viborg stormer mod Superligaen efter ny sejr"
post_author:	    
post_date:	    Fri, 20 Mar 2015 21:21:48 +0100
post_site:	    politiken.dk 
post_link:	    http://politiken.dk/sport/fodbold/ECE2597757/viborg-stormer-mod-superligaen-efter-ny-sejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan meget vel blive til et gensyn med Viborg FF i landets bedste 
fodboldrække i næste sæson.
</p><p>
Til aften var de grønblusede suveræne i hjemmekampen mod AB, der blev vundet 
med 3-0.
</p><p>
Dermed fik klubben fra domkirkebyen fulgt op på sidste uges sejr i 
forårspremieren mod første divisions nummer to, Lyngby.
</p><p>
I toppen af tabellen har Viborg 43 point, hvilket giver et hul ned til Lyngby 
på fem point. Endnu vigtigere er det, at der er ni point ned til AGF, der 
ligger på den ikke-oprykningsgivende tredjeplads. AGF har dog spillet en 
kamp færre end de to andre tophold.
</p><h3>
Lukket
</h3><p>
De 3.294 tilskuere på Energi Viborg Arena måtte vente 42 minutter i opgøret 
mod AB, før de for alvor fik noget at juble over. Her scorede kantspilleren 
Elson Hooi sit første mål for Viborg, siden han i januar blev lejet i 
hollandske Breda.
</p><p>
Et kvarter inde i anden halvleg var kampen så helt lukket.
</p><p>
Først havde efterårets store profil Serge Deble scoret til 2-0, mens den 
centrale forsvarsspiller Jacob Egeris fulgte op med en scoring til 
slutresultatet 3-0.
</p><p class=" bl-elem">
Med nederlaget forbliver AB på ottendepladsen, men holdet er kun tre point 
foran Brønshøj, der ligger under nedrykningsstregen.
</p>	
</div>
</div></body></html>
