---
layout:     post
title: 	    "Salman Rushdie: Forfattere er en flok tøsedrenge"
post_author:	    
post_date:	    Tue, 28 Apr 2015 15:08:33 +0200
post_site:	    politiken.dk 
post_link:	    http://politiken.dk/kultur/medier/ECE2646420/salman-rushdie-forfattere-er-en-flok-toesedrenge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»En flok tøsedrenge«. 
</p><p>
Sådan beskriver den indisk/britiske forfatter Salman Rushdie på Twitter de 
seks forfattere, der har meldt afbud til et arrangement, hvor amerikanske 
PEN 5. maj uddeler en ytringsfrihedspris til det franske satiremagasin 
Charlie Hebdo. 
</p><p>
Organisationen PEN arbejder for ytringsfrihed. Men ikke alle i foreningen er 
tilsyneladende enige om, hvordan ytringsfriheden skal forvaltes. 
</p><p>
7. januar i år blev 12 personer skudt og dræbt i Charlie Hebdos 
redaktionslokaler i Paris, fordi satiremagasinet havde gjort grin med - 
blandt mange andre - profeten Muhammed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2644750/forfattere-naegter-at-hylde-charlie-hebdo/">Forfattere nægter at hylde 
Charlie Hebdo</a></p><p>
»PEN står fast og prisen vil blive overrakt. Det er bare seks forfattere, der 
er på udkig efter en smule karakterstyrke«, skriver Rushdie på Twitter om 
forfatterne hvoraf to er blandt hans venner. Nemlig Michael Ondaatje og 
Peter Carey. Derudover har også den amerikanske forfatter og tidligere 
præsident for amerikansk PEN Francine Prose meldt afbud, ligesom Teju Cole, 
Rachel Kushner og Taiye Selasi. 
</p><h3>
De tager frygteligt fejl 
</h3><p>
»Hvis PEN, som er en organisation for ytringsfrihed, ikke kan forsvare og 
hylde mennesker, der er blevet slået ihjel for at tegne nogle tegninger, så 
er den organisation ikke sit navn værdigt. De seks forfattere tager 
frygteligt fejl. Jeg håber for Peter, Michael og de andre, at der aldrig er 
nogen, der kommer efter dem«, siger Salman Rushdie til <a target="_blank" href="http://politiken.dk/kultur/medier/ECE2646420/salman-rushdie-forfattere-er-en-flok-toesedrenge/The Guardian">The 
Guardian</a>. 
</p><p>
Rushdie måtte selv i mange år leve i skjul, efter ayatollah Khomeini i 1989 
udstedte en såkaldt fatwa over ham efter udgivelsen af 'De sataniske vers'. 
</p><p>
Forfatteren Peter Carey siger til nyhedsbureauet Associated Press, at sagen 
»kompliceres af PEN's tilsyneladende blindhed overfor Frankrigs kulturelle 
ignorance«. Ifølge Carey anerkender den franske nation ikke sin moralske 
forpligtelse over for det muslimske mindretal i deres eget land. 
</p><h3>
Den ultimative pris 
</h3><p>
Amerikansk PEN mener, at medarbejderne på Charlie Hebdo har betalt »den 
ultimative pris« for at benytte deres ytringsfrihed. Derfor fortjener de 
ifølge foreningen at blive anerkendt for deres uforfærdethed i forbindelse 
med »et af de værste angreb på ytringsfriheden i nyere tid«. 
</p><p>
Også en af USA's førende satiretegnere, Art Spiegelman, der er verdensberømt 
for sin tegneserie 'Maus', langer i et interview i Information ud efter de 
seks amerikanske og canadiske forfattere, der har meldt afbud til 
prisoverrækkelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2530375/reportage-fra-fransk-tegneseriefestival-vi-overgiver-os-aldrig/">Reportage fra fransk 
tegneseriefestival: Vi overgiver os aldrig</a></p><p>
»De har har uden tvivl gode hensigter, selv om deres begrundelse for at trække 
sig ud for mig at se er afsporet og tåget. Men jeg vil til enhver tid 
forsvare deres ret til at fremsætte idiotiske ytringer«, siger Spiegelman. 
</p><h3>
Retten til at sige noget idiotisk 
</h3><p>
Hans amerikanske kollega Garry Trudeau, der blandt andet er kendt for striben 
'Doonesbury', tog i en tale for to uger siden på Long Island University 
afstand fra Jyllands-Postens Muhammed-tegninger og fra den linje, Charlie 
Hebdo har ført mod islam og muslimer i Frankrig i de seneste år, skriver 
Information. 
</p><p>
»Jeg er ulykkelig over, at Garry Trudeau har en diametralt anden holdning til 
denne sag. Men han har også ret til at sige noget idiotisk«, siger Art 
Spiegelman til Information. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2519681/tintin-museum-toer-ikke-udstille-charlie-hebdo/">Tintin-museum tør ikke 
udstille Charlie Hebdo</a></p><p>
Uanset hvad man mener om Charlie Hebdos tegninger, så kan man sagtens give 
bladet en pris, fordi man beundrer medarbejders engagement i 
ytringsfriheden, mener præsident for amerikansk PEN, Andrew Solomon. Og 
sammenligner Charlie Hebdo med den russiske aktivistgruppe Pussy Riot. 
</p><p>
»Indholdet i deres aktioner er i mange tilfælde barnligt, og mange synes, det 
var forkert af dem at smide tøjet i en ortodoks kirke. Men at de modsatte 
sig Putins regime var alligevel beundringsværdigt. Hvis vi kun tilsluttede 
os folks frihed til at sige noget, vi er enige i, ville det være et meget 
begrænset ytringsfrihedsbegreb, vi stod for. Det her er en pris for deres 
mod, ikke for indholdet«, siger han til avisen. 
</p><p class=" bl-elem">
Prisen uddeles 5. maj og bliver modtaget af skribenten Jean-Baptiste Thoret 
fra Charlie Hebdo, der kom for sent på arbejde 7. januar. 
</p>	
</div>

</div></body></html>
