---
layout:     post
title: 	    "Urban Future 2015 – årets vigtigste  konference om byudvikling og teknologi"
post_author:	    Redaktionen
post_date:	    Wed, 18 Mar 2015 16:20:00 +0000
post_site:	    ing.dk 
post_link:	    http://ing.dk/artikel/urban-future-2015-aarets-vigtigste-konference-om-byudvikling-og-teknologi-174850
---
<html><body><div><section class="body"><p>Ud over at blive opdateret med Danmarks mest spændende byudviklingscases og specialviden får deltagerne rig lejlighed for at netværke og debattere byudvikling med fagfæller.</p>
			<p>Stadsarkitekt i Københavns Kommune Tina Saaby er keynote speaker og beretter om arbejdet med at udvikle byens arkitektur og byrum i samarbejde med borgerne – om det særlige københavnske og om, hvilken rolle klima­tilpasning, adfærd og mobilitet spiller i udviklingen af København som en bæredygtig by med fokus på mennesker. I alt er der over 15 oplæg på konferencen.</p>
			<h2>Urban Future-temaer i 2015 er:</h2>
			<p>Den tilgængelige by: Byerne har en tendens til at fokusere på børn, sportsaktive og cyklister. Men vores byer er for alle. Gaderum, byinventar og belægninger skal indrettes, så de er tilgængelige for alle borgere uanset deres behov og fysiske, psykiske, intellektuelle eller sensoriske funktionsevner.</p>
			<p>Klimatilpasning: Vil du som privat eller offentlig aktør være med til at undgå at spilde mange penge på uigennemtænkte tilpasninger af landskaber og byer mod havvandsstigning og ekstremvejr som stormflod, storm og skybrud? Så følg sporet på om klimatilpasning, og lær af andres erfaringer med, hvad der virker, og som i tillæg kan bidrage med herlighedsværdi, når vejret arter sig.</p>
			<p>Nudging: Samfundet står over for store udfordringer med resssourceforbrug, stigende sundhedsudgifter, fedmeepidemi og global opvarmning. Vores gode intentioner fejler ofte i at blive omsat til handling. En ny tilgang kaldet ‘nudging’ kan i bedste fald løse en lang række af problemerne. Eksempler på nudging er fitnessredskaber ved busholde­pladsen, grønne fodspor på fliserne hen til skraldespanden, skilte, der opfordrer til, at man tager trappen, og rygerbænke ude foran lufthavne. j</p>
			<p><strong>Hvis du tilmelder dig før 20. april, koster 1.195 kr. (ekskl. moms.) at deltage i konferencen (normalpris: 1.695 kr.), som finder sted den 28. maj 2015 8.30-17.00 på Radisson BLU Falconer Hotel &amp; Conference Center, Falkoner Alle 9, 2000 Frederiksberg. <a href="http://urbanfuture.dk/">Læs mere og tilmeld dig her.</a></strong></p>
		</section></div></body></html>
