---
layout:     post
title: 	    "Nyt Frihedsmuseum går imod modstandsfolks ønske om at bevare vartegn"
post_author:	    
post_date:	    Mon, 11 May 2015 09:39:37 +0200
post_site:	    politiken.dk 
post_link:	    http://politiken.dk/kultur/kunst/ECE2663903/nyt-frihedsmuseum-gaar-imod-modstandsfolks-oenske-om-at-bevare-vartegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Nyt frihedsmuseum</h4>
<h5>
Fakta</h5>
<div class="fakta-body" data-buildingblock="embedded_factboxlink">
<p>
Frihedsmuseet blev indviet 1957 i København som et minde om frihedskampen 
under besættelsen. 
</p><p>
Bag initiativet stod Frihedsbevægelsens Samråd. Blev kort efter underlagt 
Nationalmuseet. 
</p><p>
En brand i april 2013 ødelagde bygningen, men det lykkedes at redde genstande 
og arkiver.
</p><p class=" bl-elem">
I sidste uge blev planen for det nye museum offentliggjort 
</p>
</div>
</div><p>
Da brandfolkene havde forladt det brandhærgede Frihedsmuseum i Churchillparken 
for to år siden, gik en glad nyhed rundgang i de danske medier: 
</p><p>
»Frihedsmuseets vartegn overlever flammerne«. 
</p><p>
Den kæmpestore glasmosaik af Cobra-maleren Carl-Henning Pedersen med titlen 
’Frihedens Lys’ havde klaret brandattentatet på museet. Kun 1 af i alt 15 
abstrakte bemalede glaspartier var itu, men en konservator fra 
Nationalmuseet havde opsamlet alle skårene, og der blev åndet lettet op. 
’Vartegnet’, som i 1983 blev lavet specifikt til Frihedsmuseets bygning, 
kunne genskabes, lød museets udmelding. 
</p><p>
Men da Nationalmuseet sidste uge præsenterede planerne for det nye 
Frihedsmuseum tegnet af Lundgaard &amp; Tranberg Arkitekter, var ’Frihedens 
Lys’ fraværende. 
</p><p>
Det har nu fået en række foreninger, der støtter mindet om modstandskampen, 
til at markere deres utilfredshed med Nationalmuseet. 
</p><p>
»Der er tale om et meget smukt minde, og jeg kan ikke forstå, hvorfor 
Nationalmuseet har en så opgivende holdning. De optræder som ufølsomme 
bureaukrater. De har ingen ærbødighed eller veneration for det, der var 
engang«, siger Frede Klitgård, der er formand for krigsveteranforeningen 
Aktive Modstandsfolk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2655234/nyt-frihedsmuseum-bliver-underjordisk/">Nyt frihedsmuseum bliver 
underjordisk</a></p><p><b class="ext-link">KRITIKERE: </b><a class="embeddedlink" href="http://politiken.dk/kultur/kunst/ECE2656849/kritikere-det-nye-frihedsmuseum-fortaeller-kun-en-del-af-historien/">Det nye Frihedsmuseum fortæller kun en 
del af historien</a></p><p>
At ’Frihedens Lys’ burde have en fremtrædende plads i det nye museum, var et 
ønske, som foreningen, der tæller omkring 50 medlemmer, gjorde museet 
opmærksom på per brev efter branden, forklarer Frede Klitgård. 
</p><p>
»Vi er jo blevet gamle, jeg selv er 92 år og kan ikke eksistere meget længere. 
Derfor kan vi ikke forlange, at det er os, der skal stå for det nye museum. 
Men de kunne have lyttet til os«, siger veteranen, der under Anden 
Verdenskrig blev sendt til det tugthus Dreibergen ved Rostock og siden til 
koncentrationslejren Neuengamme. 
</p><h3>
Mosaikken passer ikke ind 
</h3><p>
På Nationalmuseet har man oplevet processen omkring det nye Frihedsmuseum 
anderledes, forklarer direktør Per Kristian Madsen. Man anerkender, at 
’Frihedens lys’ har »stor betydning« for de danske veteraner og de 
foreninger, der repræsenterer dem. 
</p><p>
Men når glasmosaikken ikke bliver en del af det nye museum, skyldes det, at 
museet besluttede ikke at lade det optræde som et af de obligatoriske krav 
til de arkitekter, der deltog i konkurrencen. 
</p><p>
Man har fra starten ønsket at iscenesætte modstandskampen i et moderne 
arkitektonisk sprog, at skabe et museum også for nutiden og fremtiden. 
</p><div class="art-quote article-box">
<p class="quote"/>
<blockquote>
<p class="quote-txt">
Der er tale om et meget smukt minde. De optræder som ufølsomme bureaukrater
</p>
<p class="sender">
</p><p class=" bl-elem">Frede Klitgaard, tidligere modstandsmand</p> 

</blockquote>
</div><p>
I det kommende museum viser det sig ved, at gæsten bevæger sig ned under 
jorden, ned i mørket, hvor museumsbesøget giver mindelser om mørklægningens 
tid og det at leve under jorden, som mange modstandsfolk gjorde. Et 
udstillingsrum uden dagslys har samtidig den vigtige funktion, at de 
skrøbelige genstande bevares bedre.</p><p>
»Når det store vindue ikke indgår i konceptet for det nye museum, er det, 
fordi vi prioriterer de rigtige genstande i så høj grad, som overhovedet 
muligt, og fordi vi ville få problemer med deres fortsatte bevaring for 
eftertiden«, siger direktør Per Kristian Madsen. 
</p><p>
Eller sagt på en anden måde: Et stort spontanabstrakt kunstværk fra 1980’erne, 
der kræver lysindfald, passer ikke godt ind i et moderne museumskoncept. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2098728/politi-kan-ikke-opklare-brand-paa-frihedsmuseet/">Politi kan ikke opklare brand 
på Frihedsmuseet</a></p><p>
Museets genstande, der alle blev reddet ud af branden, bærer præg af, at de er 
mellem 70 og 75 år gamle, forklarer direktøren endvidere. 
</p><p>
»Genstandene er i skrøbeligt materiale som tekstil og papir, og de har det 
dårligt med meget lys. Dertil kommer, at man ved at etablere sådan en rude 
skaber en stor overflade, hvor klimaet i form at kulde og varme vil veksle. 
Vi skal kunne styre de omstændigheder på et nyt museum«, siger Per Kristian 
Madsen. 
</p><p>
Konflikten om glasmosaikken handler dog ikke kun om praktiske hensyn, men 
afspejler også de forskellige forventninger til, hvad et frihedsmuseum 
fremover skal være. Om det skal være et sted at mindes heltene eller et 
sted, hvor museumsgæster i generationer fremover kan opleve, hvordan det må 
have været at gå imod en overmagt. 
</p><p>
I sidste uge fik Nationalmuseet kritik af professor i historie Anette Warring 
fra RUC for at være et partisk museum, der læner sig for meget over mod det 
gamle heltedyrkende museum. Hun foreslog selv et sted, der gav plads til den 
konfliktfylde erindring om besættelsestiden, hvor også samarbejdspolitikken 
og almindelig danskeres hverdag fik en central placering. 
</p><h3>
Panservogn er et vartegn 
</h3><p>
Men i den nye debat om glasmosaikken er forskellen, at kritikken af 
Nationalmuseet kommer fra den fløj, der oprindelig var engageret i at rejse 
pengene til museet i efterkrigsårene. Her er man især utilfreds med, at de 
konkrete ønsker ikke er blevet honoreret. 
</p><p>
»Glasmosaikken var et must for mindedelen, også i det nye museum. Det var 
noget af det første, vi gjorde opmærksom på efter branden«, fortæller 
formand forFrihedsmuseets Venner, Niels Gyrsting. Men foreningen blev først 
informeret af Nationalmuseet, da beslutningen var truffet. 
</p><p>
»Det er tankevækkende, når man tænker på, at vi i dag repræsenterer de 
kræfter, der dengang samlede ind, byggede det gamle museum og overdrog det 
til staten«, siger formanden 
</p><p>
På Nationalmuseet har dialogen med veteranforeningerne haft en høj prioritet, 
forklarer direktør Per Kristian Madsen. Respekten for de tilbageværende 
modstandsfolk er stor, understreger han. 
</p><p><b class="ext-link">SE BILLEDER </b><a class="embeddedlink" href="http://politiken.dk/kultur/arkitektur/ECE2655917/de-fik-et-nej-saadan-kommer-frihedsmuseet-ikke-til-at-se-ud/">De fik et nej: Sådan kommer 
frihedsmuseet IKKE til at se ud</a></p><p>
»Min opgave er at drage omsorg for bevaringen af genstandene og sørge for 
udforskningen og formidlingen af dem. Deraf vokser det modsatte af at være 
en »ufølsom bureaukrat«, nemlig det at være en professionel museumsmand. Det 
vil jeg kalde mig selv og mine kolleger«. 
</p><p><i class=" bl-elem">I kaldte selv ’Frihedens Lys’ et vartegn for Frihedsmuseet efter branden? 
Hvorfor har I skiftet holdning?</i></p><p>
»Frihedsmuseet, som brændte, findes ikke længere, og man skal passe på med at 
overføre en kunstnerisk udsmykning, der var skabt til den gamle bygning, til 
en ny bygning, hvis det betyder, at man retter skade på de genstande, som er 
hovedsagen. Jeg har ikke selv opfattet glasmaleriet som et vartegn. 
V3-panservognen (som tidligere stod foran museet, red.) er i helt afgørende 
grad et vartegn, og det er mit ønske, at den fortsat skal være det«, siger 
Per Kristian Madsen. 
</p><p>
I Frihedskampens Frednings- og Mindefond har man endnu ikke taget stilling til 
sagen, men vil drøfte hele det nye museumsforslag næste uge, oplyser formand 
Christian Eugen-Olsen. 
</p><p class=" bl-elem">
’Frihedens Lys’ opbevares nu på Nationalmuseets magasin på særlige rullevogne, 
oplyser museet. 
</p>	
</div>

</div></body></html>
