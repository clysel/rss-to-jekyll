---
layout:     post
title: 	    "Danmarks nye halvmaraton får rekordmange kvindelige løbere"
post_author:	    
post_date:	    Thu, 19 Mar 2015 16:51:51 +0100
post_site:	    politiken.dk 
post_link:	    http://politiken.dk/motion/loeb/ECE2592995/danmarks-nye-halvmaraton-faar-rekordmange-kvindelige-loebere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Top 3 over kvindelige løbere til halvmaraton i 2015</h4>
<div class="fakta-body" data-buildingblock="embedded_factboxlink">
<p><b>45 procent Copenhagen Half</b> (20.000 deltagere, anslået) 13. september 
</p><p><b>41 procent Aarhus City Marathon </b>(14.000 deltagere, udsolgt) 21. juni 
</p><p class=" bl-elem"><b>40 procent Lillebælt Halvmarathon</b> (11.000 deltagere, udsolgt) 2. 
maj 
</p>
</div>
</div><p>
Om et lille halvt år - 1. september - er der premiere på Danmarks nye 
internationale halvmaraton, Copenhagen Half, som 11.400 allerede har købt 
startnummer til. Heraf er 45 procent kvinder, hvilket er en markant stigning 
i forhold til VM halvmaraton i 2014, hvor kun 34,5 procent var kvinder. 
</p><p>
Copenhagen Half med 21,1 kilometer gennem hovedstaden er Dansk Atletikforbund 
og Spartas bud på en videreførelse af succesen med 30.000 løbere til VM i 
marts sidste år kombineret med Spartas efterårsløb Powerade Half Marathon. 
Direktør fra Dansk Atletikforbund Jakob Larsen siger: 
</p><p><b>60 procent i USA</b><br/>
»Det er glædeligt, men ikke uventet med den store kvindeandel, når man tænker 
på, at alt, hvad der sker på løbefronten i USA, også sker her. I Amerika er 
over 60 procent af deltagerne ved halvmaraton kvinder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2361563/traeningstendens-jeg-har-lige-loebet-en-penis/">Træningstendens: Jeg har lige 
løbet en penis</a></p><p>
Jakob Larsen gætter på, at stigningen i kvindeandelen siden VM Halvmaraton 
skyldes, at kvinder ikke går så meget op i alt det med VM, verdenspressen og 
elitefeltet. 
</p><p>
»Måske taler et VM mere til mænd – de er mere præstationsorienterede. Kvinder 
er mere interesserede i sundhedsaspektet og motionen«, siger Jakob Larsen. 
</p><p>
Også ude i landet har kvinderne taget halvmaratondistancen til sig. Lillebælt 
Halvmaraton i maj og Aarhus City Marathon i juni er begge udsolgte, og de 
har en kvindeandel på henholdsvis 40 procent og 41 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/motion/loeb/ECE2392669/kvinder-loeber-klogere-halvmaraton/">Kvinder løber klogere 
halvmaraton</a></p><p>
Christina Schnohr, ph.d. i sundhedsvidenskab og adjunkt på Institut for 
Folkesundhedsvidenskab, træner kvinder op til Københavns Kvindeløb, som er 
Spartas bud på et seriøst motionsløb for kvinder. Hun husker stadig, hvordan 
hun jublede og 'postede' et foto på Instagram for snart to år siden, da 
Powerade Half Marathon nåede over 40 procent i kvindeandel. 
</p><p>
»Det er vigtigt at bemærke, at kvinder stiller op til den her slags. Jeg 
synes, det er en utrolig barriere, mange kvinder har. Vi kan føde fem børn, 
men vi kan ikke løbe 21,1 km. Og vi er sikre på, at hvis vi får et nummer på 
maven, vil alle stå og kigge undrende på os. Mænd går bare ud og gør det, 
selv om de ikke er i form til det. Det er dejligt at mærke, at lysten til at 
give sig selv en ordentlig udfordring smitter blandt kvinderne«, siger 
Christina Schnohr. 
</p><p><b>Kvinderne er de flittigste</b><br/>
Hun minder om, at kvinderne forlængst er kommet i overtal, hvis man kigger 
på, hvem der jogger langs søerne. Og at de store sportsmærker allerede har 
identificeret kvinderne som den vigtigste målgruppe. De er bare ikke så 
konkurrencemindede. 
</p><p>
»Det er en god tendens, at de stiller op. Måske er de bare blevet trætte af, 
at det altid er manden, der har et projekt for eksempel med at skulle være 
jernmand. Hvor de så skal rende og passe børn for deres tykke mænd, som har 
travlt med at cykle i tre timer og dyrke havsvømning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2304278/alternativ-halvmaraton-paa-lille-oe-i-atlanten/">Alternativ halvmaraton på 
lille ø i Atlanten</a></p><p>
Dorte Vibjerg, direktør for Sparta Atletik og Motion, fortæller, at trenden 
med flere kvinder til halvmaraton var i fuldt flor, også mens det hed 
Powerade Half Marathon. Sidste år var der 42,5 procent kvinder, og hun tror 
bestemt, at halvmaratondistancen vil nærme sig halvt af hvert køn, til 
forskel fra den fulde maraton, hvor kvinderne ved for eksempel Nykredit 
Copenhagen Marathon ligger fast på omkring 20 procent. 
</p><p>
»Der er sket en stor udvikling. For en del år siden var det stort set kun 
mænd, der løb rigtige løb. Det var lidt nørdet og for sundhedssfreaks. I dag 
er det cool og noget alle mennesker gerne vil være med i. Både mænd og 
kvinder«. 
</p><p><b>20.000 på vej mod Cph. Half</b><br/>
Dorte Vibjerg, der selv har hurtigste kvindetid på Eremitageløbet nord for 
København og dermed titlen som Skovens Dronning, glæder sig over at se sit 
køn kridte kondiskoene. 
</p><p>
»Det er dejligt for os at se, at vi med halvmaraton nærmer os fiftyfifty. Det 
er et overkommeligt mål med en overskuelig træningsmængde. Men det er stadig 
en seriøs udfordring«. 
</p><p class=" bl-elem">
Holder tilmeldingerne til Copenhagen Half samme tempo som nu, så forventer 
arrangørerne, at der i år til premiereløbet vil være 20.000 deltagere på et 
halvmaraton af international standard på en lukket rute gennem København. 
</p>	
</div>
</div></body></html>
