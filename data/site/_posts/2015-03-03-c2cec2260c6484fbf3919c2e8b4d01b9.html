---
layout:     post
title: 	    "21-årige Frederik er en attraktiv opskrift på job"
post_author:	    
post_date:	    Tue, 03 Mar 2015 08:27:29 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2570687/21-aarige-frederik-er-en-attraktiv-opskrift-paa-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Frederik N. Pedersen vil meget gerne fortælle, hvordan han er gået fra 
kontanthjælp til at være kokkeelev. 
</p><p>
»Men …«, som han siger, »skal jeg ikke også fortælle, hvordan jeg overhovedet 
fik interessen for mad?«. 
</p><p>
Der er nemlig en mand, der skal hyldes: 
</p><p>
»Det var i 10. klasse. Her mødte jeg kokken på vores produktionsskole. Dengang 
røg jeg en del hash, og det hjalp han mig fra. Han er en ven. Det er ham, 
jeg ser op til. En kanon fyr«. 
</p><p>
Ligesom kokken fra skolen for år tilbage hjalp Frederik N. Pedersen videre, er 
det også den personlige kontakt, der har været afgørende for, at han i dag 
er kommet væk fra kontanthjælp. 
</p><div class="art-fakta article-box">
<h4 class="">
Koch-udvalget</h4>
<div class="fakta-body" data-buildingblock="embedded_factboxlink">
<p><b>Regeringen</b> har sat tidligere skatteminister Carsten Koch og andre 
eksperter til at aflevere anbefalinger til en bedre beskæftigelsesindsats 
over for dagpengemodtagere, indvandrere/flygtninge samt 
ikke-arbejdsmarkedsparate. 
</p><p><b>En del af anbefalingerne</b> i de foreløbige rapport lyder, at jobcentre og 
virksomheder skal arbejde tættere sammen. 
</p><p class=" bl-elem"><b class="ext-link">Læs mere</b> på ministeriets <a href="http://bm.dk/da/Beskaeftigelsesomraadet/Flere%20i%20arbejde/Udredning%20af%20beskaeftigelsesindsatsen.aspx" target="_blank">hjemmeside</a> 
for det såkaldte Carsten Koch-udvalg. 
</p>
</div>
</div><p/><p>
Da Frederik N. Pedersen flyttede hjemmefra som teenager, begyndte han at læse 
til kok. Men uden en bolig og penge så han sig nødsaget til at droppe ud og 
endte på offentlig forsørgelse. 
</p><p>
Det var op ad bakke. Men kommunen tilbød ham at komme i virksomhedspraktik hos 
ISS, hvor han endte i virksomhedspraktik hos en af servicegigantens 
kantiner. Det udviklede sig. Og i dag læser den 21-årige til kok på Hotel og 
Restaurationsskolen i Valby, som han supplerer med en elevplads hos 
ISS-kantinen. 
</p><p>
»Min vejleder fra ISS hedder Christina, og hun ringer til mig for at høre, 
hvordan det går. Jeg føler mig ikke nedgjort, sådan som man ellers kan gøre, 
når man er på kontanthjælp. Faktisk får jeg bekræftet, at jeg er okay«, 
siger Frederik N. Pedersen. 
</p><p><b>Mere samarbejde mellem virksomheder og jobcentre</b></p><p>
Netop den slags samarbejde mellem jobcentre og virksomheder udpeges i stigende 
grad som en stor del af løsningen for landets ledige. 
</p><p>
Det er en af de centrale anbefalinger i den rapport om ledige på dagpenge, som 
et ekspertudvalg med eksskatteminister Carsten Koch (S) i spidsen har 
afleveret til regeringen, der siden har gjort forslaget til en del af både 
kontanthjælpsreformen og beskæftigelsesreformen. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/arbejdsmarked/ECE2180637/carsten-koch-virksomheder-skal-foele-sig-som-kunder-i-jobcentrene/">Carsten Koch: Virksomheder skal 
føle sig som kunder i jobcentrene </a></p><p>
Ud med kommunale projekter, ind med tæt samarbejde med virksomheder, lyder det 
også i udvalgets rapport med anbefalinger til bedre integration, som blev 
afleveret i sidste måned. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/samfund/ECE2517487/rapport-indvandrere-skal-integreres-hurtigere/">Rapport: Indvandrere skal 
integreres hurtigere</a></p><p>
Og de samme toner ventes, når Carsten Koch-udvalget senere denne måned 
udkommer med den sidste rapport med anbefalinger i forhold til socialt 
udsatte. 
</p><p>
»Der er masser af potentiale for at få mennesker uden for arbejdsmarkedet ind 
i virksomhederne, hvis de får mere hjælp fra jobcentrene«, siger hr-direktør 
Dorthe Rønnau fra ISS. 
</p><p>
Servicegiganten samarbejder i dag med 28 jobcentre om at bringe særligt 
udfordrede i job til gengæld for en sum penge fra det offentlige. Særligt 
siden 2008 har et stigende antal ledige været igennem et forløb hos ISS 
Jobudviklingscenter. Alene i 2013 var det 2.680 kvinder og mænd. 
</p><p>
»Det kan hjælpe, hvis en jobkonsulent i stedet for at komme ud med én borger 
til en virksomhed i stedet går op i helikopteren og siger: Skal jeg prøve at 
vise jer, hvordan I kan få finansieret en medarbejder mere, hvis bare I for 
eksempel tager fem i virksomhedspraktik og fem i løntilskud?«, siger Dorthe 
Rønnau. 
</p><p>
Og ISS er ikke alene om troen på et mere systematisk samarbejde. 
</p><h3>
Flere virksomheder forsøger sig 
</h3><p>
I erhvervslivet har Virksomhedsforum for Socialt Ansvar også forsøgt at sprede 
erfaringerne. I løbet af det seneste års tid har både Danfoss, Falck og BRF 
Kredit sat sig sammen for at diskutere, hvordan de bedst kan systematisere 
deres samarbejde med jobcentrene for at bringe ledige med særlige 
udfordringer i job. 
</p><p>
»I en almindelig virksomhedspraktik er der meget fokus på arbejdsopgaven. I 
det her særlige forløb sørger vi for at afsætte ressourcer til arbejde med 
mål og udvikling for den ledige«, siger socialfaglig mentor Mikkel Mathiasen 
fra BRF. 
</p><p>
Realkreditinstituttet har valgt løbende at forpligte sig til at modtage en god 
håndfuld ledige fra jobcentrene i Gentofte og Lyngby-Taarbæk, der til 
gengæld støtter virksomheden med penge, som kan bruges til bl.a. 
mentortimer. 
</p><p>
Hos Danfoss har man valgt en lidt anden model, hvor konsulenterne fra 
jobcentret kommer ud til virksomheden i Nordborg for at tale om bl.a. 
mødetider. 
</p><p>
»På nuværende tidspunkt er det for tidligt at konkludere, om det virker, men 
tilbagemeldingerne er positive«, siger Carsten Kjærgaard fra Cabi, en 
selvejende institution under Beskæftigelsesministeriet, der koordinerer 
projektet. 
</p><p><b>Ekspert: Pas på faldgruber </b></p><p>
Selv om styrket samarbejde kan være godt, er der også faldgruber, siger 
professor Henning Jørgensen fra Center for Arbejdsmarkedsforskning på 
Aalborg Universitet. Især hvis forløb for ledige fortrænger normale jobs.
</p><p>
»Vi ved faktisk ikke, hvorvidt det sker i dag, fordi der ikke er nogen, som 
fører kontrol«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/debat/profiler/engelbreth/ECE2189326/koch-udvalgets-anbefalinger---fortsat-hug-til-de-ledige/">Debat: Koch-udvalgets anbefalinger 
- fortsat hug til de ledige</a></p><p>
Samme melding lyder fra forbundet 3F. 
</p><p>
»Grundlæggende går vi ind for et samarbejde mellem jobcentre og virksomheder«, 
siger gruppeformand Ellen K. Lykkegård.
</p><p>
Men, tilføjer hun: 
</p><p class=" bl-elem">
»Det er vigtigt, at jobcenteret er styrende, sådan at de ledige ikke bliver 
udnyttet. Vi har set eksempler på, at nogle virksomheder er gået for langt i 
deres beføjelser. Vi har set eksempler på, at nogle virksomheder er gået for 
langt i deres beføjelser«.
</p>	
</div>
</div></body></html>
