---
layout:     post
title: 	    "Wenger redder lidt af æren mod svage Everton"
post_author:	    
post_date:	    Sun, 01 Mar 2015 17:31:38 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2568896/wenger-redder-lidt-af-aeren-mod-svage-everton/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Kritikken efter den elendige kamp i Champions League mod Monaco var benhård - 
men retfærdig - og der er ingen tvivl om, at manager Arsène Wenger søndag 
ville være lykkelig for en sejr, uanset hvordan den kom i hus. Det lykkedes 
endnu en gang den erfarne franskmand at hive sit hold op af hullet og 
producere en gevinst, men 2-0 over Everton var på dagen ikke prangende. 
</p><p>
Gæsterne er i øjeblikket i en elendig forfatning, trods et godt 
spillermateriale, og på en dag, hvor Arsenal på hjemmebane var langt fra sit 
bedste niveau, må det være stærkt bekymrende for alle Everton-fans at se, 
hvor lidt der hang sammen på holdet. 
</p><p><b class="ext-link">LAMMET:</b><a class="embeddedlink" href="http://politiken.dk/sport/fodbold/eventskin_fodbold/ECE2563686/engelske-hold-rammer-dyb-krise-i-champions-league/">Engelske hold rammer dyb krise i 
Champions League</a></p><p>
De rødhvide lagde ellers ganske forsigtigt ud, og der var god plads til at 
dominere for Everton, hvis det var et ønske. Men det blev ikke til ret meget 
konstruktivt frem ad banen, og efterhånden som halvlegen skred frem, kom 
Arsenal længere frem. Det begyndte at myldre med fremstød mod Tim Howards 
mål, men det var efter et hjørnespark, Olivier Giroud kunne sende bolden i 
kassen foran et passivt Everton-forsvar. 
</p><p><b>Everton forsøgte kortvarigt pres</b></p><p>
En skideballe var det uden tvivl blevet til i pausen til Everton-spillerne, 
for de kom ud med større vilje i starten af 2. halvleg. De fik en overgang 
etableret et pres på Arsenal-defensiven, men der manglede skarphed, især i 
de chanceskabende afleveringer ind i feltet. 
</p><p>
En række af de spillere, der leverede skidt mod Monaco, havde fået genvalg til 
denne kamp for Arsenal, men det var måske mest fordi Wenger havde fem-seks 
skadede spillere i truppen. Heller ikke denne gang leverede de fleste dog 
noget særligt, selv om man skulle tro, motivationen var til stede foran eget 
publikum. 
</p><p><b class="ext-link">SVAGT:</b><a class="embeddedlink" href="http://politiken.dk/sport/fodbold/championsleague/ECE2563905/undertippede-monaco-udnytter-effektivt-arsenals-mange-svagheder/">Undertippede Monaco udnytter effektivt 
Arsenals mange svagheder</a></p><p>
2. halvleg var fattig på chancer, men Giroud kiksede de bedste tilbud to gange 
med hovedet, hvor han ellers ofte er rigtig god. Indskiftede Tomas Rosicky 
afgjorde til sidst opgøret, da hans skud udefra blev rettet af og endte sin 
vej i netmaskerne. 
</p><p class=" bl-elem">
Nu er der formentlig kortvarigt fred på Emirates, indtil det går galt igen. Så 
vil alle have Wengers hoved på et fad. Men han er vant til mosten. Måske 
bliver det i stedet Roberto Martinez, der snart skal se sig om efter et 
andet job. Everton er meget langt fra målsætningen om i tabellen at kunne 
snuse til de hold, der drømmer om at kvalificere sig til Champions League. 
</p>	
</div>
</div></body></html>
