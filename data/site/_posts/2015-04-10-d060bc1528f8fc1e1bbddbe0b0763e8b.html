---
layout:     post
title: 	    "Indbygger i Yemen: Vi er på det forkerte sted på det forkerte tidspunkt. Igen "
post_author:	    
post_date:	    Fri, 10 Apr 2015 16:22:27 +0200
post_site:	    politiken.dk 
post_link:	    http://politiken.dk/udland/ECE2623319/indbygger-i-yemen-vi-er-paa-det-forkerte-sted-paa-det-forkerte-tidspunkt-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Mange af hovedstadens indbyggere har forladt byen
</p>
<p class="sender">
Hisham Omeisy, yemenitisk aktivist fra Sana 
</p>
</blockquote>
</div><p>
Meget er sket i Yemen, siden den udskældte og hadede præsident Ali Abdullah 
Saleh trak sig fra posten 27. februar 2012. 
</p><p>
Men ikke for det bedre, som yemenitterne ellers håbede på. 
</p><p>
For efter langvarige kampe de seneste år mellem Houthi-militsen, som har tætte 
bånd til Iran og er allieret med netop Ali Abdullah Saleh, og den hidtidige 
præsident Abd Rabbuh Mansur Hadis styrker, ser fremtidsudsigterne nu om 
muligt endnu mere dystre ud for den yemenitiske befolkning. 
</p><p>
De 24 millioner indbyggere i Yemen, et af verdens fattigste lande, befinder 
sig nemlig pludselig midt i en større geopolitisk - og militær - 
styrkeprøve. Mellem på den ene side sunnimuslimske Saudi-Arabien, det store 
naboland i nord, og shiamuslimske Iran, som altså støtter houthierne, som 
siden 2004 har kæmpet sig frem mod hovedstaden Sana. 
</p><p>
Oven i det medvirker den stadigt stigende uro til, at al-Qaeda på Den Arabiske 
Halvø (AQAP) får stadig større råderum til at indtage nye dele af landet, 
som ligger ud til Det Røde Hav og Adén-bugten. 
</p><h3>
Khat-afhængighed tager det meste af vandet 
</h3><p>
Yemenitten Hisham Omeisy, der bor i Sana, ridser rammende situationen i landet 
op, efter at Saudi-Arabien for lidt over to uger siden begyndte at angribe 
Houthi-militsen med præcisionsbombninger. 
</p><p>
»Under de første luftangreb troede vi, at de kun ville bombardere byen om 
natten. Nu finder luftangrebene også sted i løbet af dagen. Selvom målene 
hovedsageligt er militærbaser og Houthi-positioner i hovedstaden, så er de 
talrige og spredt ud i tætbefolkede boligområder i byen. Mange af 
hovedstadens indbyggere har forladt byen. Og for vores land, der importerer 
90 procent af sin mad, medicin og forsyninger, så betyder det, at vi som en 
hel nation bliver dømt til døden ved sult«, skriver Hisham Omeisy, der er 
analytiker og aktivist, i den britiske avis The Independent. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_mellemoesten/ECE2604446/mellemoestkender-yemen-er-saudi-arabiens-bloede-bug/">Mellemøstkender: Yemen er 
Saudi-Arabiens »bløde bug«</a></p><p>
Krigshandlingerne gør blot ondt værre. 
</p><p>
Yemenitterne, som ellers er kendt for deres udprægede gæstfrihed, er i 
forvejen trængte. Halvdelen af befolkningen lever under fattigdomsgrænsen. 
Over 40 procent af børnene er fejlernærede. Indbyggerne bliver regelmæssigt 
afskåret fra adgangen til elektricitet. 
</p><p>
Benzinpriserne er tredoblet de seneste seks måneder, og gennem mange år har 
eksperter advaret om, at Yemen – et af de tørreste lande i verden – kunne 
være det første i verden til at løbe tør for drikkevand. 
</p><p>
Det skyldes primært, at mere end 80 procent af mændene i landet er afhængige 
af at tygge khat. Dyrkningen af de grønne buske, der giver khat-blade, 
sluger op mod 60 procent af vandforsyningerne i Yemen. For at få buskene til 
at gro, skal der kunstvanding til, og derfor har man allerede set 
stammegrupper i dele af landet kæmpe om kontrollen over vandressourcerne. 
</p><h3>
13 millioner uden adgang til vand 
</h3><p>
Lægger man dertil, at bombardementerne fra en arabisk koalition med 
Saudi-Arabien i spidsen har medført en omfattende blokade af luft- og søveje 
ind i landet, står Yemen nu på randen af en humanitær katastrofe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2621599/yemen-er-uden-mad-uden-el-og-uden-benzin/">Yemen er uden mad, uden el og 
uden benzin</a></p><div class="art-quote article-box">
<p class="quote"/>
<blockquote>
<p class="quote-txt">
10 millioner indbyggere har utilstrækkelig adgang til fødevarer, og ni 
millioner mangler medicinske forsyninger
</p>
<p class="sender">
Grant Pritchard, landedirektør for den britiske nødhjælpsorganisation Oxfam. 
</p>
</blockquote>
</div><p>
De voldsomme luftangreb i landet har også ødelagt elektricitetssystemet og 
efterladt 16 millioner mennesker uden strøm. </p><p>
Samtidig har godt halvdelen af indbyggerne i Yemen ikke adgang til 
regelmæssige forsyninger af rent drikkevand. Og den nuværende akutte mangel 
på brændstof til at pumpe vand op fra jorden har gjort, at endnu flere 
millioner mennesker i Aden har været uden drikkevand i over en uge. 
</p><p>
»Før optrapningen af kampene indtraf for omkring to uger siden, var der 13 
millioner mennesker i Yemen, som ikke havde adgang til rent drikkevand. 
Derudover har 10 millioner indbyggere utilstrækkelig adgang til fødevarer, 
og ni millioner mangler medicinske forsyninger«, siger Grant Pritchard, 
landedirektør for den britiske nødhjælpsorganisation Oxfam. 
</p><p>
Michael Kugelman fra Woodrow Wilson International Center i Washington, siger 
til The Wall Street Journal, at kun 40 procent af boligerne i Sana er 
forbundet til lysnettet og vandforsyningen, og at over 4.000 mennesker er 
blevet dræbt hvert år i konflikter i landet på grund af vandmanglen. 
</p><p>
I alt er 100.000 flygtet som følge af krigshandlingerne, og de civile er hårdt 
ramt af kampene. Mindst 500 har mistet livet i de seneste to uger. 
</p><h3>
En nation bliver holdt som gidsler 
</h3><p>
Også Robert Ghosen, chef for Internationalt Røde Kors' i Adén, den store 
sydlige by i Yemen, siger, at de igangværende kampe har forværret 
situationen yderligere. Ifølge ham er den gamle havneby, som er under 
belejring af Houthi-militsen, blevet forvandlet til en spøgelsesby. Det er 
sket, efter at Houthi-militsen blandt andet har belejret præsidentpaladset i 
den strategisk vigtige by. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2608007/yemen-betaler-hoej-pris-for-saudisk-iransk-rivalisering/">Yemen betaler høj pris for 
saudisk-iransk rivalisering</a></p><p>
Tilbage i hovedstaden Sana er indbyggerne ved at miste håbet, lyder det fra 
førnævnte Hisham Omeisy. 
</p><p>
»Mit land er altid blevet nævnt i dommedagstermer som værende på randen af 
kollaps, på randen af at blive en fejlslagen stat, med risiko for borgerkrig 
eller med risiko for at blive overtaget af al-Qaeda. Nu bliver en hel nation 
holdt som gidsler på grund af den aktuelle konflikt, eller krig, alt efter 
hvad koalitionen foretrækker at kalde det«, skriver han i The Independent 
</p><p class=" bl-elem">
»Yemenitter, knap nok med penge på lommen, står i kø i timevis for at få 
fødevarer eller brændstof«, fortsætter han, »men de står der i absolut frygt 
for at blive dræbt af et luftangreb, en eksplosion, projektiler fra 
antiluftskyts eller kugler fra en af de mange bevæbnede mænd, der er på 
udkig efter enhver chance for at frigøre deres vrede. Vi lider, uanset om vi 
er for eller imod den saudiske koalition. Vi er på det forkerte sted på det 
forkerte tidspunkt. Igen«, skriver Hisham Omeisy. 
</p>	
</div>

</div></body></html>
