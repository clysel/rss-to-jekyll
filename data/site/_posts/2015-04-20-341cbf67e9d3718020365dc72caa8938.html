---
layout:     post
title: 	    "Kvalmevækkende ædegilde udstiller den perverterede overflod"
post_author:	    
post_date:	    Mon, 20 Apr 2015 20:57:22 +0200
post_site:	    politiken.dk 
post_link:	    http://politiken.dk/kultur/filmogtv/cphpix/ECE2636000/kvalmevaekkende-aedegilde-udstiller-den-perverterede-overflod/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>On Location</p><p>CPH PIX </p>
<div class="fakta-body" data-buildingblock="embedded_factboxlink">
<p>
Tidligere filmvisninger ’on location’ på CPH PIX: 
</p><p>
George A. Romeros <b>’Day of the Dead’</b> (1984) om militærets 
kamp imod en zombieapokalypse på det gamle befæstningsanlæg Trekroner Fort. 
</p><p>
Stuart Gordons <b>‘Re-Animator’</b> fra 1985 på Hørsholm Hospital. 
</p><p>
Den desorienterende skovgyser <b>’The Blair Witch Project’</b> 
opført i en hemmelig skov. 
</p><p class=" bl-elem">
Wes Cravens gyserklassiker om en hjemsøgt gade, <b>’The Nightmare on Elm 
Street’</b>, opført i Elmegade på Nørrebro i folks private hjem og 
(farlige?) senge. 
</p>
</div>
</div><p>
Jeg trækker forsigtigt en skive svinetunge af Helle Pilar-Larsens bløde 
venstrelår, der glinser af sved. 
</p><p>
Jeg dypper skiven i en creme af blod fra svinehjerte, der er rørt med blomme. 
Og så tvinger jeg hapseren ned i mit allerede mildt nervøse 
fordøjelsessystem med en slurk rom og hyldebærsaft. 
</p><p>
Det er ikke første gang, Pilar-Larsen fra Snekkersten har en tjans som 
menneskelig madtallerken, fortæller hun mig fra sit liggende leje i 
Spisehuset 56 grader på Holmen. Til en 40-års fødselsdag for nogle år siden 
var hun sushifad en hel aften. 
</p><p>
Og nu er Helle altså velkomstattraktion og kødsnacktallerken til 
filmfestivalen CPH PIX’ flersanselige, flerkvalmende totaloplevelse af Marco 
Ferris ’Det store ædegilde’ (’La Grande Bouffe’) fra 1973 om fire 
overklassemænd, der æder sig ihjel i luksus. 
</p><p>
En kvinde stikker pege- og langfinger op i næseborene på hende, så næsen 
kommer til at ligne en tryne. I et glimt minder denne korte dyreliggørelse 
om voldtægtsscenen i John Boormans ’Deliverance’ fra 1972, hvor Ned Beatty 
bliver voldtaget ’som en gris’ af en <i>redneck</i>. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2630869/den-uhyggeligste-gyser-i-aarevis-hjemsoeger-de-danske-biografer/">'Den uhyggeligste gyser i 
årevis' hjemsøger de danske biografer</a></p><p>
Vi mennesker er svin, viser filmmediet os igen og igen. Og vi spejler os 
glædeligt i lærredets sandhed om os med svinsk velbehag, fryd og pirret 
forargelse. Og under ’Det store ædegilde’ denne aften skal vi æde som svin, 
mens vi ser andre gøre det samme. 
</p><div class="art-quote article-box">
<p class="quote"/>
<blockquote>
<p class="quote-txt">
Skiven med svinetunge, hjerteblog og Helle Pilar-Larsens lårsved svømmer rundt 
i min mave som en skræmt guppy
</p>
</blockquote>
</div><p>
Det er tarmenes triatlon, civilisationens implosion, en aften i den 
perverterede overflods navn. Vi skal dyrke kroppens reaktion på det, vi ser 
på filmlærredet, og vi skal dyrke filmlærredets konfrontation med den 
virkelighed, vi har valgt at placere os i.</p><p>
Vi skal æde. Og vi skal lidt lege, at vi æder, som filmkaraktererne æder. Vi 
skal gå kropsligt ind i dekadencen for at kritisere dekadencen. Det er, helt 
bogstaveligt talt, et kvalmende paradoks. 
</p><p>
Skiven med svinetunge, hjerteblog og Helle Pilar-Larsens lårsved svømmer rundt 
i min mave som en skræmt guppy. 
</p><h3>
Kunsten at fordøje 
</h3><p>
Den seneste håndfuld år er events i almindelighed og den filmiske 
totaloplevelse on location i særdeleshed blevet mere og mere populære på 
filmfestivaler. Dokumentarfilmfestivalen CPH:DOX har vist film om madspild i 
Netto og i Zoologisk Have. 
</p><p>
Og aktuelle CPH PIX rådyrker den oplevelsesøkonomiske filmoplevelse med deres 
arrangementer, der forsøger at spejle og trække os perverst langt ind i 
fiktionens – ofte uhyggelige – universer. 
</p><p>
Tidligere har festivalpublikummet i indkøbscenteret Field’s også kunnet se 
George A. Romeros zombieklassiker ’Dawn of the Dead’ (1978), der fra et 
amerikansk ’mall’ genialt tematiserer den hjerneløse forbrugerisme, mens 
publikum selv befinder sig i et af de store folkelige symboler for det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2635204/zombieromancer-og-gode-gys-publikumssucceser-faar-ekstravisninger-paa-pix/">Zombieromancer og gode gys: 
Publikumssucceser får ekstravisninger på PIX</a></p><p>
Sidste år lagde plejehjemmet De Gamles By fællessal til visningen af dramaet 
’Gerontophilia’ fra 2013 om den seksuelle relation mellem en ung fyr og hans 
bedstemors bedste (og bedstefargamle) ven. Det blev en ny slags 
generationsmøde – med deltagelse fra plejehjemmene Slottet, Møllehuset og 
Kastanjehusene. 
</p><p>
Men af alle oplevelsesøkonomiske on location-arrangementer, CPH PIX har holdt, 
føles ’Det store ædegilde’ som det mest radikale, fordi vi her helt 
bogstaveligt skal fordøje filmen og dens nihilistiske univers – og fordi vi 
for alvor forbruger, mens vi oplever. 
</p><p>
975 kroner, helt præcist. Det er forbrug, der reflekterer forbrug. 
</p><p>
Marco Ferris’ kultklassiker ’Det store ædegilde’ er absurd komedie, en grotesk 
overdrivelse af den franske middel- og overklasses overflod, men også en 
tragisk og dybt ubehagelig film. 
</p><p>
4 mænd, spillet af nogle af 70’ernes største franske og italienske 
filmstjerner, Marcello Mastroianni, Michel Piccoli, Philippe Noiret og Ugo 
Tognazzi, der deler fornavn med deres karakterer i filmen, beslutter sig for 
at spise sig ihjel i en lind overflod af luksuriøs mad. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/cphpix/ECE2630319/pix-film-om-danse-eskapisme-er-flad-og-forudsigelig/">PIX-film om danse-eskapisme er 
flad og forudsigelig</a></p><p>
Deres motivation er ikke åbenlys. Men deres projekt er tydeligt konsekvensen 
af en verden, hvor ingen siger nej, hvor alt begær skal opfyldes, hvor lyst 
og tvang er det samme, hvor overlevelses- og destruktionstrang minder om 
hinanden. Og så er der traumatiske spor, sammenkoblinger mellem tvang og 
nydelse: 
</p><p>
Phillipe, en respekteret dommer, bor stadig hos sin brystfagre barnepige, der 
desperat forsøger at forsørge ham med sex for at holde ham fra andre 
kvinder. »Du voldtager mig altid«, siger han irriteret til hende i filmens 
start. Og så æder han og knepper sig ihjel. 
</p><h3>
Hvordan vi vil dø 
</h3><p>
Og mens Phillipe gør det, begynder vi gæster på 56 graders første etage 
lystigt at mime den gastronomiske selvfornedrelse.Jeg har allerede, helt 
overidentificerende, kvalme. Andre er, helt overidentificerende, 
skrupsultne. 
</p><p>
Kulturmagasinet AK24Syv har fløjet ’Danmarks hotdogkonge’ Ruben Lemche 
Mikkelsen fra Storvorde ved Aalborg over til ædegildet. Ruben kan spise 34 
hotdogs på en halv time. 
</p><p>
Ruben er ikke delle-tyk. Han er nærmere bare en meget rummelig mand – som et 
familietelt, man kan blive ved med at smide ting ind i. 
</p><p>
Udfordringen med aftenens menu, vurderer han, før vi sætter os til bords, 
bliver menuens mange forskellige smagsindtryk og markante smage, der kan 
gøre det sværere at klemme maden hurtigt ned. 
</p><p>
Ruben kan godt se, at ædekonkurrencer kan virke lidt amoralske. Men så kan man 
jo bare kigge væk, siger han så. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2621761/instruktoer-med-bar-roev-den-skandinaviske-mand-er-i-krise/">Instruktør med bar røv: Den 
skandinaviske mand er i krise</a></p><p>
Så starter middagen med fuglelevermousse med karse og syltet sago, 
torskekugler og nyretapper på træfade. Folk hilser og snakker og ser op på 
lærredet, mens fugleindvoldene glider ned. 
</p><p>
Deroppe drikker 1970’ernes franskmænd varm kakao og spiser stegte nyrer til 
morgenmad. De laver en lagkage af gåsepostej, hønsepostej og andepostej, 
formet som Peterskirkens dome. 
</p><p>
De spiser østers om kap. Man kan stable fire, fem, seks, syv østers sammen på 
en gaffel og så tvinge dem ned skrutten i ét grådigt synk, erfarer de. 
</p><div class="art-quote article-box">
<p class="quote"/>
<blockquote>
<p class="quote-txt">
Det er filmens Michels storhulkende og spruttende mave, tarmens tragiske 
råbekor, lyden af en mand, der vil spise sig ihjel
</p>
</blockquote>
</div><p/><p>
De ringer efter ludere og forfører den buttede skolelærerinde Andre, der 
blomstrer i den dekadente sex- og ædelyst, indtil det er hendes livsglæde og 
hendes brystformede blæverkager, der pisker dem mod døden. 
</p><p>
En time senere, efter at svinehovedet fra den helstegte fris på ’56 Grader’ er 
blevet sendt rundt på bordene, og det pink grisekød er blevet spist med 
gulerødder dekoreret som penisser, kan man høre en af filmhistoriens 
længste, mest desperate prutter bølge gennem lokalet. 
</p><p>
Det er filmens Michels storhulkende og spruttende mave, tarmens tragiske 
råbekor, lyden af en mand, der vil spise sig ihjel, og hvis krop nu langsomt 
sætter ud, mens hans ven prøver at massere luften ud af ham. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/_film/ECE2618162/kim-skotte-det-skal-du-se-paa-cph-pix/">Kim Skotte: Det skal du se på 
CPH PIX</a></p><p>
Den lyd sætter sig i min hals som en lille kronisk kvalme, en fæces-krydret 
tornado af kropsligt ubehag. 
</p><p>
Men folk er her ikke for at opsøge kvalmen. Folk fniser og æder og sludrer og 
spiser løs og ser rent faktisk filmen, mens de spiser lystigt. 
</p><p>
En kvinde over for mig har arbejdet som læge på tarmkirurgisk afdeling, hvor 
de har særligt travlt i december måned, fortæller hun. Der skal mere til at 
gøre hendes mave urolig. 
</p><div class="art-quote article-box">
<p class="quote"/>
<blockquote>
<p class="quote-txt">
Det er svært for alle, virker det til, at stoppe mad i munden, mens en anden 
person dør af at få stoppet mad i munden.
</p>
</blockquote>
</div><p/><p>
Faktisk er der kun ét øjeblik, hvor spisesalens fælles krop underkaster sig 
kroppen på lærredet, hvor alle lægger bestikket ned og kigger blegt frem for 
sig: 
</p><p>
I filmen er den første mand død, efter at sommerboligens lokum er eksploderet 
af alt den mad, der har været mændenes knirkende systemer. En anden har 
forsøgt at flygte fra villaen. Og så er der Ugo, som ikke vil stoppe 
med at spise. Phillipe ender med at håndfodre ham med mad, mens Andrea 
rykker i hans halvdøde penis, og efter små gisp og støn dør han så. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/cphpix/ECE2622530/peter-greenaway-jeg-kan-kun-forestille-mig-at-vi-er-her-for-at-kneppe/">Peter Greenaway: »Jeg kan kun 
forestille mig, at vi er her for at kneppe«</a></p><p>
Det er svært for alle, virker det til, at stoppe mad i munden, mens en anden 
person dør af at få stoppet mad i munden. I det øjeblik er det svært at 
kigge væk, her gør filmens ubehag os til tarmens tragiske råbekor, til 
medsammensvorne i det dekadente æderi, som vi har betalt for at få alt for 
meget af. 
</p><p>
Her bliver ’on location’ mere end et sjovt gimmick, men også en måde at trække 
os fysisk – og måske derved også moralsk – ind i filmens univers. 
</p><p>
Men kun for en stund. Så udånder Ugo. Og så griner gæsterne på ’56 grader’ og 
klapper. Og så er det tilbage til fadene igen. 
</p><p class=" bl-elem">
Nogen har frådet halvdelen af grisehovedets tryne af, så kun et næsebor står 
tilbage. 
</p>	
</div>

</div></body></html>
