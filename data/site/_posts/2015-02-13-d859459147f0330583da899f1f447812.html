---
layout:     post
title: 	    "Nu må iOS-apps fylde op til 4 gigabyte"
post_author:	    Jesper Stein Sandal
post_date:	    Fri, 13 Feb 2015 14:21:40 +0000
post_site:	    www.version2.dk 
post_link:	    http://www.version2.dk/artikel/nu-maa-ios-apps-fylde-op-til-4-gigabyte-77226?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Selvom skærmopløsningerne er vokset kraftigt hos Apple, så har den øvre grænse for, hvor meget en applikation til iOS måtte fylde, ligget på to gigabyte siden 2008. Nu har Apple for første gang fordoblet den grænse, så den nu ligger på fire gigabyte, <a href="http://arstechnica.com/apple/2015/02/maximum-ios-app-binary-size-jumps-from-2gb-to-4gb/">skriver Ars Technica</a>.</p>

<p>Grænsen er den største størrelse, som en binary må have, når hvis man vil distribuere den via Apples iTunes Connect. En binary omfatter både selve applikationens programfiler samt billeder, video, lyd og andet data, der hører til applikationen.</p>

<p>Apple holder dog fat i en anden begrænsning på størrelsen. Det er nemlig stadig ikke muligt at downloade applikationer på mere end 100 megabyte over mobilnetværk. Hvis en applikation fylder mere, skal den altså hentes via wifi.</p>

<p>Begrænsningen på to gigabyte har været en udfordring for udviklere, som har villet lave applikationer, der indeholdt meget grafik. Dels fylder grafikken mere, hvis den skal vises på Apples nyere skærme med høj pixeltæthed, men der skal også være flere beskæringer af grafikken, hvis en applikation skal være universel. Det vil sige, at den samme binary kan bruges på både de forskellige modeller af iPhone og iPad.</p>
  </section></div></body></html>
