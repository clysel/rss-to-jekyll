---
layout:     post
title: 	    "Mobilvideo viser sidste sekunder, inden flight 4U9525 styrtede"
post_author:	    
post_date:	    Wed, 01 Apr 2015 10:11:55 +0200
post_site:	    politiken.dk 
post_link:	    http://politiken.dk/udland/ECE2613009/mobilvideo-viser-sidste-sekunder-inden-flight-4u9525-styrtede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Flystyrt i Alperne</h5>
<div class="fakta-body" data-buildingblock="embedded_factboxlink">
<p>
144 passagerer og 6 medarbejdere mistede livet, da en Airbus 320 fra 
Lufthansas lavprisselskab Germanwings <b>ramte en bjergside i Alperne</b> 
under en flyvning fra Barcelona til Düsseldorf 24. marts. 
</p><p>
Efter en halv times flyvning tabte maskinen på blot 11 minutter højde fra 
11.500 meter til blot ca. 2.000 meter. På det tidspunkt var <b>piloten 
lukket ude af cockpittet</b>. 
</p><p class=" bl-elem">
26. marts meddeler den franske anklagemyndighed, at ulykken tilsyneladende 
skete som et resultat af en <b>overlagt handling</b> og at andenpiloten 
ønskede at ødelægge flyet.
</p>
</div>
</div><p>
De sidste sekunder, inden en Airbus 320 ramte en bjergside i De Franske Alper, 
blev optaget på en mobiltelefon af en passager eller et medlem af 
besætningen. Det intakte hukommelseskort er blevet fundet af efterforskere 
på åstedet, der har vist optagelsen inde fra kabinen til den tyske avis Bild 
og det franske magasin Paris Match. 
</p><p>
Videosekvensen fra telefonen bekræfter ifølge de to medier det billede af 
episoden, som den franske anklagemyndighed lagde frem i sidste uge: 
Andenpiloten AL låste kaptajnen ude fra cockpittet og styrede selv maskinen 
mod bjergsiden, hvor flyet blev pulvariseret og alle 150 ombord omkom. 
</p><p>
Indtil det sidste forsøgte kaptajnen at komme ind i cockpittet og hamrede på 
døren med en tung og større gentand. Angiveligt en økse. De to medier har 
ikke offentliggjort selve videoen, men har set den og beskriver, hvad der er 
på den. Videoen omtales som autentisk uden for enhver tvivl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/Explainers/ECE2612298/syv-doegn-efter-det-ved-vi-om-flystyrtet-i-de-franske-alper/">Det ved vi om flystyrtet i De 
Franske Alper</a></p><p>
Optagelsen er rystet og grynet, og ingen personer på den kan umiddelbart 
identificeres. Den blev optaget fra gangen eller en siddeplads bagerst i 
flyet. Videoen bekræfter, at der blev udført hårde slag mod døren ind til 
cockpittet. Det ser ud til, at flyet i sekunderne før styrtet først rammer 
bjergsiden med den ene vinge, og kabinen bliver tiltet til den ene side. 
</p><h3>
Passagererne vidste, hvad der var ved at ske 
</h3><p>
Optagelsen bekræfter en anden oplysning, der er kommet frem. Passagererne 
ombord vidste til slut godt, hvad der var ved at ske. Der høres råb og 
skrig, og udtrykket »Min Gud« høres på adskillige sprog. Optagelsen stopper, 
lige efter at flyet tilsyneladende rammer bjergsiden med vingen. 
</p><p>
Ulykken skete tirsdag i sidste uge på Lufthansas lavprisselskab Germanwings 
flyvning fra Barcelona i Spanien til Düsseldorf. Bild har efter at have set 
videooptagelsen talt med en ekspert, der tester mobiltelefoner. Han 
forklarer, at det er usandsynligt, at en <i>hel </i>mobiltelefon kan 
overleve et sammenstød med en bjergvæg med 700 kilometer i timen. Derimod 
kan et hukommelseskort sagtens være intakt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2610297/tragisk-flystyrt-aabner-debat-om-piloters-rolle/">Tragisk flystyrt åbner debat 
om piloters rolle</a></p><p>
For nogle dage siden kom der oplysninger frem om pilotens tilstand. Det 
fremgik, at han for nogle år siden var i psykoterapeutisk behandling mod en 
depression. Lufthansa har siden offentliggjort nye detaljer om andenpiloten 
AL. Flyselskabet vidste, at andenpiloten tidligere havde været ramt af en 
»alvorlig depression«. Det oplyste AL nemlig selv i 2009 i en email til 
Lufthansas flyveskole, inden han efter en længere pause genoptog sin 
træning. 
</p><h3>
Andenpilot bestod lægelige tjek 
</h3><p>
Men siden gennemgik AL en række lægelige tjek, som han alle kom igennem. Han 
bestod også det seneste lægetjek inden flyvningen. Oplysningen om emailen 
fra 2009 lægger yderligere pres på Lufthansa og rejser spørgsmålet om, 
hvorvidt luftfartsselskaberne har tilstrækkelig styr på, hvordan deres 
piloter har det. Emailen fra AL er blevet overdraget til den franske 
anklagemyndighed, der står for efterforskningen, da flyet styrtede ned på 
fransk jord. Den kan få betydning i eventuelle erstatningssager.
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2606998/saadan-finder-man-ud-af-hvem-der-doede-i-alperne/">Sådan finder man ud af, hvem 
der døde i Alperne</a></p><p class=" bl-elem">
På ulykkesstedet er der fremskridt i arbejdet med at identificere ofrene. 
Allerede mod slutningen af denne uge forventer den franske præsident 
Francois Hollande, at der er sat endeligt navn på alle omkomne ved hjælp af 
dna-materiale. Dermed er den del af opklaringsarbejdet gået betydeligt 
hurtigere end ventet. 
</p>	
</div>

</div></body></html>
