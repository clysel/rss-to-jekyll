---
layout:     post
title: 	    "Væresteder: Regeringen bruger sminkede tal for antallet af døde narkomaner"
post_author:	    
post_date:	    Wed, 25 Feb 2015 15:46:11 +0100
post_site:	    politiken.dk 
post_link:	    http://politiken.dk/indland/ECE2562900/vaeresteder-regeringen-bruger-sminkede-tal-for-antallet-af-doede-narkomaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen bruger »amatøragtig« og »systematisk fejlbehæftet« statistik til at 
måle succes med at nedbringe antallet af døde narkomaner. 
</p><p>
Sådan lyder kritikken fra Landsforeningen af Væresteder, der i sin nyeste 
årsrapport gransker Sundhedsstyrelsens tal, som regeringen bruger som 
målestok for målsætningen i de sociale 2020-mål om at nedbringe antallet af 
narkorelaterede dødsfald til under 200 om året. 
</p><div class="art-quote article-box">
<p class="quote"/>
<blockquote>
<p class="quote-txt">
En død stofmisbruger kan i bund og grund være ligeglad med, om man registrerer 
på den ene eller anden måde. Men man bruger tallene politisk
</p>
<p class="sender">
</p><p class=" bl-elem">Cliff Kaltofte, LVS</p> 

</blockquote>
</div><p/><p>
Ifølge denne statistik er regeringen allerede ganske tæt på, da tallet er 
faldet fra 284 i 2011 til 213 i 2013. Men faldet skyldes ikke færre døde 
narkomaner, blot dårligere statistik, mener Landsforeningen af Væresteder. 
</p><p><b>»</b>En død stofmisbruger kan i bund og grund være ligeglad med, om 
man registrerer på den ene eller anden måde. Men man bruger tallene politisk 
til at retfærdiggøre, at man ikke gør mere for at forebygge, men faktisk har 
skåret og skåret på området«, siger Cliff Kaltofte, der er sekretariatsleder 
for Landsforeningen af Væresteder (LVS). 
</p><p>
Organisationen kender konkrete eksempler på afdøde narkomaner, der ikke er 
kommet med i statistikkerne, men bygger især skepsissen på en detaljeret 
gennemgang af statistikken for 2011 og 2012, hvor kurven knækkede med et 
fald på 26 procent. Det store fald tilskrives især en stor nedgang i Region 
Syddanmark, hvor dødstallet faldt fra 91 til 54, uden at der ifølge LVS blev 
gjort nævneværdige tiltag for at forbedre vilkårene for narkomaner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2419829/misbrugere-har-ogsaa-brug-for-deres-stof-om-natten/">»Misbrugere har også brug for 
deres stof om natten«</a></p><p>
LVS mener ikke, at nedgangen reelt er udtryk for færre døde narkomaner i det 
sydlige Danmark – blot at de ikke længere registreres. Især hæfter LVS sig 
ved det samtidige fald i antallet af obduktioner i regionen på 27 procent 
det år. Uden obduktioner kan man ikke påvise, at et dødsfald skyldes narko, 
hvilket pynter på statistikken, men ikke på virkeligheden. 
</p><p>
For eksempel var der i 2011 8 narkomaner i regionen – og i hele landet – hvis 
dødsårsag blev angivet som heroin/morfin + alkohol. I 2012 var der 
angiveligt ingen i hele landet, som døde af denne årsag, der kun kan 
afsløres ved obduktion. 
</p><p>
»Vi ser, at kategorier, hvor der ellers har været dødsfald hvert eneste år, nu 
forsvinder. Vi undrer os over, at det er kategorier, hvor man skal bruge 
obduktion for at finde årsagen«, siger Cliff Kaltofte. 
</p><h3>
Samtidig stigning i selvmord 
</h3><p>
LVS påviser også fejl i statistikken såsom antallet af narkomaner dræbt i 
ulykker, som Sundhedsstyrelsen i 2012 opgør til en enkelt person, mens 
Vejdirektoratets register oplyser 7 personer. 
</p><p>
Desuden undrer LVS sig over, at faldet i antallet af døde narkomaner fra 2011 
til 2012 sker samtidig med en stigning på 44 selvmord med selvforgiftning, 
som kan ses af andre registre. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Narkod_dsfald_J1507_916157v.jpg" alt="" border="0"/></span>
LVS kan heller ikke få det til at passe, at der hvert år kun er 23 
narkorelaterede sygdomsdødsfald, når man ved, at misbrugere har en stærkt 
forhøjet dødelighed på grund af sygdomme som hiv og hepatitis. 
</p><p>
Organisationen har fået aktindsigt i 16 retslægeerklæringer for dødsfald med 
sygdom som årsag, og kun én registreres som død af hiv og hepatitis. 
</p><p>
LVS mener, at mange døde narkomaner registreres som døde af andre årsager end 
deres misbrug. 
</p><p>
»Det er problematisk, at politikerne ikke er kritiske over for faldet. Hvis 
der var en stigning, skulle man nok få det undersøgt, men når man ser et 
tilsyneladende fald, siger man bare: Hvor er det dejligt«, siger Cliff 
Kaltofte. 
</p><p>
Hos Syd- og Sønderjyllands Politi afviser vicepolitiinspektør Hans Roost, at 
nedgangen i Region Syddanmark skyldes nye procedurer om eksempelvis at skære 
ned på antallet af dyre obduktioner. 
</p><p>
»Vi har ikke ændret procedure. Det er <i>business as usual</i>«, 
siger han. 
</p><h3>
S: Vi må se på regler for obduktion 
</h3><p>
Hos Region Syddanmark har man ikke overblik over forandringer fra 2011 til 
2012, men henviser til de enkelte kommuner. I Esbjerg Kommune tror 
centerleder Rikke Rødekilde fra Center for Misbrug, at udviklingen går i den 
rigtige retning, selv om tallene måske tegner et for positivt billede i 
forhold til virkeligheden. 
</p><p>
»Jeg er enig i, at det er et drastisk fald, som kan være ret tilfældigt. Så 
udviklingen skal tages med et gran salt. Men jeg tror, at der sker et reelt 
fald i disse år, hvor vi har fået større fokus på sundhedsområdet, på at 
udlevere rent værktøj og på at være opmærksom på tilbagefald blandt folk i 
behandling«, siger Rikke Rødekilde. 
</p><p>
Sundhedsminister Nick Hækkerup (S) kunne i går ikke stille op til interview. 
Han henviser til Socialdemokraternes sundhedsordfører Flemming Møller 
Mortensen, som hæfter sig ved, at Rigspolitiet har oplyst, at faldet ikke 
kan tilskrives procedureændring eller registreringsændring. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2192313/narkotika-draeber-flest-i-provinsen/">Narkotika dræber flest i 
provinsen</a></p><p><i class=" bl-elem">Men bekymrer det ikke dig, at der fra 2011 til 2012 forsvinder 
sygdomskategorier ud af dødsfaldsstatistikken, som kun kan afsløres ved 
obduktion?</i></p><p>
»Rigspolitiet afviser, at der er sket ændringer omkring proceduren for 
obduktioner. Men spørgsmålet om obduktion er relevant at stille, for nogle 
hævder, og det er også min egen opfattelse, at der bliver foretaget for få 
obduktioner. Det kunne eksempelvis skyldes økonomi hos politiet. Derfor 
mener jeg, at der bør være et helt klart regelsæt for, hvornår man vælger 
obduktion«, siger Flemming Møller Mortensen. 
</p><p><i class=" bl-elem">Når man kombinerer det faldende antal obduktioner med sygdomskategorier, 
som forsvinder, er der så ikke grund til at være varsom med at bruge tallene 
til at måle, om I når 2020-målene?</i></p><p>
»Jeg synes heller ikke, at regeringspartierne har været ude og bruge de her 
tal. Vi har lagt dem frem, som man plejer at gøre. Men politiet siger, at de 
har gjort, som de plejer, og derfor registrerer vi naturligvis også det her 
fald politisk. Men det er vanskeligt at bygge statistik over et enkelt år, 
så jeg vil ikke påberåbe mig ære eller hæder ved et fald på så skrøbeligt et 
grundlag. Faldet skal være markant over flere år, før man kan sige, at en 
politisk indsats virker«, siger Flemming Møller Mortensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2192313/narkotika-draeber-flest-i-provinsen/">Narkotika dræber flest i 
provinsen</a></p><p><i class=" bl-elem">Værestederne frygter, at I bruger tallene som undskyldning for ikke at gøre 
mere?</i></p><p class=" bl-elem">
»Vi er slet ikke i mål. Men jeg er glad for, at regeringen allerede har taget 
mange initiativer på det her område«, siger han med henvisning til blandt 
andet tilladelse til at etablere stofindtagelsesrum og lanceringen af en 
stofmisbrugspakke. 
</p>	
</div>
</div></body></html>
