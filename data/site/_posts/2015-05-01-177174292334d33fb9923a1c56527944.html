---
layout:     post
title: 	    "Helle Thorning afviser at droppe de radikale som regeringspartner"
post_author:	    
post_date:	    Fri, 01 May 2015 13:24:20 +0200
post_site:	    politiken.dk 
post_link:	    http://politiken.dk/indland/politik/ECE2651354/helle-thorning-afviser-at-droppe-de-radikale-som-regeringspartner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsminister Helle Thorning-Schmidt (S) afviser, at hun og Socialdemokraterne 
vil afbryde samarbejdet med Radikale Venstre. 
</p><p>
»Vi er rigtig glade for at sidde i regering med de radikale, de er en rigtig 
god partner for Socialdemokraterne«, siger Helle Thorning-Schmidt. 
</p><p>
Statsministerens udtalelse kommer efter, at Enhedlistens politiske ordfører, 
Johanne Schmidt-Nielsen i sin 1. maj-tale i dag sender en klar besked til 
Helle Thorning-Schmidt om, at Enhedslisten ikke ønsker at se Radikale 
Venstre i regering, hvis rød blok skulle vinde valget igen. 
</p><p>
Partiet ønsker i stedet en ren S-regering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651085/enhedslisten-vil-have-thorning-til-at-droppe-de-radikale/">Enhedslisten vil have Thorning 
til at droppe de radikale</a></p><p>
»De Radikale har blokeret for en løsning på dagpengekatastrofen. De har 
konsekvent stået i vejen for, at vi effektivt bekæmper social dumping. De 
får julelys i øjnene, når pensionsalderen bliver hævet og selskabsskatten 
sænket. Det er på tide at vælge de Radikale fra«, sagde Enhedslistens 
politiske ordfører Johanne Schmidt-Nielsen i dagens første 1. maj-tale i 
morges. 
</p><h3>
For blå politik 
</h3><p>
I sin tale slog Johanne Schmidt-Nielsen blandt andet ned på de radikales 
holdning til dagpengesystemet: 
</p><p>
»De radikale møder de mennesker, der mister jobbet, med et arrogant, »sådan er 
det jo«. De radikale skriver i annoncerne, at de lytter. Men de lytter ikke 
til lærerne. Og de lytter heller ikke til den murer, der fortæller dem, at 
han ikke kan holde til at kravle rundt på en tagryg som 68-årig«, sagde 
Johanne Schmidt-Nielsen. 
</p><p>
Det er altså blandt andet grunden til, at Enhedslisten kommer med opfordringen 
til Helle Thorning-Schmidt om, at hun bør holde sig fra at danne regering 
med de radikale, hvis hun vinder årets folketingsvalg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer 
dagpengeudspil med indrømmelser</a></p><p>
Helle Thorning-Schmidt mener dog ikke, at Enhedslistens kritik har noget på 
sig. 
</p><p>
»Vi er ikke enige med de radikale om alt. Men vi har skabt flere 
arbejdspladser og fået bedre styr på dansk økonomi, og alt det har vi gjort 
i samarbejde med de radikale« siger Helle Thorning-Schmidt. 
</p><p>
Heller ikke Radikale Venstres gruppeformand Camilla Hersom tager Enhedslistens 
hårde udmelding om de radikales politik så ilde op. 
</p><p class=" bl-elem">
»Det er helt rigtigt, at Det Radikale Venstre er en meget væsentlig del af 
årsagen til, at vi har de reformer, vi har, og dem er vi stolte af. Vi står 
også ved dagpengereformen«, siger Camilla Hersom til Jyllands-Posten 
</p>	
</div>

</div></body></html>
