---
layout:     post
title: 	    "9 gode råd: Rejs rundt i Japan på budget"
post_author:	    
post_date:	    Mon, 06 Apr 2015 20:32:48 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2611862/9-gode-raad-rejs-rundt-i-japan-paa-budget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er en sejlivet myte, at Japan er et skrækkelig dyrt land at rejse i. 
</p><p>
Ikke engang en rutsjetur for landets valuta, der har gjort det en tredjedel 
billigere at rejse i Japan, end det var for bare et par år siden, har 
formået at udradere den forestilling hos danskerne. 
</p><p>
Og sandt er det, at hvis man ønsker dygtige engelsksprogede opvartere omkring 
sig hele tiden, hvis man i løbet af halvanden dag får for meget af det 
lokale køkken, og hvis man bliver klaustrofobisk af at bo på et hotelværelse 
uden megen udsigt til eget gulv, kan det bestemt blive gevaldig kostbart at 
være turist i Japan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/japan/tokyo/ECE2190742/tag-paa-weekend-i-japans-magiske-hovedstad/">Tag på weekend i Japans 
magiske hovedstad</a></p><p>
Men der er en lang række gode råd, som i modsat fald kan hjælpe en til at 
holde en ganske rimelig budgetferie i Japan. En ferie, som meget vel kan 
ende med at blive billigere end en tilsvarende rejse i mange andre populære 
rejselande i øst og vest. 
</p><h3>
1. Find et tilbud på flyrejsen i god tid 
</h3><p>
I de senere år har flyselskaberne med mellemrum budt hinanden ned på deres 
Asien-ruter, inklusive ruterne til Japan. Finnair har været særlig 
aggressiv. Hvis man ikke er i sidste øjeblik, og hvis man kan leve med en 
mellemlanding undervejs, kan man normalt finde en returbillet fra København 
til knap 5.000 kroner. I sæsonen måske lidt mere – men kun lidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2251035/japan-er-billigere-end-nogensinde-men-danskerne-bliver-vaek/">Japan er billigere end 
nogensinde, men danskerne bliver væk </a></p><h3>
2. Overnat på businesshoteller 
</h3><p>
Businesshoteller betyder i Japan noget andet end hos os. Her er det 
betegnelsen for de billige og praktiske hoteller for forretningsmanden på 
rejse, som findes overalt i landets store og mellemstore byer ofte lige over 
for togstationen. 
</p><p>
Her er en seng, et toilet med brusebad, hvor man skal bakke ind, et fjernsyn 
med de lokale antennekanaler samt en lille boks, så man kan se pornovideo 
mod ekstra betaling (men man kan også lade være). Alt, hvad en ’salaryman’ 
på forretningsrejse har brug for. Ofte helt ned til 5.000-6.000 yen (cirka 
300 kroner) for en overnatning. 
</p><p>
Toyoko Inn er en kæde med sådanne businesshoteller, som har haft fremgang i de 
senere år på baggrund af et slagkraftigt koncept. Det omfatter en meget 
japansk morgenmadsbuffet som en del af prisen og gode store vaskemaskiner i 
lobbyen – som på et europæisk vandrehjem i gamle dage. Samtlige hoteller i 
Toyoko Inn-kæden har engelsksprogede hjemmesider. Men man skal være i god 
tid, for de er tit fuldt booket flere uger i forvejen. Gæsterne er ud over 
japanske forretningsmænd meget ofte unge rygsækturister fra Kina eller 
Korea. 
</p><h3>
3. Overnat på japanske kroer 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Ryokan_925116x.jpg" alt="" border="0"/><span class="caption"><span class="f-img-caption">Enkelhed. 
</span>En ryokan er hel enkel indkvartering. Og billigt. FOTO: Asger Røjle</span></span>
Hvis man kommer endnu længere ud på landet, er det ofte en god idé at 
overnatte på lokale ’minshuku’ eller ’ryokan’. Der er færre af dem end 
tidligere, men de findes – det er små eller mellemstore familiedrevne kroer 
i traditionel japansk stil med tatami-gulv af rismåtter på værelserne, 
fællesbad og et meget traditionelt traktement på faste tidspunkter både 
morgen og aften. 
</p><p>
Det er generelt endnu billigere end businesshotellerne og tilmed gevaldigt 
hyggeligt, selv om man ikke har ret meget sprog til fælles med sine værter. 
Lidt fingersprog og lidt fingerspidsfornemmelse for den lokale kultur kræver 
det. I det hele taget er det en god idé at tage ud på landet. Her er et 
markant anderledes prisniveau for måltider, overnatning og indkøb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1120545/oplev-10-bizarre-ting-i-japan/">Oplev 10 bizarre ting i Japan</a></p><h3>
4. Køb et railpass hjemmefra 
</h3><p>
Hvis man bare skal på en enkelt sviptur frem og tilbage mellem Tokyo og Kyoto, 
kan det betale sig at købe et såkaldt Japan Rail Pass i et rejsebureau i 
København inden afrejsen. Det koster cirka 1.800 kroner for en uges 
railpass, og det kan kun købes uden for Japans grænser. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Japan_Bullet_Train_925159y.jpg" alt="" border="0"/><span class="caption"><span class="f-img-caption">Ikoner. 
</span>Passsagerer stiger ind og ud af Shinkansen, der binder Japan sammen. FOTO: Shizuo Kambayashi/AP Photo</span></span>
Man får en voucher i hånden, som skal veksles til selve railpasset på en 
hovedbanegård i Tokyo eller en anden af Japans store byer. Med railpasset i 
hånden kan man rejse gratis med samtlige af de tidligere statsbaners tog og 
busser i hele landet, de såkaldte JR-linjer, bortset fra de allerhurtigste 
lyntogsafgange. 
</p><h3>
5. Gå fra sted til sted i byerne 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Tokyo3_Moyan_Brenn__925122d.jpg" alt="" border="0"/><span class="caption"><span class="f-img-caption">FOTO: 
</span>Moyan Brenn, flickr Creative/Commons</span></span>
Til gengæld kan lokal transport i byerne godt være pebret, hvis man vil besøge 
mange steder i løbet af en dag. Det er en god idé at købe et japansk 
’rejsekort’ i automater på stationerne, som kan omstilles til engelsk. Det 
har forskellige navne, blandt andet ’suica’ og ’pasmo’, men de enkelte 
togselskabers rejsekort virker også hos alle de andre selskaber. Det 
fungerer fantastisk fint, men det giver ikke i sig selv nogen rabat. 
</p><p>
Så hvis man gerne vil spare penge på den lokale transport, er det bedste råd 
stadig, at det som bekendt altid er mest spændende at opleve en ny by til 
fods. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/storbyogkultur/ECE2036770/togrejse-oplev-japan-med-320-kmt/">Togrejse: Oplev Japan med 320 
km/t</a></p><h3>
6. Spis japansk fastfood på gadehjørnerne 
</h3><p>
Spis hver dag et af dagens måltider som japansk fastfood på gadehjørnet. Enten 
en god portion stegte eller kogte nudler, soba (boghvede) eller udon 
(hvede), der om sommeren kan fås kolde og om vinteren varme. Eller spis 
gyodon, en hurtig skål ris med stegt oksekød og løg. 
</p><p>
Det koster sjældent mere end 300-400 yen (15-20 kroner). Det er fastfood, og 
man bliver selvfølgelig træt af det, hvis man spiser det dag ud og dag ind. 
Men det er langt lækrere, sundere og billigere end en dansk pølsevognspølse 
eller en cheeseburger på McDonald’s. 
</p><h3>
7. Køb ind i døgnbutikker 
</h3><p>
Danske forbrugere er vant til, at priserne i døgnbutikker er højere end i 
supermarkeder og andre butikker. Det er de som hovedregel også i Japan, men 
kun en ganske lille smule. Da alle japanere på farten køber ind i 
døgnbutikkerne, og da konkurrencen mellem dem er benhård, vil man ofte finde 
meget billige tilbud, som kan hjælpe en med at klare dagens strabadser på 
rejsen. 
</p><p>
For eksempel koster en kop kaffe i et krus med låg i øjeblikket ofte kun 100 
yen (godt en femmer), og det er vel at mærke rigtig kaffe, brygget på stedet 
lige foran en, mens man venter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/japan/ECE2288475/det-allermest-japanske-saadan-skal-du-tilbringe-en-weekend-i-kyoto/">Det allermest japanske: Sådan 
skal du tilbringe en weekend i Kyoto</a></p><h3>
8. Nyd naturen 
</h3><p>
Tag ud i Japans mangfoldige natur, og nyd den. Det koster ikke noget. Mange 
steder er der gjort et stort stykke arbejde med at anlægge autoriserede 
oplevelsesruter, og ofte er der ansat dygtige unge naturvejledere til at 
vise vej – men det er ikke sikkert, at de taler særlig godt engelsk. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/natur_-_arashiyama1_925170y.jpg" alt="" border="0"/><span class="caption"><span class="f-img-caption">FOTO: 
</span>Asger Røjle</span></span>
Hold jer som hovedregel til disse ruter. Der er farlige skrænter og vilde 
bjørne lige til højre og venstre for en, hvis man vover sig væk fra dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/asien/japan/tokyo/ECE2125113/ekspert-her-faar-du-japanernes-nationalspise-naar-den-er-allerbedst/">Ekspert: Her får du japanernes 
nationalspise, når den er allerbedst</a></p><h3>
9. Brug gratis wi-fi, når den er der 
</h3><p>
Det er en god idé at nøjes med at tænde for sin danske mobil og gå på nettet, 
når man finder de eftertragtede steder i Japan, hvor der er gratis wi-fi. 
</p><p class=" bl-elem">
Indtil for nylig var Japan til manges overraskelse ringe forsynet med gratis 
wi-fi, selv i de store byer. Men nu har mange togselskaber tilbud om gratis 
wi-fi på perronerne (men ikke inde i togene), og på det seneste er man 
begyndt at kunne gå på nettet via sin facebookprofil på alle 
Starbucks-cafeer. Det koster selvfølgelig kaffen, men så kan man sidde der, 
så længe man vil - sammen med alle de lektielæsende unge japanere. 
</p>	
</div>

</div></body></html>
