---
layout:     post
title: 	    "Samsung indgår samarbejde med Microsoft: Office-pakken præinstalleres på tablets"
post_author:	    Christian Loiborg
post_date:	    Wed, 25 Mar 2015 11:40:50 +0000
post_site:	    www.version2.dk 
post_link:	    http://www.version2.dk/artikel/samsung-indgaar-samarbejde-med-microsoft-office-pakken-praeinstalleres-paa-tablets-114167?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Hvis du fremover får fingrene i en Samsung-tablet, kan den med stor sandsynlighed have bl.a. Office-pakken præinstalleret. Microsoft og Samsung har nemlig indgået et samarbejde om at præinstallere virksomhedens gratis software på tablet-producentens enheder, skriver (Berlingske Business](http://www.business.dk/digital/microsoft-rykker-ind-hos-samsung).</p>



<p>Der er endnu ikke detaljer om, hvor mange af Samsungs enheder, der vil komme med Microsoft-software præinstalleret. Ifølge Berlingske Business omfatter aftalen Office-pakken, herunder Word, Excel og PowerPoint, samt Skype, OneNote og OneDrive.</p>



<p>Office-pakken med dens mest basale funktioner er gratis på Android, og dermed er der ikke tale om en demoudgave af softwaren, som udløber efter eksempelvis et par måneder. I forvejen indeholder både Android og iOS-tablets præinstallerede programmer, der ikke uden videre kan fjernes af brugerne. Derfor stiller samarbejdet spørgsmål om, hvorvidt tabletbrugere kan se frem til den samme mængde af såkaldt bloatware, som computerbrugere i årevis har været vant til.</p>
  </section></div></body></html>
