---
layout:     post
title: 	    "Alternativ halvmaraton på lille ø i Atlanten"
post_author:	    
post_date:	    Sun, 15 Mar 2015 09:17:07 +0100
post_site:	    politiken.dk 
post_link:	    http://politiken.dk/rejser/temarejser/ECE2304278/alternativ-halvmaraton-paa-lille-oe-i-atlanten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Løb på Færøerne 2015</h4>
<div class="fakta-body" data-buildingblock="embedded_factboxlink">
<p><b class="ext-link">Halvmaraton</b> i Klaksvig 9. maj, <a class=" bl-elem" href="http://treysti.fo/eik+halvmaraton+klaksvik+2015.html" target="_blank">se 
mere her</a></p><p class=" bl-elem"><b class="ext-link">Maraton</b> (og halvmaraton) i Torshavn 13. juni, <a class=" bl-elem" href="http://www.bragdid.fo/?page_id=4688" target="_blank">se 
mere her</a></p>
</div>
</div><p>
Egentlig skulle vi have været en tur i fjeldet. Men på grund af stormregn blev 
turen aflyst, og i stedet endte tre af os med at tage på stop til 
halvmaraton i Klaksvig, en fiskerby med 5.000 indbyggere på øen Bordoy 
nordøst for Tórshavn på Færøerne. 
</p><p>
Helt formelt fik vi aldrig lov at deltage i det årligt tilbagevendende 
halvmaraton i maj, da startnumrene var udsolgt. Men vi fik – sikkert fordi 
vi var turister – lov at løbe med alligevel, hvis vi bare ville købe 
startnummer til de første syv kilometer af løbet. Det skulle vise sig at 
være en stor fordel senere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE2303926/gaa-aldrig-for-taet-paa-en-gejser/">Gå aldrig for tæt på en gejser </a></p><p>
I alt var der 163 tilmeldte til halvmaraton og færøske mesterskaber, da vi 
nåede frem til byens Intersportbutik, der denne lørdag fungerer som 
løbskontor og omklædningsrum. 
</p><p>
»Det er meget bedre end nede i Tórshavn«, forsikrer den blonderede kvinde i 
butikken os. Hun hentyder til deres maraton i september, hvor man løber i 
store sløjfer uden om byen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00849/G0350289_JPG_849874j.jpg" alt="" border="0"/><span class="caption"><span class="f-img-caption">BYFEST. 
</span>163 løbere er måske ikke meget set med danske motionistøjne. Men i Klaksvig med kun 5000 borgere føles det som om, at hele byen er på benene. Og hvis man ikke løber, så hepper man - eller tropper op i badmintonhallen til medaljeoverrækkelsen. FOTO: Per Munch</span></span></p><p>
»Hos os løber vi hele ruten i byen med tre omgange à syv kilometer. På den 
måde er du i nærheden af havnen og centrum, så du kan mærke tilskuernes 
opbakning«, siger kvinden, der er fitness-smart i stram citrongul tanktop 
med stærke, brune arme. 
</p><h3>
Penge i blikdåse 
</h3><p>
Folk ankommer til Intersportbutikken og køber de løbsnumre, de har bestilt på 
forhånd. Og pengene ryger i en flad lilla metaldåse, som engang har 
indeholdt Quality Street-chokolader. 
</p><p>
Vi vil gerne bede om tre startnumre til halvmaraton. Men selv om lyshårede 
Miss Klaksvik gerne ville hjælpe og ringer til løbsarrangøren og taler meget 
længe, ender vi med et kompromis: 
</p><p>
»Vi kan give jer et nummer til syv kilometer, og så løber I ind i målslusen 
efter en omgang, flår jeres nummer af, og så går I bare ud og løber de næste 
to runder og tager tid selv«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00849/G0510561_JPG_849875j.jpg" alt="" border="0"/><span class="caption"><span class="f-img-caption">OMSKIFTELIGT. 
</span>På de timer, halvmaratonløbet varer, kommer vejret gennem hele registret. Fra storm og regn. Til sol og lummer varme. Og så lige lidt regn til at slutte af på. FOTO: Per Munch</span></span></p><p>
Mine rejsekammerater Peter Herskind og Johanne Christiani og jeg er glade, for 
når vi nu alligevel ikke havde andet at lave og er kommet hele vejen. Eneste 
problem er, at Peter Herskind og jeg begge må finde os i blive tilmeldt i 
veteranklassen. Det skal dog senere blive vendt til sand triumf. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2196961/danskere-elsker-haarde-loebeture-i-ferien/">Danskere elsker hårde løbeture 
i ferien</a></p><p>
Starten går foran Intersport, hvor der er en oppustelig port og 
tidmålingsudstyr. Men inden da skal løbsarrangøren sige nogle ord. Nu 
opdager vi, hvorfor telefonsamtalen med Miss Klaksvik tog så lang tid. 
</p><p>
Han kravler op på en statue af en mand, der ligger ned, og så tænder han 
megafonen og snakker. Og snakker. Og snakker. Sikkert vigtigt, men vi 
forstår ikke et ord af, hvad han siger. 
</p><p>
Men o.k. Løbernes alfabet er internationalt: Man stiller sig til start. Der 
lyder et skud. Man løber. Og så er den ikke længere, heller ikke i Klaksvik. 
Og nu er regnen stoppet, det kan ikke gå galt. 
</p><p>
Ruten er som en syv kilometer boomerang, hvor start og mål er i midten. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00849/G0540579_JPG_849876j.jpg" alt="" border="0"/><span class="caption"><span class="f-img-caption">GÆSTFRIHED. 
</span>Selvfølgelig får man vand og bananer på en halvmaraton. Men i Klaksvig er hjælperne så venlige, at man næsten ikke har lyst til at forlade depotet igen. FOTO: Per Munch</span></span></p><p>
Først løber vi et par kilometer mod nord langs med industrihavnen, hvor man 
får det autentiske pust af fisk, eller skulle vi kalde det havets guld. Så 
tilbage til bymidten og herefter ud ad boomerangens anden arm. Her bevæger 
man sig op ad en stigning og får et fantastisk kig ud over havet og den sære 
pyramideformede grønne ø, der ligger lige ud for havnen. 
</p><p>
Nu er regnen begyndt igen, men heldigvis er det ikke særlig koldt. 
</p><p>
Her ligger også et supermarked, og her har tre damer stillet sig op med 
ghettoblaster og en tom kagedåse, som de slår på, når løberne kommer forbi. 
Men da det regner, er de trukket indenfor bag skydedørene til supermarkedet, 
så med jævne mellemrum glider dørene i. Det er nu heller ikke for rart at 
blive våd. 
</p><h3>
Med smøg i kæften 
</h3><p>
Vi har klaret de første syv kilometer, og nu står Miss Klaksvik klar og vinker 
os i pit, så vi kan afslutte løbet officielt og fortsætte i al hemmelighed 
uden nummer. 
</p><p>
Efter 14 kilometer trænger jeg til både banan og vand i depotet. Og her bliver 
to krus rakt frem imod mig af en kvinde i fuldt regnsæt og med en cigaret 
klemt fast mellem læberne. Logisk nok. Hvor skal man lægge en cigaret, når 
det regner? Men det er nu første gang, jeg har set en aktiv ryger styre et 
drikkedepot. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2003620/loebeeventyr-paa-faeroeerne-hvorfor-gaa-naar-man-kan-loebe/">Løbeeventyr på Færøerne: 
Hvorfor gå, når man kan løbe?</a></p><p>
Da jeg kommer ud på sidste runde, møder jeg en lokal kvinde, der har sit eget 
uautoriserede depot. Hun rækker vingummisutter til forbipasserende løbere – 
og det er faktisk forbavsende effektive kulhydrater. 
</p><p>
21,1 kilometer senere. Jeg er en af de sidste i mål, så Intersport-butikken 
har slukket lyset i butiksvinduet, og der er ingen ved kassen. Men døren 
står åben, så folk kan komme på wc og finde det tøj, de har ladet stå i en 
krog. Man stoler vel på folk. 
</p><h3>
Country og medaljer 
</h3><p>
Der er varmt bad i badmintonhallen, og så er der ellers linedance med lokale 
mænd og koner med kraftige bæltespænder, tommeltotterne i bukselommen og 
sorte skjorter med pailletter på de store flipper. 
</p><p>
Og der er Toyota-udstilling – syv af de nye modeller står og frister med åbne 
døre – og der er medaljer til stort set alle fremmødte. Børn, unge, ældre, 
inklusive de danske gæster, De Der Løber. For det viser sig, at vi nærmest 
er de eneste, der har stillet op i syvkilometerklassen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00849/GOPR0631_JPG_849879j.jpg" alt="" border="0"/><span class="caption"><span class="f-img-caption">REJSEKAMMERATERNE. 
</span>Johanne Christiane (tv) fik guld i sin aldersklasse. Stefan Møller Jørgensen (sort jakke), jurist ved politiet i Torshavn, har fortjent sin medalje for at give os et lift. Mens Peter Herskind (rød jakke) og journalisten fik henholdsvis guld og sølv for veteraner. Men det med veteraner siger vi ikke højt. FOTO: Per Munch</span></span></p><p>
Så Johanne må op på skamlen og vinder overlegent guld for kvinder på sin 
alder. Mens min værelseskammerat Peter Herskind får guld i vores 
aldersgruppe. Og jeg har den store ære at få hængt en sølvmedalje om halsen 
af vores utroligt imødekommende Miss Klaksvik. Hvilket betyder, at jeg nu 
officielt er næsten færøsk mester på syv kilometer i veteranklassen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/laesertip/ECE1985367/laeserne-her-er-nordens-bedste-ferieoplevelser/">Læserne: Her er Nordens bedste 
ferieoplevelser</a></p><p>
Bronzen blev aldrig delt ud, for den lokale herre, der havde gjort sig 
fortjent til den, var gået i Føtex. 
</p><p>
Men den helt store fortjenstmedalje vil jeg godt have lov at give for 
gæstfrihed til arrangørerne og byen Klaksvik. Jeg er helt sikker på, at 
Tórshavn aldrig vil kunne leve op til det niveau. 
</p><p class=" bl-elem">
Men kunne nu godt være fristet til at besøge Færøerne igen til september og 
gøre forsøget på maratondistancen i Tórshavn. Selv om den garanteret ikke er 
hverken nær som stemningsfuld eller smuk som Klaksvik. Siger alle. 
</p>	
</div>
</div></body></html>
