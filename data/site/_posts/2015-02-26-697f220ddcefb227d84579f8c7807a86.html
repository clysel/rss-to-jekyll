---
layout:     post
title: 	    "Terrorists formodede hjælpere får fængsling forlænget"
post_author:	    
post_date:	    Thu, 26 Feb 2015 11:44:05 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2564398/terrorists-formodede-hjaelpere-faar-faengsling-forlaenget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Retssalen var fyldt til bristepunktet af pressefolk og politifolk, der skulle 
følge med i retsmødet om to mænd, der sigtes for at have bistået terroristen 
bag angrebene på et ytringsfrihedsmøde og synagogen i København. 
</p><p>
Så der blev skruet godt op for trængselen, da yderligere syv kampklædte 
antiterrorbetjente med automatrifler fulgte den lille og spinkle sigtede ind 
til retsmødet som den første. 
</p><p>
De to - der er 19 og 22 år gamle - blev efter den dansk-palæstinensiske 
gerningsmands terrordrab sigtet for at have hjulpet med at skaffe våbnene af 
vejen og for at have sørget for et skjulested til ham. 
</p><p><b class="ext-link">REKONSTRUKTION</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">13 timer og 27 minutters terror</a></p><p>
Duoen blev i første omgang ikke sigtet for overtrædelse af straffelovens 
terrorparagraffer, men alene for medvirken til drab og forsøg på at medvirke 
til drab. Begge nægter sig skyldige.
</p><p>
Men retten har i dag besluttet at forlænge deres fængsling med fire uger.
</p><p>
De blev anholdt om søndagen og varetægtsfængslet ved et lukket 
grundlovsforhør dagen efter. Dengang bad anklageren om en længere fængsling, 
men det ville retten ikke gå med til - en omstændighed, der 
antydede, at beviserne mod de to ikke var helt så fyldestgørende. 
</p><p>
Med forlængelsen ser det ud til, at mistanken er blevet bestyrket under 
efterforskningen.
</p><h3>
Strid om offentlig adgang til retsmødet 
</h3><p>
Forsvarerne for de to sigtede forlagte, at retsmødet blev gennemført for åbne 
døre. Anklageren ville holde retsmødet bag lukkede døre af hensyn til 
efterforskningen. 
</p><p>
»Politiet er i et vist omfang kommet med oplysninger om sagen både officielt 
og uofficielt«, konstaterede den ene, advokat Poul Helmuth Petersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2562469/naser-khader-omar-var-ikke-blevet-terrorist-hvis-han-var-vokset-op-i-vojens/">Naser Khader: Omar var ikke 
blevet terrorist, hvis han var vokset op i Vojens</a></p><p>
Den anden, Michael Juul Eriksen, peger på, at princippet om offentlighed i 
retsmøder er knæsat i FN og i den europæiske menneskeretskonvention. 
</p><p>
»Alle taler om åbne retsmøder. Det giver en garanti for, at ingen sidder 
unødvendigt fængslet«, sagde han og afviste anklagerens frygt for, at det 
kan påvirke efterforskningen, hvis sagen blev behandlet, mens tilhørerne 
kunne følge med. 
</p><p>
Det skyldes, at hændelsesforløbet er velkendt i offentligheden, finder han: 
»Stort set alle i Danmark kan skitsere forløbet«. 
</p><p><b class="ext-link">POLITIINDSATS</b><a class="embeddedlink" href="http://politiken.dk/indland/fokus_danmark/fokus_terror/ECE2561662/man-havde-ikke-den-mindste-mistanke-om-at-der-kom-en-gerningsmand-med-en-maskinpistol/">»Man havde ikke den mindste 
mistanke om, at der kom en gerningsmand med en maskinpistol«</a></p><p class=" bl-elem">
Men forsvarernes ønsker blev ikke efterkommet af dommeren, der valgte at lade 
spørgsmålet om en forlængelse af fængslingerne behandle bag lukkede døre. 
</p>	
</div>
</div></body></html>
