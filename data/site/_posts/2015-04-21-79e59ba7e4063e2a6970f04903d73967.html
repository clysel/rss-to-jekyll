---
layout:     post
title: 	    "Jazzkoncert bød på ubesværet swing og fremdrift i hornet"
post_author:	    
post_date:	    Tue, 21 Apr 2015 15:12:16 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2636592/jazzkoncert-boed-paa-ubesvaeret-swing-og-fremdrift-i-hornet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Jeg ved godt, at det at være fra Chile, at være ung og at være kvinde 
får mig til at skille mig ud«, har den unge tenorsaxofonist Melissa Aldana 
udtalt. Og man forstår, hvorfor hun håber, at folk blot indser, at »jazz og 
musik transcenderer alder og køn«. 
</p><div class="art-fakta article-box">
<h4 class="">
Koncertanmeldelse</h4>
<h5>
Jazz</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Melissa Aldana &amp; Crash Trio. 
</p><p class=" bl-elem">
Jazzhouse. Søndag.
</p>
</div>
</div><p>
For naturligvis er det i kunstnerisk forstand fuldstændig irrelevant, at hun 
er kvinde. Alligevel er det, statistisk set, fortsat usædvanligt i jazzens 
kønsstereotype musiktradition at høre en markant ung kvindelig 
instrumentalist med så mange løfter i sit spil. </p><p>
Aldana var i øvrigt i 2013 den første kvinde nogensinde til at vinde The 
Thelonious Monk Competition i New York, og hun har taget turen fra 
hjemlandet over studier i Boston til et etableret musikerliv i New York. 
</p><h3>
Fornem rytmisk fornemmelse 
</h3><p>
Melissa Aldana bærer et ubesværet swing og en fornem rytmisk fornemmelse med 
sig efter indædt mange studietimer helt tilbage fra den tidlige skolealder i 
Santiago, Chile, undervist af sin far, der er saxofonlærer, ligesom <i>hans</i> 
far var det. Og familietraditionen videreføres med bedstefarens gamle Selmer 
Mark VI-tenorsaxofon, som Aldana i dag spiller på. 
</p><div class="art-quote article-box">
<p class="quote"/>
<blockquote>
<p class="quote-txt">
Det gjorde koncerten til en uhomogen oplevelse, for hen imod slutningen trak 
musikken over imod en mere basal swingfornemmelse og åbnede sig på en ny måde
</p>
</blockquote>
</div><p>
I Jazzhouse søndag stod hun på scenen i det vanskelige og forpligtende 
trioformat med bassisten Pablo Menares og trommeslageren Allan Mednard. 
Tilsammen Crash Trio. Det er ikke et format, man skal kaste sig ud i, 
medmindre man virkelig har noget at byde på. </p><p>
Det har Crash Trio, om end ikke bilsammenstød eller andre smadrende 
katastrofer, så dog en udfordrende kant og åbenhed i musikken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2621007/kultiveret-avantgardepianist-var-fuld-af-roedder-rugbroed-og-hoeflighed/">Kultiveret avantgardepianist 
var fuld af rødder, rugbrød og høflighed</a></p><p>
Og nok skulle man finde sig i Allan Mednards overlæssede trommespil, teknisk 
højt profileret, men undervejs enerverende med sin tærskende polyrytmik, der 
ofte slørede musikkens dybere struktur og kvalte den luft og ilt, som er 
betingelsen for, at den kan ånde. Det gjorde koncerten til en uhomogen 
oplevelse, for hen imod slutningen trak musikken over imod en mere basal 
swingfornemmelse og åbnede sig på en ny måde. 
</p><div class="art-fakta article-box">
<h4 class="">
Melissa Aldana </h4>
<h5>
Blå bog</h5>
<div class="fakta-body" data-buildingblock="embedded_factboxlink">
<p><b>Saxofonist, </b>født 1988 i Santiago, Chile. Undervist<b/>af sin far på saxofon siden 6-års alderen.</p><p><b>Har studeret</b> på Berklee College of Music i Boston og bor i dag i New York.</p><p><b>Vandt i 2013 </b>som første kvinde og sydamerikaner The Thelonious Monk Competition og et stipendium på 25.000 dollars. Har også modtaget Lincoln Centers Martin E. Segal Award.</p><p class=" bl-elem"><b>Har udgivet</b> ’Free Fall’ (2010), ’Second Cycle’ (2012) og ’Melissa Aldana &amp; Crash Trio’ (2014).</p>
</div>
</div><p>
Men det viste sig, hvor god Aldana er, når hun får et mere fast og luftigt 
beat under fødderne. Det skete for alvor i hyldesten til et af hendes store 
forbilleder, Sonny Rollins. Her kom der for alvor bid i fraserne og 
fremdrift i hornet. Hun skabte både vidunderligt poetiske og saftigt 
pågående linjer i et kreativt flow, der indimellem tog pusten fra én. 
</p><p>
Undervejs demonstrerede Aldana, at der er lidt af en kamelæon gemt i hende. 
Hun kan ændre sit spils tone og karakter på en måde, så det er tydeligt, 
hvor hun henter sin inspiration. Således fornægter det sig ikke, at Aldana 
har studeret hos Joe Lovano med dennes karakteristiske lyse klang og 
blanding af næsten snøvlende fraseringer og et fast rytmisk tag på 
saxofonen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2625576/svenske-bob-hund-genopstod-som-skandinaviens-ubetinget-bedste-liveband/">Svenske bob hund genopstod som 
Skandinaviens ubetinget bedste liveband</a></p><p>
Og hun kunne heller ikke løbe fra en stærk afsmitning fra Mark Turner med 
dennes let disede, virtuose skalaløb og sans for klangfarver i hornet. Ja, i 
et stykke havde Aldana ligefrem den ene fod inde i John Coltranes hellige 
ekspressive cirkel. 
</p><p class=" bl-elem">
Man lærer at balancere ved at stå på skuldrene af andre. Men Aldana er også 
allerede godt i gang med at etablere en personlig tilgang til 
saxofonspillet, på én gang robust og skrøbeligt, og med et talent for 
improvisation og fortolkning, der er umuligt at sidde overhørig. 
</p>	
</div>

</div></body></html>
