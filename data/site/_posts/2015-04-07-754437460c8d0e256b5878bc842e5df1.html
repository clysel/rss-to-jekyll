---
layout:     post
title: 	    "Ny teknik sender prisen på ny 3D-printer under 1300 kroner"
post_author:	    Bjørn Godske
post_date:	    Tue, 07 Apr 2015 09:39:00 +0000
post_site:	    ing.dk 
post_link:	    http://ing.dk/artikel/ny-teknik-sender-prisen-paa-ny-3d-printer-under-1300-kroner-175245
---
<html><body><div><section class="body">
			<p>Hvorfor skal 3D-printere være så dyre? Det spørgsmål stillede en gruppe af udviklere, der kalder sig <a href="http://www.tiko3d.com/">Tiko 3D</a>, efter at have kigget på markedet for billige 3D-printere.</p>
			<p>Ideen var at holde prisen under 200 dollar. Men det er ikke muligt med den opbygning, de fleste 3D-printere har i dag, lød deres konklusion.</p>
			<p>Det er især rammen rundt om hele printeren, som er med til at holde prisen oppe. Så i stedet har Tiko 3D valgt et design, hvor rammen er skabt i et enkelt stykke, som de kalder “unibody”.</p>
			<p><figure class="plugin right zoomable"><img data-original-image="http://ing.dk/sites/ing/files/tiko_3d_3.jpg" src="http://ing.dk/sites/ing/files/styles/w1120_media_right/public/tiko_3d_3.jpg?itok=OSAruKTW" alt=""/><figcaption> 3D-printeren fra Tiko 3D, er opbygget så hele toppen er skabt i ét enkelt stykke. Det skulle give bedre stabilitet og mindre behov for kalibrering. <cite>Foto: Tiko 3D</cite></figcaption></figure></p>
			<p>De fleste billige printere benytter sig også af det såkaldte cartesian-princip, hvor to spindler kan bevæge printhovedet i X- og Y-retningen, mens selve byggepladen bevæger sig nedad i Z-retningen.</p>
			
			<p>I stedet har Tiko 3D valgt Delta-princippet, hvor printhovedet er hængt op i tre arme, som kan bevæge sig i X- og Y-retningen. Byggepladen står altså stille i bunden af printeren.</p>
			<p><figure class="plugin right zoomable"><img data-original-image="http://ing.dk/sites/ing/files/tiko_3d_2.jpg" src="http://ing.dk/sites/ing/files/styles/w1120_media_right/public/tiko_3d_2.jpg?itok=suz-KSg1" alt=""/><figcaption> Ved at bruge Delta-princippet frem for Cartisian-princippet (som de fleste billige 3D-printere normalt gør), kan Tiko 3D holde prisen ned på under 200 dollar. </figcaption></figure></p>
			<p>For at få Z-bevægelsen med ind, skubbes printhovedet opad via skinner på indersiden af selve rammen. Da rammen består af et enkelt stykke, skulle det ifølge udviklerne fra Tiko 3D, give bedre stabilitet og mindre behov for kalibrering af printhovedet end traditionelle billige printere.</p>
			
			<p>For at skabe kapital til at sætte printeren i produktion, har Tiko 3D lanceret en<a href="https://www.kickstarter.com/projects/tiko3d/tiko-the-unibody-3d-printer"> Kickstarterkampagne.</a> Målet var 100.000 dollar, hvor de første heldige 100 kunne få en printer for 99 dollar. De forsvandt på tre minutter - og i dag, hvor der stadig er 23 dage tilbage af kampagnen, er der indsamlet over 1,1 mio. dollar. Prinsen er for nuværende 179 dollar, hvilket foruden selve printeren også inkluderer en rulle med et kilo print-materiale.</p>
			<p>Hvis alt går som Tiko 3D lover, så vil de første printere blive sendt ud til kunderne i november måned.</p>
		</section>
		  </div></body></html>
