---
layout:     post
title: 	    "Fra Moskva til Ølstykke: Her er læsernes bedste (og værste) bud på atomlagerplacering"
post_author:	    Magnus Boye
post_date:	    Wed, 01 Apr 2015 05:06:00 +0000
post_site:	    ing.dk 
post_link:	    http://ing.dk/artikel/fra-moskva-til-oelstykke-her-er-laesernes-bedste-og-vaerste-bud-paa-atomlagerplacering
---
<html><body><div><section class="body">
			<p>Hvor skal et mellemlager ligge og huse det danske atomskort i de næste 100 år? Over 80 svar på det spørgsmål har ingeniørens læsere indtastet i Ingeniørens Atomkort.</p>
			<p><figure class="plugin right zoomable"><img data-original-image="http://ing.dk/sites/ing/files/atomkort.jpg" src="http://ing.dk/sites/ing/files/styles/w1120_media_right/public/atomkort.jpg?itok=D8aXWunr" alt=""/><figcaption>Se læsernes forslag til, hvor atomaffaldet kan placeres </figcaption></figure></p>
			<p>Ingeniørens saglige læserskab argumenterer blandt andet for at lade affaldet være, hvor det er: På halvøen Risø, hvor størstedelen også er blevet skabt. Fordelen ved <em>status quo</em>-løsningen er blandt andet, at man undgår at transportere det radioaktive affald. Ulempen er, at Risø ifølge Geus er udsat for relativt meget seismisk aktivitet, og har risiko for oversvømmelser.</p>
			
			<p>Andre læsere har tænkt længere ud af boksen og helt ud af landet. Atomaffaldet kunne med rette havne i Luxembourg som hævn for tabte skattekroner. Eller i Nordkorea, hvor man ved, at det ikke slipper fra igen.  Eller måske kunne et atomlager på <a href="http://da.wikipedia.org/wiki/Hans_%C3%98">Hans Ø</a> gøre canadierne mere medgørlige i fremtidige diplomatiske forhandlinger? Endelig kunne Danmark gøre et forsøg på at dumpe det danske affald i det havarede Fukushima-kraftværk - for som en læser bemærker: »De har i forvejen styr på atom-løjerne!«</p>
			<p>Flere læsere foreslår Sverige som endestation for affaldet. Vores nordiske naboer har dog et forbud mod at importere den slags under alt andet end særlige omstændigheder, og Udenrigsministeriet har tilsyneladende ikke kunne overtale svensken om det modsatte.</p>
			<h2>To bud tæt på målet</h2>
			<p>Også indenfor landets grænser er Ingeniørens læsere løsningsorienteret – om end nogle forslag har tvivlsomme motiver. Affaldet kunne fx havne på Brøndby Stadion, eller i byen Banholm på Lolland, der tilsyneladende har slået en læser i fodbold. Et andet sportsrelateret bud er Herlev Skøjtehal, hvis ishockeyhold alligevel spiller »som en flok zombier«, lyder begrundelsen.</p>
			<p>De demokratisk orienterede læsere lader ingen samfundslag gå fri. Atomaffaldet kunne både afsættes til Christiania, hvor man er gode til at gemme ting af vejen, eller måske deponeres i en ubrugt vinkælder under Amalienborg.<br/>
			Endelig har flere læsere peget pilen tilbage mod politikerne og Christiansborg, hvis tykke mure er et populært bud på et mellemlager. Ingeniørens søstermedie Version2 har dog allerede grundigt <a href="http://www.version2.dk/blog/saadan-faar-vi-de-bedste-mutanter-med-dansk-atomaffald-105966">redegjort </a>for, hvorfor det ikke er en god ide.</p>
			<p>To læsere har ramt overordentligt tæt på målet. En læser udpeger Århus med det forslag, at en kunstner tager sig kærligt af affaldet. En anden udpeger kunstmuseet Louisiana som et muligt hjem for a-skraldet. <a href="http://ing.dk/artikel/problemet-er-loest-dansk-atomskrot-bliver-fast-inventar-i-kunstmuseum-175165">Læs i dag på Ing.dk, </a>hvor tæt på de to bud er på mellemlagerets endelige placering.</p>
		</section>
		  </div></body></html>
