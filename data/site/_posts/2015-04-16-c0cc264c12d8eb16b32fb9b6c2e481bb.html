---
layout:     post
title: 	    "Halvdansker i spil til Guldpalme i Cannes"
post_author:	    
post_date:	    Thu, 16 Apr 2015 14:25:08 +0200
post_site:	    politiken.dk 
post_link:	    http://politiken.dk/kultur/ECE2630554/halvdansker-i-spil-til-guldpalme-i-cannes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
De kappes om Guldpalmen</h4>
<div class="fakta-body" data-buildingblock="embedded_factboxlink">
<p>
'Dheepan'. Frankrig, af Jacques Audiard (’En profet’). 
</p><p>
'The Tale of Tales'. Italien. af Matteo Garrone (‘Gomorra’, ’Reality’). 
</p><p>
'Carol'. USA, af Todd Haynes (’Far From Heaven’, ’I’m Not Here’). 
</p><p>
'Mountains May Depart'. Kina, af Jia Zhangke (‘A Touch of Sin’, ‘Xiao Wu’) 
</p><p>
'Our Little Sister'. Japan, af Hirokazu Koreeda (‘Nobody Knows’, ‘Like Father, 
Like Son’). 
</p><p>
'Macbeth'. England/USA, af Justin Kurzel (‘Snowtown').
</p><p>
'The Lobster'. Grækenland, af Yorgos Lanthimos (‘Dogtooth’). 
</p><p>
'Mia madre'. Italien, af Nanni Moretti (‘Habemus Papam’, ‘Kære dagbog’). 
</p><p>
'Youth'. Italien, af Paolo Sorrentino (’Den store skønhed’). 
</p><p>
'Louder Than Bombs'. Norge/FrankrigDK/USA, af Joachim Trier (’Oslo, 31. 
august’, ‘Reprise’) .
</p><p>
'The Sea of Tree's. USA, af Gus Van Sant (‘Elephant’, ‘Milk’) 
</p><p>
'Sicario'. USA, af Denis Villeneuve (‘Prisoners’). 
</p><p>
'Marguerite and Julien'. Frankrig, af Valerie Donzelli ('La guerre est 
déclarée').
</p><p>
'Mon roi'. Frankrig, af Maïwenn ('Polisse'). 
</p><p>
'A Simple Man'. Frankrig, af Stéphane Brizé ('Mademoiselle Chambon').
</p><p>
'The Assassin'. Kina, af Hsiao-Hsien Hou ('Café Lumière').
</p><p>
'Son of Saul'. Ungarn, af Laszlo Nemes (kortfilm).
</p><p class=" bl-elem"/>
</div>
</div><p>
Thomas Vinterbergs selvbiografiske film 'Kollektivet' nåede ikke at blive 
færdig til at komme i betragtning til kampen om Guldpalmen i Cannes, men 
Norden bliver her i maj repræsenteret af filmen 'Louder Than Bombs' af 
norske Joachim Trier, der er født i København, har en dansk far og lidt 
langt ude i familie med, ja, Lars von Trier. 
</p><p>
Ikke noget han reklamerer med, fordi han i den grad er sin egen mand. 
</p><p>
Det er kun 41-årige Joachim Triers tredje spillefilm, og det var ventet, at 
han en dag ville ende i hovedkonkurrencen i den fornemste filmfestival af 
dem alle, idet både 'Reprise' og 'Oslo, 31. august' gik rent hjem hos de 
internationale kritikere. 
</p><p>
'Louder Than Bombs' er hans første engelsksprogede film med stjerner som Jesse 
Eisenberg og Isabelle Huppert, der spiller en krigsfotograf, der dør, og 
hvis efterladte mand og to sønner opdager en mørk hemmelighed i hendes 
fortid. 
</p><h3>
To kvinder i hovedkonkurrencen 
</h3><p>
Der har længe været gisnet om, hvordan det ville gå med 'Louder Than Bombs'. 
Projektet var indstillet længe, fordi holdet løb tør for penge og eferlyste 
en ny producent. Men færdig blev den. Den fremstår i dag som delvist 
danskproduceret. 
</p><p>
I år, som i fjor, er to af de 17 film i hovedkonkurrencen instrueret af 
kvinder. 
</p><p class=" bl-elem">
I år er Coen-brødrene formænd for juryen, og blandt de indstillede 
instruktører er der mange navne, der har stillet op før, og som indlysende 
er fortjentsfulde. 
</p>	
</div>

</div></body></html>
