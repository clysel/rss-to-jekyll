---
layout:     post
title: 	    "Torvehallernes billige pendant åbner i Taastrup i weekenden"
post_author:	    
post_date:	    Wed, 25 Mar 2015 07:37:21 +0100
post_site:	    politiken.dk 
post_link:	    http://politiken.dk/mad/ECE2602343/torvehallernes-billige-pendant-aabner-i-taastrup-i-weekenden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Disse stader åbner i City2</h4>
<div class="fakta-body" data-buildingblock="embedded_factboxlink">
<p>
Gorms pizza 
</p><p>
Original Coffee 
</p><p>
Krenkerup øl 
</p><p>
Emioli - Fransk konditori 
</p><p>
Fiskebutikken Hav 
</p><p>
Sachi Sushi 
</p><p>
Bako kød - orientalsk slagter 
</p><p>
Yakup kebab 
</p><p>
Osted Ost 
</p><p>
Orientalsk Bazar med grøntsager, nødder og te. 
</p><p>
Birdie - grillkylling 
</p><p class=" bl-elem"><b>I madmarkedet er der stadig 10 ledige pladser </b></p>
</div>
</div><p>
Der kan forekomme slinger blandt indkøbsvognene, når beboerne i Taastrup og 
omegn skal shoppe i City2 på lørdag. Den vanlige tur mod Lidl eller Føtex’s 
hylder ser nemlig ikke ud, som den plejer. Vestegnens bud på en torvehal med 
15 forskellige stader åbner op midt inde i centeret fra 1975. Her vil en 
grønthandler, en slagter, en fiskehandler og 12 andre stader forsøge at få 
kunderne til at fravige den normale indkøbsrute. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2463634/vestegnen-faar-sine-egne-torvehaller/">Vestegnen får sine egne 
torvehaller</a></p><p>
Og centerets direktør Thomas Lüscher er sikker på, at det kommer til at 
lykkes. 
</p><p>
»I de sidste fire år har vi lavet markedsundersøgelser, hvor vi har spurgt 
vores kunder i centeret, hvad de mangler. De har gentagne gange nævnt, at de 
mangler en god grønthandler, slagter, fiskehandler og nogle gode steder at 
spise. Det giver vi dem nu«, siger Thomas Lüscher. 
</p><h3>
Torvehallernes billige lillebror 
</h3><p>
Med pizzaer fra Gorms, Sushi fra Sachi og frisk fisk fra butikken Hav har 
City2 haft et vågent øje til, hvad der er foregået på Israels Plads i 
København de seneste år. Konceptdirektøren hos Torvehallerne Niels Lønborg 
Brandt har også været med inde over udarbejdelsen af City2’s nye madmarked. 
</p><p>
Men hvor priserne i Torvehallerne ofte får arbejderklassens punge til at blive 
i lommen, skal oplevelsen være en anden i City2’s pendant. 
</p><p>
»Vi har udvalgt nogle butikker og koncepter, der kan tilpasse sig demografien 
i City2’s kundegrundlag. Derfor bliver det ikke et dyrt marked med en masse 
specialbutikker. Vores fokus er at tilbyde lækre råvarer til fornuftige 
priser«, siger Thomas Lüscher. 
</p><h3>
Fiskehandler sælger fish n' chips i stedet for tapas 
</h3><p>
En af de butikker, der er blevet lokket ud til den københavnske Vestegn er 
fiskehandleren Hav. Siden Torvehallernes start i 2011 har den langet fisk 
over disken til madglade københavnere. Og Tommy Lund, medejer af Hav, er 
opmærksom på, at det er en helt anden opgave der venter 25 km. vest for 
København. 
</p><p>
»Vi vil prøve at sælge flere af de underudnyttede fiskearter som hvilling, 
skærising, ising, kulmule og kuller. Det er super god fisk, som er 
billigere, da størstedelen af danskerne ikke har fået øjnene op for den 
endnu. Og så serverer vi fish n’ chips i stedet for fisketapas. Vi er 
udmærket klar over, at kunderne er nogle andre i Taastrup end i 
Torvehallerne«, siger han. 
</p><p>
En, ifølge ham, rigtig god økonomisk aftale er årsagen til, at Hav fra på 
lørdag langer frisk fisk over disken i City2. 
</p><p>
»Vi har været meget opmærksomme på City2’s fortid og renommé. Men der er på 
det seneste tegnet nogle spændende skitser for fremtiden, og dem vil vi 
gerne være en del af«, siger Tommy Lund. 
</p><p>
Etableringen af det nye madmarked er blot en del af en samlet renovering af 
City2. Foruden etableringen af de 25 stadepladser, er Torvet og 
parkeringsområdet i færd med at blive renoveret. Danica Pension har 
underskrevet checken på minimum 500 mio. kr., som renoveringen koster. 
</p><h3>
Stademand skal få stader til at rette ind 
</h3><p>
For at skabe et fælles udtryk og linje i madmarkedet, har City2’s direktør 
Thomas Lüscher ansat en stademand. 
</p><p class=" bl-elem">
»Han kommer ikke til at rende rundt med en pisk. Men han får ansvaret for at 
gå rundt og hjælpe stadeholderne med at have det rigtige udtryk og sikre 
kunderne en god oplevelse«, forsikrer Thomas Lüscher. 
</p>	
</div>
</div></body></html>
