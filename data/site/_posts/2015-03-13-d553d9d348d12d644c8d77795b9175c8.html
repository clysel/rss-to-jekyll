---
layout:     post
title: 	    "Klaus Riskær Pedersen smidt ud af Alternativet"
post_author:	    
post_date:	    Fri, 13 Mar 2015 23:32:32 +0100
post_site:	    politiken.dk 
post_link:	    http://politiken.dk/indland/politik/ECE2587287/klaus-riskaer-pedersen-smidt-ud-af-alternativet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det blev kun til én uge i det nye politiske parti, Alternativet, for Klaus 
Riskær Pedersen.
</p><p>
Den bedrageridømte serieiværksætter og finansmand er ekskluderet som medlem af 
Alternativet, <a href="http://alternativet.dk/website/wp-content/uploads/2015/03/Alternativets-hovedbestyrelse-har-ekskludret-Klaus-Risk%C3%A6r-Pedersen-som-m....pdf" target="_blank">oplyser 
partiet i en pressemeddelelse</a>.
</p><p>
Klaus Riskær Pedersen, som er tidligere medlem af Europa-Parlamentet for 
Venstre, ville forsøge at blive Alternativets folketingskandidat i 
Københavns Omegns Storkreds.
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/klummer_ibyen/listen/ECE2584232/hvis-klaus-riskaer-stiller-op-har-de-vundet-vores-hjerte-for-altid/">»Hvis Klaus Riskær stiller op, 
har de vundet vores hjerte for altid«</a></p><p>
Men en enig hovedbestyrelse har besluttet, at han skal ekskluderes for at have 
skadet partiet og modarbejdet dets idé- og værdigrundlag. Det sker blandt 
andet på baggrund af udtalelser i flere medier om, at partiet mangler en 
ordentlig økonomisk politik.
</p><h3>
Riskær afviste mægling
</h3><p>
Ifølge partiet blev Klaus Riskær Pedersen tilbudt et mæglingsforsøg, som gik 
ud på, at han ikke kunne stille op til officielle poster for partiet, men 
det afviste Klaus Riskær Pedersen at tage stilling til. Herefter fik han 
besked på, at han var ekskluderet.
</p><p><b class="ext-link">LÆS INTERVIEW </b><a class="embeddedlink" href="http://politiken.dk/indland/politik/ECE2585777/jeg-siger-dig-det-kommer-til-at-blive-ret-interessant/">»Jeg siger dig, det kommer til 
at blive ret interessant«</a></p><p>
Klaus Riskær Pedersen blev i 2008 idømt seks års fængsel i en sag om 
skyldnersvig for 210 millioner kroner, og han er erklæret personligt konkurs.
</p><p>
Alternativet, der er stiftet af tidligere kulturminister for De Radikale Uffe 
Elbæk, oplyste tidligere fredag, at partiet officielt er blevet 
opstillingsberettiget til det kommende valg til Folketinget.
</p><p>
Det sker, fordi partiet har samlet mere end 20.260 vælgererklæringer.
</p><h3>
Riskær ingen gavn
</h3><p>
Alternativet får listebogstavet Å, når der skal være valg til Folketinget 
senest 15. september.
</p><p>
I forbindelse med Klaus Riskær Pedersens indtræden i partiet for en uge siden 
vurderede dagbladet Informations politiske redaktør, Casper Dall, at hans 
medlemskab på ingen måde ville gavne folketingsbejlerne:
</p><p>
»Umiddelbart tror jeg, at det er Uffe Elbæk og Alternativets værste mareridt, 
der lige nu er i gang med at udspille sig«.
</p><p><b class="ext-link">LÆS KRONIKEN </b><a class="embeddedlink" href="http://politiken.dk/debat/kroniken/ECE2585556/alternativet-vil-forandre-danmark/">Alternativet vil forandre 
Danmark </a></p><p>
»Han repræsenterer den her kendis-type, som Alternativet vil undgå, fordi de 
gerne vil have fokus på deres politiske projekt, frem for at kandidaterne 
har medietække eller har et navn«, sagde redaktøren til Ritzau.
</p><p class=" bl-elem">
Parti-stifteren har også udtalt til Information, at Klaus Riskær Pedersen »har 
den forkerte profil« for partiet.
</p>	
</div>
</div></body></html>
