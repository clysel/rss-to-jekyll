---
layout:     post
title: 	    "Entreprenører dropper udbredt vindspærre - frygter kamp om alternativer"
post_author:	    Ulrik Andersen
post_date:	    Mon, 16 Mar 2015 09:11:00 +0000
post_site:	    ing.dk 
post_link:	    http://ing.dk/artikel/entreprenoerer-dropper-udbredt-vindspaerre-frygter-kamp-om-alternativer-174765
---
<html><body><div><section class="body"><p>Efter Byggeskadefonden i sidste uge<a href="http://www.bsf.dk/media/1513/mgo-plader.pdf"> advarede almene bygherrer og kommuner </a>mod at bruge MgO-plader som vindspærre i facader, har flere entreprenører med det samme stoppet brugen af pladerne. Pladerne er mistænkt for at kunne give fugtskader i facaden, fordi nogle af pladerne indeholder så meget magnesiumklorid, at de suger fugt ud af luften og afgiver saltholdigt vand videre ind i konstruktionen, hvor det kan medføre skimmelsvamp og råd.</p>
			<p>»Vi har meddelt hele vores organisation, at de skal stoppe med at bruge pladerne med det samme,« fortæller kommunikationschef Sofie Karen Lindberg fra MT Højggaard.</p>
			<p>Hos elementleverandøren Taasinge Træ er beslutningen den samme, siger divisiondirektør Lauritz Rasmussen.</p>
			<p><figure class="plugin right zoomable"><img data-original-image="http://ing.dk/sites/ing/files/2015.03.13-mgo-plader-suger-vand.png" src="http://ing.dk/sites/ing/files/styles/w1120_media_right/public/2015.03.13-mgo-plader-suger-vand.png?itok=eK-wfTmZ" alt=""/></figure></p>
			<p>»Af forsigtighedshensyn har vi også stoppet brugen af pladerne indtil videre. Vi kan ikke blive ved, når der er rejst så kraftig en mistanke om, at de kan give fugtproblemer.«</p>
			<p>Indtil videre har Taasinge Træ kunne fortsætte deres produktion ved at bruge kalciumsilikatplader, men det er svært at skaffe nok, fortæller Lauritz Knudsen:</p>
			<p>»Jeg har allerede store kvaler med at skaffe nok plader nu. Vi har måttet dele de plader, vi havde på lager, op på de forskellige ordrer, men det kan blive svært at skaffe flere, fordi hele branchen jo nu er på jagt efter alternativer til MgO-pladerne.«</p>
			<p>Ifølge branchekilder har entreprenørerne, indtil advarslen fra Byggeskadefonden kom ud, foretrukket MgO-plader som vindspærre, fordi pladerne var billigere end alternativerne. Der findes ikke statistik for brugen af de forskellige pladetyper i vindspærrekonstruktioner, men branchekilderne skyder på, at MgO-pladerne har udgjort 80-85 procent af markedet. Derfor er det svært for branchen pludselig at skulle finde et alternativ.</p>
			<p>Hos MT Højgaard vil Sofie Karen Lindberg ikke sige andet om den udfordring, end at ‘vi afsøger markedet for alternativer’.</p>
			<p><figure class="plugin right zoomable"><img data-original-image="http://ing.dk/sites/ing/files/billede_5_4.jpg" src="http://ing.dk/sites/ing/files/styles/w1120_media_right/public/billede_5_4.jpg?itok=vAnUt8N0" alt=""/><figcaption> MgO-pladerne blev ifølge branchekilder brugt i 80-85 procent af alle vindspærrekonstruktioner, indtil Byggeskadefonden i sidste uge gik ud og advarede mod at bruge dem. Nu kæmper hele branchen for at finde alternativer, så byggerierne ikke bliver sat i stå. <cite>Foto: Bunch Bygningsfysik Aps</cite></figcaption></figure></p>
			<p>En af importørerne af MgO-plader har selv trukket sine plader af markedet, mens en anden, Powerboard, mener, at der ikke er problemer med pladerne - kun med den måde, som entreprenørerne anvender og monterer dem på.</p>
			<p>Byggeskadefonden har bedt Bunch Bygningsfysik om at undersøge MgO-pladerne nærmere for at kunne fastslå, om det virkelig er pladerne, der er årsag til de fugtproblemer, man har set på flere byggerier. Desuden skal firmaet finde ud af, hvorfor det kun er på nogle byggerier, at pladerne tilsyneladende fører til fugtskader. Men Byggeskadefonden regner ikke med at have svar før om nogle måneder, og i mellemtiden vil entreprenørerne kæmpe for at finde erstatninger.</p>
		</section></div></body></html>
