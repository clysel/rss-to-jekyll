---
layout:     post
title: 	    "Jubel i Fuglsang-lejren, da lykken omsider tilsmilede sprinter"
post_author:	    
post_date:	    Tue, 17 Feb 2015 15:08:47 +0100
post_site:	    politiken.dk 
post_link:	    http://politiken.dk/sport/cykling/ECE2550430/jubel-i-fuglsang-lejren-da-lykken-omsider-tilsmilede-sprinter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Efter syv top-10 placeringer – heraf tre andenpladser – på de i alt 10 etaper i Dubai Tour og Tour of Qatar lykkedes det i dag omsider Astanas italienske sprinter Andrea Guardini at tilkæmpe sig en sejr, da det sidste af de tre februararrangementer på Den Arabiske Halvø, Tour of Oman, indleden med den161 km lange færd fra Bayt Al Naman Castle til Al Wuyayyah.</p><p>Mens både den italienske Tour de France-konge Vincenzo Nibali og Danmarks førende etapeløbsrytter Jakob Fuglsang nåede velbeholdent til vejs ende i det store hovedfelt, sørgede deres 25-årige holdkammerat for jubel i det kasakhiske kollektiv, da han i massespurten henviste belgieren Tom Boonen 8Etixx-Quick Step) og landsmanden Matteo Pelucchi (IAM) til de to andre podiepladser.</p><h3>Tinkoff-Saxo havde alle mand i hovedfeltet</h3><p>I det hele taget var det som forudset sprinterne, der dominerede finalen, og foruden nævnte trio udgjordes top-10 af hollænderen Ramon Sinkeldam (Giant-Alpecin), nordmanden Alexander Kristoff (Katusha), franskmanden Nacer Bouhanni (Cofidis), slovakken Peter Sagan (Tinkoff-Saxo), den irske vinder af sidste etape i Tour of Qatar Sam Bennett (Bora-Argon 18), italieneren Sacha Modolo (Lampre-Merida) og franskmanden Arnaud Démare (FDJ).</p><p>Alle Tinkoff-Saxos otte ryttere med Matti Breschel som eneste dansker var at finde blandt de 123 af de 135 fuldførende i den første gruppe, men endnu engang måtte Peter Sagan altså erkende, at han lige mangler den sidste, lille smule for at sætte rivalerne på plads i massespurterne.</p><h3>Ingen af hovedpersonerne mistede tid</h3><p>Ingen af de forventede hovedpersoner mistede tid. Det skete udelukkende for de deltagere, der havde til opgave at køre deres respektive sprintere i stilling.</p><p>I det samlede klassement bragte østrigeren Patrick Konrad (Bora-Argon 18), sydafrikaneren Johan Van Zyl (MTN-Qhubeka) og italieneren Simon Andreetta (Bardiani-CSF) uorden i dennne rækkefølge, eftersom de trænger sig ind som henholdsvis nr. 3, 5 og 6 i kraft af de bonussekunder, de erobrede ved deres deltagelse i dagens lange udbrud.</p><p>Som den sidste blev Van Zyl hentet, da der manglede cirka 35 km.</p><h3>Vandt to etaper i Post Danmark Rundt sidste år</h3><p>Guardini, der er i gang med sin tredje sæson i tjeneste hos Astana, vakte opsigt, da han i sin første opgave som professionel hentede ikke færre end fem sejre i Tour de Langkawi i 2011.</p><p>I alt er det blevet til 14 etapegevinster for italieneren i det malaysiske arrangement. De to hjemførte han sidste år, hvor han ligeledes slog til to gange i Post Danmark Rundt – i Aarhus og Odense – samt en enkelt i det hollandske WorldTour-løb Eneco Tour.</p><p>Sin største triumf noteredes Guardini for i 2012, da han vandt 18. etape i Giro d’Italia ved i spurten at slå ingen ringere end briten Mark Cavendish og landsmanden Roberto Ferrari.</p><p class=" bl-elem">For Astana var det sæsonens anden sejr, efter at esteren Rein Taaramäe i lørdags førte et langt soloudbrud succesrigt til ende i Vuelta a Murcia.</p>	
</div>
</div></body></html>
