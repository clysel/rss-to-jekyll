---
layout:     post
title: 	    "Stærk tjekke kan vente Wozniacki i gruspremiere"
post_author:	    
post_date:	    Mon, 20 Apr 2015 14:57:22 +0200
post_site:	    politiken.dk 
post_link:	    http://politiken.dk/sport/tennis/ECE2635575/staerk-tjekke-kan-vente-wozniacki-i-gruspremiere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter godt tre måneder på hardcourt skifter Caroline Wozniacki underlag, når 
hun i denne uge tager hul på grussæsonen i WTA-turneringen Porsche Tennis 
Grand Prix, der spilles i Stuttgart. 
</p><p><b class="ext-link">TILFREDS:</b><a class="embeddedlink" href="http://politiken.dk/sport/tennis/ECE2633851/wozniacki-har-haft-en-fed-fed-cup-uge-i-montenegro/">Wozniacki har haft en fed Fed Cup-uge i 
Montenegro</a></p><p>
Her er Wozniacki seedet som nummer fire, hvilket gør hende til oversidder i 
første runde. Men allerede i anden runde kan hun komme på en svær opgave. 
</p><p><b class="ext-link">OPTUR:</b><a class="embeddedlink" href="http://politiken.dk/sport/tennis/ECE2633713/wozniacki-sikrer-dansk-oprykning/">Wozniacki sikrer dansk oprykning</a></p><p>
Hun ligger nemlig til at møde tjekken Lucie Safarova, der rangerer som nummer 
13 i verden. De har mødt hinanden seks gange tidligere med tre sejre til 
hver som resultat. 
</p><p>
Safarova vandt det seneste opgør i 2014 og vandt også deres hidtil eneste møde 
på grus - i netop Stuttgart for fem år siden. Før mødet er en realitet, skal 
Safarova dog først vinde sin første kamp mod en kvalifikationsspiller. 
</p><p><b class="ext-link">HOLDNING:</b><a class="embeddedlink" href="http://politiken.dk/sport/tennis/ECE2633603/interview-med-wozniacki-jeg-giver-tilbage-hver-eneste-uge/">Interview med Wozniacki: Jeg giver 
tilbage hver eneste uge</a></p><p>
Hvis seedningerne ellers holder, kan Wozniacki se frem til at møde den 
andenseedede rumæner Simona Halep i semifinalen. I turneringens anden 
lodtrækningshalvdel befinder topseedede Maria Sharapova sig. 
</p><p><b class="ext-link">FORSVAR:</b><a class="embeddedlink" href="http://politiken.dk/sport/tennis/ECE2629767/wozniacki-vil-ikke-tvinges-til-at-stille-op-for-danmark/">Wozniacki vil ikke tvinges til at stille 
op for Danmark</a></p><p>
Det bliver Wozniackis første turnering med spanieren Arantxa Sanchez-Vicario 
tilknyttet som træner. Hun skal i første omgang hjælpe danskeren i 
forbindelse med grussæsonen. 
</p><p class=" bl-elem">
Wozniacki fik en forsmag på grusunderlaget, da hun i sidste uge var med til 
sikre Danmark oprykning i Fed Cup. 
</p>	
</div>

</div></body></html>
