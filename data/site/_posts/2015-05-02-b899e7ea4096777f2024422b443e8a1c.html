---
layout:     post
title: 	    "'Korsbæk på Bakken' er flot udført, men charmen er slagtet"
post_author:	    
post_date:	    Sat, 02 May 2015 09:45:06 +0200
post_site:	    politiken.dk 
post_link:	    http://politiken.dk/kultur/ECE2651934/korsbaek-paa-bakken-er-flot-udfoert-men-charmen-er-slagtet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Korsbæk på Bakken</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Dyrehavsbakken, Dyrehavevej 62. Klampenborg. Fri entré til området. Al info om 
bordbestilling og rundvisninger findes på Korsbaek-bakken.dk
</p></div>
</div><p>
For mig har det bedste ved Bakken altid været at komme og gå. Ikke fordi jeg 
ikke elskede rutsjebane og spøgelsestog og vikingeskib, da jeg var barn. Men 
det var turen gennem Dyrehaven og synet af noget derinde mellem træerne, der 
gav suget i maven. 
</p><p>
Overgangen var ikke brat, men glidende. Skoven forvandlede sig til et 
slaraffenland, lidt forbudt og lidt for vildt. 
</p><p>
Sådan var Bakken for mig. En elverhøj. Folkelig, festlig, lidt <i>dirty</i>. 
Med skrig, hvin, lys, lugte og larm. Og når det var blevet sent, gik jeg og 
min familie tilbage gennem skoven, mens træerne lukkede sig om lysene igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1977502/korsbaek-bliver-genskabt-nord-for-koebenhavn/">Korsbæk bliver genskabt nord 
for København</a></p><p>
Nu ligger der en bymur. Kun på det ene hjørne af Bakken, men symbiosen mellem 
skov og forlystelsespark er brudt, og kontrasten er stor. 
</p><p>
Den nye Korsbæk-bydel, der er skabt i samarbejde mellem stor-teltholderen 
Torben Træsko, Lise Nørgaard og DR, er en enklave af små, solide byhuse. 
Bakkens klaprende skodder og trækonstruktioner er afløst af røde tegl og 
pudsede mursten. Alt er solidt, pænt og gennemtænkt. Her er intet af den 
lidt farlige, uforudsigelige <i>alt kan ske</i>-stemning, Bakken ellers 
altid har haft. 
</p><h3>
Et radikalt brud 
</h3><p>
Det er ikke bare på udtrykket, at ’Korsbæk på Bakken’ markerer et radikalt 
brud med forlystelsesparkens profil. Det er hele konceptet, der er nyt i 
Klampenborg. 
</p><div class="art-quote article-box">
<p class="quote"/>
<blockquote>
<p class="quote-txt">
Stedet er født til at blive en helligdom for 'Matador'-fans, og 
grisehandlerens lokum er det alter, vi beder ved 
</p>
</blockquote>
</div><p>
Siden 1583 har Bakkens været et kludetæppe af individuelle teltholderes boder, 
restauranter og forlystelser. Udviklingen er gået mod mere ordnede forhold, 
jo længere op mod vor tid vi kommer, men det er stadig denne fragmenterede 
model, Bakken drives efter.</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/klummer_ibyen/koebenhavneriet/ECE2648257/reportage-korsbaek-paa-bakken-er-sindssygt-godt-gennemfoert/">Reportage: Korsbæk på Bakken 
er sindssygt godt gennemført</a></p><p>
Det er i høj grad det, det giver stedet dets kantede karakter. Stilen er op 
til de enkelte teltholdere og svinger fra det yndigt nostalgiske til det 
grimme, slidte og vulgære, med dunkende dance ud af højttalerne og et 
farveskema som en brækklat med konfetti i. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/korsb_k_4_933002y.jpg" alt="" border="0"/><span class="caption"><span class="f-img-caption">Genskabt. 
</span>Husfacaderne er flot realiseret. Foto: Finn Frandsen</span></span></p><p>
Det er ikke et mix for de sarte, men det er, hvad det er: Det er autentisk. 
</p><p>
Men det er også den gamle skole. Den nye skole er den, vi kender fra 
Disneyland: temaparken. Hvor hele området planlægges og strømlines efter 
temaer, med store permanente installationer. Man opbygger ’verdener’, man 
kan træde ind i og lade sig opsluge af, mens konstante tilbud om mad og 
merchandise popper op omkring en. Med den tilgang har Bakkens nærmeste 
konkurrent, Tivoli, moderniseret sig selv over de seneste år. 
</p><h3>
Varnæs bor til højre, Skjerns til venstre 
</h3><p>
Nu prøver Bakken at gøre lidt af det samme med ’Korsbæk’. Vi træder lige ind 
på scenen: på Algade, hvor Varnæs bor til højre, Skjerns til venstre, banken 
ret for og grisehandleren lidt ude bagved. Alle huller er fyldt ud med de 
helt rigtige detaljer: silkestrømper, Salmonsens konversationsleksikon, 
Madam Blå og flere af de originale møbler fra filmsettet. Ja, ’Korsbæk på 
Bakken’ er født til at blive en helligdom for ’Matador’-fans, og 
grisehandlerens lokum er det alter, vi knæler ved. 
</p><div class="art-quote article-box">
<p class="quote"/>
<blockquote>
<p class="quote-txt">
Er der andet spændende ved 'Korsbæk på Bakken' end det faktum, at det, som 
ellers kun har eksisteret som fiktion, nu findes som fysisk virkelighed? 
Nej, det er der ikke
</p>
</blockquote>
</div><p>
Nadveren kan indtages overalt, for det er grundlæggende det, ’Korsbæk på 
Bakken’ er: et restaurationsområde. Man kan ikke som sådan <i>prøve</i> 
noget, men man kan spise på Postgaarden eller Jernbanerestauranten. Og så 
kan man ved forudbestilling komme til middag hos Varnæs, Laura eller 
Kathrine. Eller booke en rundvisning for 100 kroner og shoppe lidt 
bagerbrød, slagtervarer eller ’Matador’-souvenirs.</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/korsb_k_1_932998y.jpg" alt="" border="0"/><span class="caption"><span class="f-img-caption">Postgaarden. 
</span>Hvis man har lyst, kan man nyde et måltid på Postgaarden. Foto: Finn Frandsen</span></span></p><p>
Der er ikke en finger at sætte på udførelsen. De kommercielle funktioner er 
flettet fint sammen med tematikken, undtagen et sted: At lade afholdsmanden 
Mads Skjerns dametøjsbutik blive til en bar med fadølshaner og Havana Club 
på hylden er et eksempel på, hvordan temaparkmetoden nogle gange kan vride 
et koncept til det pinlige. 
</p><p>
Bakken må, som alle andre kulturinstitutioner, forny sig. En ny 
dødsangst-fremkaldende adrenalinforlystelse gør det ikke alene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1977502/korsbaek-bliver-genskabt-nord-for-koebenhavn/">Korsbæk bliver genskabt nord 
for København</a></p><p>
Og ’Korsbæk på Bakken’ er flot realiseret, ingen tvivl om det. Den umiddelbare 
succes synes også sikker: Sjældent har jeg set så henførte ansigtsudtryk som 
hos de gæster, der sad til bords på Postgaarden. 
</p><p>
Men den autenticitet, som resten af Bakken skylder sin charme, den er slagtet. 
’Korsbæk’ er den rene overflade, en kopi af en kopi. Sådan en giver ikke 
oplevelser, der stikker ret dybt i sjælen. 
</p><h3>
En kollektiv erindringsforskydning 
</h3><p>
Er der andet spændende ved ’Korsbæk på Bakken’ end det faktum, at det, som 
ellers kun har eksisteret som fiktion, nu findes som fysisk virkelighed? 
Nej, det er der ikke. 
</p><p>
Men hvad det faktum <i>gør</i> ved os, er faktisk ret interessant: At 
bevæge sig rundt i ’Korsbæk på Bakken’ er en kollektiv 
erindringsforskydning, der udfolder sig nu og her. Så magtfuld er den 
tredimensionelle oplevelse, at vi glemmer, at byen er fiktion. 
</p><p>
Da jeg stod i grisehandlerens lille stue, trådte en dame ind, og ved synet af 
briksen i hjørnet sagde hun: »Det var der, Mads sov den første nat i 
Korsbæk!«. Og i køkkenet udbrød en anden kvinde: »Det er jo præcis, som vi 
husker det!«.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00933/korsb_k_2_933000y.jpg" alt="" border="0"/><span class="caption"><span class="f-img-caption">Fjendebilleder. 
</span>Grisehandler Larsens lokum. Foto: Finn Frandsen</span></span></p><p>
Det bliver den endelige kanonisering af ’Matador’, ikke som et kulturhistorisk 
produkt, men som danmarkshistorie: Det er en fortid, vi kan blive enige om, 
fordi vi har set den på tv. 
</p><p>
På den måde bliver ’Korsbæk på Bakken’ mere virkelig end virkeligheden. Og den 
bliver også et monumentalt falsum, som vi kun er alt for glade for at lade 
os synke ned i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1982709/smugkig-saadan-kommer-mini-korsbaek-til-at-se-ud/">Smugkig: Sådan kommer 
mini-Korsbæk til at se ud</a></p><p>
For mellemkrigs- og besættelsestiden er perioder, der kan tolkes og forstås på 
mange forskellige måder. Men der er kun én fremstilling af Korsbæk, der er 
den rigtige. Hvor er det bekvemt. Hvor er det rart. 
</p><p>
Skal man klandre eller hylde Torben Træsko for at have skabt sådan en 
erindringstransformator? For at have opfyldt vores store, ubevidste ønske 
om, at fortiden kan forstås ved at se en tv-serie på 32 afsnit? 
</p><p class=" bl-elem">
Jeg konstaterer bare, at det sker, og synes, at den villighed, vi kaster os ud 
i erindringsforskydningen med, er mere end en smule skræmmende. 
</p>	
</div>

</div></body></html>
