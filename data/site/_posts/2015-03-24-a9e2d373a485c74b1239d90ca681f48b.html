---
layout:     post
title: 	    "Provinsborgmestre kritiserer: Vi får flest flygtninge"
post_author:	    
post_date:	    Tue, 24 Mar 2015 23:34:28 +0100
post_site:	    politiken.dk 
post_link:	    http://politiken.dk/indland/ECE2602820/provinsborgmestre-kritiserer-vi-faar-flest-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Provinsen skal i 2015 integrere langt flere flygtninge end hovedstadsområdet, 
og det får nu flere borgmestre på barrikaderne, skriver Jyllands-Posten 
onsdag.
</p><p>
Set i forhold til indbyggertal har de øvrige regioner fået tildelt to til tre 
gange så mange flygtninge som Region Hovedstaden.
</p><p>
Og mens en række ø- og udkantskommuner skal huse flest, skal København og 
flere omegnskommuner ikke tage imod en eneste af de anslået 12.000 
flygtninge, som får opholdstilladelse i år.
</p><p>
»Hovedstaden burde løfte fuldstændig på lige fod med alle andre, når vores 
regering har besluttet, at vi skal lukke dørene op«, siger Hans Ejner 
Bertelsen, Venstre-borgmester i Morsø Kommune, til avisen.
</p><p>
Samsøs borgmester, Marcel Meijer (S), ser fordelingen af flygtninge som et 
udtryk for, at Hovedstaden 'gang på gang favoriseres'.
</p><p>
»Det er ikke retfærdigt«, siger han til Jyllands-Posten.
</p><p class=" bl-elem">
Også blandt landets store kommuner er der kritik af, at København ikke skal 
tage imod flygtninge.
</p>	
</div>
</div></body></html>
