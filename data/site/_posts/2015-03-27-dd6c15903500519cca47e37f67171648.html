---
layout:     post
title: 	    "Europæiske piloter raser over »alvorligt brud på fundamentale« efterforskningsregler"
post_author:	    
post_date:	    Fri, 27 Mar 2015 10:10:30 +0100
post_site:	    politiken.dk 
post_link:	    http://politiken.dk/udland/ECE2606365/europaeiske-piloter-raser-over-alvorligt-brud-paa-fundamentale-efterforskningsregler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Siden den franske anklagemyndighed i Marseille i går på et pressemøde pegede 
på, at andenpiloten tilsyneladende var skyld i Germanwings-flykatastrofen, 
der i tirsdags kostede 150 mennesker livet, har al opmærksomheden samlet sig 
om den 27-årige tyske statsborger. 
</p><p>
Naturligt nok, kan man indvende, eftersom den franske anklager på pressemødet 
utvetydigt sagde, at det ser ud til, at andenpiloten ville »ødelægge flyet«. 
</p><div class="art-quote article-box">
<p class="quote"/>
<blockquote>
<p class="quote-txt">
Det handler først og fremmest om at forhindre fremtidige katastrofer, både for 
piloter og folk, der rejser med fly - også mere end at fastslå, hvem der har 
ansvaret
</p>
<p class="sender">
European Cockpit Association i en pressemeddelelse 
</p>
</blockquote>
</div><p>
Men ifølge European Cockpit Association (ECA), der er paraplyorganisation for 
de europæiske pilotforeninger og repræsenterer flere end 38.000 europæiske 
piloter, er det alt for tidligt at drage den konklusion, skriver 
organisationen i en pressemeddelelse, hvor de i hårde vendinger kritiserer 
efterforskningen af flystyrtet. </p><p>
»Vi er klar over, at mange fakta peger i retning af én bestemt teori til at 
forklare denne begivenhed. Men der er stadig en lang række ubesvarede 
spørgsmål«, skriver organisationen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: 
Andenpiloten fløj ind i bjergside med vilje</a></p><p>
»Det handler først og fremmest om at forhindre fremtidige katastrofer, både 
for piloter og folk, der rejser med fly - også mere end at fastslå, hvem der 
har ansvaret«, skriver man videre. 
</p><p>
Dansk Pilotforening er blandt ECA’s medlemmer, der blandt andet forhandler om 
flysikkerhed på europæisk niveau med EU. 
</p><h3>
Alvorligt brud på reglerne 
</h3><p>
På pressemødet med den franske anklagemyndighed i går kom det frem, at 
andenpiloten var alene og ved fuld bevidsthed i cockpittet, da flyet bragede 
mod bjergsiden i de franske alper. 
</p><p>
Det kom ligeledes frem, at kaptajnen tilsyneladende har kæmpet for at komme 
ind i cockpittet indtil det sidste. Ifølge meldingerne har han både banket 
og sparket på cockpitdøren for at få den åbnet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/">Mystik om låst cockpitdør: 
Nødkode kan tvinge dør op, selv om pilot er besvimet</a></p><p>
Det afslører lydoptagelser fra de sidste minutter i cockpittet, der er bevaret 
i den sorte boks. 
</p><p>
I dag skriver den tyske avis Bild endda, at kaptajnen brugte en økse i 
forsøget på at forhindre tragedien. 
</p><p>
I går begyndte politi så at ransage andenpilotens bopæle - med alverdens 
medier lige i hælene. Og ifølge ECA er der, siden katastrofen indtraf i 
tirsdag, sket adskillige og kritisable fejl i forbindelse med 
efterforskningsarbejdet. 
</p><p>
»Vi understreger behovet for en fordomsfri, uafhængig efterforskning i 
forbindelse med arbejdet for at finde frem til, hvad der udløste denne 
ulykke. Lækagen af CVR-data (lydoptagelserne fra cockpittet, red.) er et 
alvorligt brud på fundamentale og internationalt accepterede regler for 
ulykkesefterforskning«, skriver de europæiske piloter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2605935/flykatastrofe-faar-selskaber-til-at-aendre-cockpit-regler/">Flykatastrofe får selskaber 
til at ændre cockpit-regler</a></p><p>
De kræver nu, at motivationen for og konsekvenser af denne lækage nu bliver 
undersøgt. 
</p><h3>
Andenpiloten blev hædret for sine flyvefærdigheder – og satte sin uddannelse 
på pause 
</h3><p>
Imens spekuleres der i medierne i, hvad der kan have drevet andenpiloten til 
angiveligt at være skyld i 150 menneskers død. 
</p><p>
Det har ført til, at det er kommet frem, at manden, der blev ansat i Lufthansa 
i 2013, i to måneder afbrød sin uddannelse. Det er endnu ikke fra officielt 
hold blevet forklaret, hvad der lå bag den pause. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2605412/lufthansachef-andenpilot-var-fit-for-flying/">Lufthansachef: Andenpilot var 
'fit for flying'</a></p><p class=" bl-elem">
Andenpiloten er tidligere blevet hædret for sine flyvefærdigheder af den 
amerikanske flymyndighed. Han havde angiveligt 630 timers flyveerfaring som 
andenpilot. 
</p>	
</div>
</div></body></html>
