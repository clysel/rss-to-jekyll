---
layout:     post
title: 	    "Østergaard: Græsk gældskrise rammer Danmark"
post_author:	    
post_date:	    Tue, 17 Feb 2015 17:41:55 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2550501/oestergaard-graesk-gaeldskrise-rammer-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Grækenland og EU er ikke kommet en milimeter tættere på at enes om en 
redningsplan for landet. 
</p><p>
Det står klart, efter at et nyt krisemøde mellem eurolandenes finansministre 
endte i ingenting i aftes. 
</p><p>
Den voksende usikkerhed om grækernes fremtid rammer Danmark. Det mener 
økonomiminister Morten Østergaard, som netop er blevet briefet om sagen på 
et møde i Bruxelles. 
</p><p>
»Det angår os alle sammen, fordi det er en kilde for ustabilitet. Jeg håber, 
at grækerne er i stand til at få skabt momentum i forhandlingerne, så man 
kan komme videre«, siger Morten Østergaard og fortsætter: 
</p><p>
»Usikkerhed i eurozonen påvirker altid Danmark«. 
</p><h3>
Grækenland er uden livline fra 1. marts
</h3><p>
Eurolandene forsøger at enes med Grækenland om at forlænge en pakke af lån fra 
EU, som holder det gældsplagede land oppe, mod at grækerne til gengæld 
gennemfører besparelser, så landet kan nedbringe gælden. Sker det ikke, 
udløber lånene ved månedens udgang. 
</p><p>
Grækenland har imidlertid fået en ny regering i sidste måned, som blev valgt 
på løfter om at frigøre Grækenland for EU's krav om besparelser. Siden da 
har den nye græske regering afvist at indgå nogen aftale med EU, hvor 
sparekravene er med. 
</p><p>
Efter sammenbruddet i forhandlingerne i aftes, gør de 18 andre eurolande 
klart, at det nu er op til Grækenland, om der skal findes en løsning. 
</p><p>
»Vi kan ikke tvinge dem, og vi vil ikke bede dem. Det er i virkeligheden op 
til Grækenland. Men vi er klar til at forhandle – også i løbet af de næste 
dage«, siger Hollands finansminister, Jeroen Dijsselbloem, som leder 
eurogruppens forhandlinger om Grækenland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2549538/graesk-minister-der-skal-nok-komme-en-aftale/">Græsk minister: Der skal nok 
komme en aftale</a></p><p>
Morten Østergaard er på linje med sin hollandske kollega. 
</p><p>
»Det er åbenbart, at det er grækerne, som har serven nu. Blot fordi de har 
fået en ny regering, har hverken udfordringer eller forpligtelser ændret 
sig. Det er nu op til dem at finde en vej«, siger Morten Østergaard. 
</p><p>
Han understreger, at det ikke er Danmarks rolle at blande sig i 
forhandlingerne, fordi de foregår i eurosamarbejdet, som Danmark ikke 
deltager i. 
</p><h3>
Frustation over Grækenland vokser
</h3><p>
Igennem de seneste uger er frustrationen over Grækenlands ageren vokset blandt 
flere af de 18 andre eurolande. EU har ydet lån på 1.800 milliarder kroner 
til Grækenland, efter at landet fra 2010 kom i alvorlige økonomiske 
problemer. Her stod det blandt andet klart, at mange grækere ikke betaler 
skat, og at landets myndigheder i årevis havde sminket tallene for landets 
økonomi. 
</p><p>
Stemningen er ikke blevet bedre af, at den nye græske regering nu strøer om 
sig med kontroversielle kommentarer om de andre EU-lande. Blandt andet har 
Grækenland krævet erstatning af Tyskland for Anden Verdenskrig og meddelt, 
at Grækenland bare kan låne penge af Rusland eller Kina, hvis de europæiske 
lande ikke dropper sine sparekrav til landet. 
</p><p>
Eurogruppen giver nu Grækenland frem til på fredag til selv at bede om 
forlængelse af lånene, oplyser Jeroen Dijsselbloem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2549391/euro-ministre-afslutter-graesk-krisemoede-i-utide/">Euro-ministre afslutter græsk 
krisemøde i utide</a></p><p>
Mens alle andre regeringers ministre efterhånden virker sammenbidte, når de 
taler om Grækenland, så insisterer den græske finansminister, Yanis 
Varoufakis, stadig på, at en løsning er lige inden for rækkevidde. Han 
kalder de seneste ugers konstante sammenbrud i forhandlingerne for 
indledende uenigheder. 
</p><p>
»I Europa ved vi, hvordan vi taler os frem til en god og værdig løsning efter 
indledende uenigheder«, sagde Yanis Varoufakis tidligere i dag. 
</p><h3>
Østergaard: Grækerne må gøre, hvad andre har gjort
</h3><p>
Står det til den danske økonomiminister, bør grækerne dog snart indse, at de 
selv er nødt til at bidrage til den løsning. 
</p><p class=" bl-elem">
»Uanset at det ikke er, hvad græske ører helst vil høre, så ønsker ingen af os 
at være i vores græske kollegas sko. Der er dyb forståelse for, at landet er 
i en svær situation. Men der er også en anerkendelse af, at andre har været 
i samme situation, og de er kommet igennem, blandt andet ved at leve op til 
de forpligtelser, som Grækenland nu også skal leve op til«, siger Morten 
Østergaard. 
</p>	
</div>
</div></body></html>
