---
layout:     post
title: 	    "Portræt: Højrefløjens førstemand risikerer at tabe på torsdag"
post_author:	    
post_date:	    Mon, 04 May 2015 21:55:53 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2653570/portraet-hoejrefloejens-foerstemand-risikerer-at-tabe-paa-torsdag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
<p>
<b>Fakta:</b> <a href="http://politiken.dk/udland/fokus_int/britiskvalg/ECE2652214/baggrund-saadan-har-storbritannien-forandret-sig-under-cameron/">Sådan har Storbritannien forandret sig 
under Cameron</a> 
</p>
</div>
</div>
<div class="art-fakta article-box">
<h4 class=""/><p>Nigel Farage </p><p>Blå bog</p>
<div class="fakta-body" data-buildingblock="embedded_factboxlink">
<p><b>Medstifter af Ukip</b> i 1993.</p><p>Børsmægler. Oprindelig konservativ, men meldte sig ud i protest over Maastrichtaftalen. <b>Partileder </b>2006-09 og igen siden 2010. Medlem af Europaparlamentet siden 1999. </p><p>Stiller op i South Thanet til valget. Gift med tyske Kirsten Mehr. </p><p class=" bl-elem">Parret har to børn. Er ivrig fisker.</p>
</div>
</div><p>
Han blev sidste år kåret af Sunday Times som Storbritanniens mest 
indflydelsesrige mand på den politiske højrefløj. 
</p><p>
Ukip’s partileder rykkede op fra en andenplads fra året før og slog dermed 
premierminister David Cameron på målstregen med sin tæft for at styre den 
offentlige debat præcis derhen, hvor han ønsker, den skal være. 
</p><p>
Uanset om de britiske vælgere havde lyst til at diskutere spørgsmålet om EU 
eller ej, så har Nigel Farage været særdeles ferm til at sørge for, at de 
gjorde det. 
</p><p>
Det i en sådan grad, at premierminister David Cameron følte sig nødsaget til 
at love en folkeafstemning til den britiske befolkning i 2017. 
</p><p>
Ikke at det har fået den 48-årige Farage til at slappe af. 
</p><p>
Han har flere gange erklæret, at han hverken stoler på eller bryder sig det 
mindste om David Cameron. Tanken om at kunne indgå i en konservativ 
koalition har han på det skarpeste afvist. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er ikke til salg, og det er Ukip heller ikke 
</p>
<p class="sender">
</p><p class=" bl-elem">Nigel Farage om tanken om at samarbejde med Cameron</p> 

</blockquote>
</div><p>
»Jeg er ikke til salg, og det er Ukip heller ikke«, har han sagt.</p><p>
Farage er blevet et brand. Manden, der med sin åbenlyse foragt for det, han 
kalder »politisk korrekthed«, både ryger og drikker fadøl foran dem, der 
gider at se på det. 
</p><p>
For mange vælgere virker det mere autentisk end både Cameron og Milibands 
tilsyneladende iscenesatte kampagner. Manden, der tør sige det, de andre 
politikere formulerer alt for diplomatisk. 
</p><h3>
En børsmægler af folket 
</h3><p>
Den tidligere børsmægler har haft held til at overbevise mange britiske 
vælgere om, at han ikke alene er en mand af folket, men også er den sidste 
bastion, der forsvarer dem mod både alskens ondskab fra Bruxelles og senest 
i valgkampen mod skotske politikere, der forsøger at bruge deres indflydelse 
i Westminster. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2652378/portraet-selv-en-hotdog-kan-volde-cameron-problemer/">Portræt: Selv en hotdog kan 
volde Cameron problemer</a></p><p>
Læg dertil, at han gang på gang demonstrerer, at han er i stand til levere 
veldrejede citater, der ender på forsiden af aviserne. Som da han sagde om 
Europarådets præsident Herman van Rompuy: »Du har karisma som en våd karklud 
og ligner en bankassistent. Hvem er du?«. 
</p><div class="art-quote article-box">
<p class="quote"/>
<blockquote>
<p class="quote-txt">
Du har karisma som en våd karklud og ligner en bankassistent. Hvem er du?
</p>
<p class="sender">
Nigel Farage om Europarådets præsident 
</p>
</blockquote>
</div><p>
Det var en udtalelse, der efterfølgende kostede ham en klækkelig 
bøde.</p><p>
Men det ligger Nigel Farage fjernt at gå bodsgang over for Europa. Og i det 
hele taget. Selv hans egne partifæller siger, at selv om han sælger 
billetter til vælgerne, har han samtidig svært ved at lytte til andre 
stemmer i partiet og tage imod forslag til ting, der kan gøres anderledes, 
end han selv har sat sig i hovedet. 
</p><p>
Allerede i skolen noterede hans lærere sig, at Nigel havde ’personlighed’. 
</p><p>
Som partileder har han ført et parti, der af mange er blevet set som en 
samling racistiske landsbytosser, til at få overraskende opbakning ved 
Europarlamentsvalget. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a></p><p>
Ukip blev det største parti og henviste dermed Labour og konservative til en 
anden- og tredjeplads i resultatet. 
</p><p>
Det er sket med en blanding af personlig gennemslagskraft og en intern 
professionalisering af partiet, hvor de mest højtråbende og knap så 
strømlinede kandidater er blevet sorteret fra. 
</p><p>
Derfor er der forventninger til, at Farage kan transformere en 
vælgertilslutning, der har ligget på mellem 13 og 28 procent, til mandater 
ved det kommende valg. 
</p><h3>
Hænger i en tynd tråd 
</h3><p>
Hans værste modstander er imidlertid det britiske valgsystem, der favoriserer 
de store partier ved kun at tildele et enkelt parlamentsmedlem per 
valgkreds. 
</p><p>
Ukip forventes at komme på en andenplads i op mod 100 valgkredse, men det vil 
ikke afspejle sig i parlamentet. 
</p><p>
Faktisk er det ikke engang sikkert, at Nigel Farage vil vinde i den valgkreds, 
han selv har udsøgt sig i South Thanet i Kent. 
</p><p><b class="ext-link">LÆS MERE </b><a class="embeddedlink" href="http://politiken.dk/udland/fokus_int/britiskvalg/ECE2653568/nigel-farage-satser-paa-sejr-i-ramsgate/">Nigel Farage satser på sejr i 
Ramsgate</a></p><p>
For ved at annoncere, at han træder tilbage som partileder, hvis han ikke 
kommer i parlamentet, har han givet sine politiske modstandere et 
håndgribeligt mål. 
</p><p>
De seneste meningsmålinger viser, at den konservative kandidat er 2 procent 
foran Nigel Farage, og det er så smal en margin, at intet er sikkert endnu. 
</p><p>
En ting står dog rimelig sikkert, og det er, at det både for det konservative 
parti og Labour vil være en kæmpe strategisk fordel at hugge hovedet af det 
parti, der snupper vælgere fra dem begge. 
</p><p>
Det i en sådan grad, at Labour-vælgere i kredsen overvejer at stemme 
konservativt for første gang i deres liv med henblik på at holde Nigel 
Farage ude fra parlamentet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2652155/analyse-europa-frygter-sejr-til-toryerne---cameron-er-fanget-af-sine-loefter/">Analyse: Europa frygter sejr 
til toryerne - Cameron er fanget af sine løfter</a></p><p>
At Ukip-lederen er presset, har været tydeligt de seneste uger. Manden, der 
har udråbt sig selv som fortaler for politisk ukorrekthed, anklagede under 
en tv-debat BBC for at have udvalgt et særlig Ukip-fjendtligt publikum. 
</p><p>
»Selv for BBC er det et nyt lavpunkt«, klagede han, inden, han blev oplyst om, 
at tilhørerne var sammensat af et uafhængigt analyseinstitut ud fra 
sammensætningen i den britiske befolkning. 
</p><p>
Senest har Ukip truet med at melde BBC til politiet, efter at en deltager i 
den britiske version af satireprogrammet ’Ugen der gak’ sagde, at hun 
personligt havde opholdt sig mere i Nigel Farages valgkreds end ham selv. 
</p><p>
Uanset om det er sandt eller ej, så står det fast, at Nigel Farage har indledt 
slutspurten for at sætte sit aftryk på britisk politik i form af en 
parlamentsplads. 
</p><p class=" bl-elem">
Det er på en måde blot en formalitet. Debattens tone har han allerede sat. 
</p>	
</div>

</div></body></html>
