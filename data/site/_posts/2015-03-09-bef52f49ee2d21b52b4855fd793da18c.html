---
layout:     post
title: 	    "Litteraturforsker og forfatter: Jeg er feminist. Absolut"
post_author:	    
post_date:	    Mon, 09 Mar 2015 14:22:43 +0100
post_site:	    politiken.dk 
post_link:	    http://politiken.dk/kultur/boger/ECE2579315/litteraturforsker-og-forfatter-jeg-er-feminist-absolut/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mara Lee er de åbne svars forfatter. Hendes romaner, hvoraf ’Ladies’, ’Salome’ 
og snart ’Future perfect’ foreligger på dansk, kredser om seksualitet og 
magtforskydninger, om det begærende blik og om skønheden som både 
privilegium og forbandelse. Altid både-og. 
</p><p>
I kollektivromanen ’Future perfect’ følger vi brødrene Lex og Trip og pigen 
Chandra fra deres gryende ungdom i en svensk lilleby til deres mildt sagt 
farefulde færd gennem oprør, lyst og nød i bohemernes promiskuøse Paris. En 
sviretur, der koster på alle konti, og hvor de tre børns fortid af 
omsorgssvigt og dårlige forældrerelationer hænger ved. 
</p><div class="art-fakta article-box">
<h4 class="">
Blå bog</h4>
<h5>
Mara Lee</h5>
<div class="fakta-body" data-buildingblock="embedded_factboxlink">
<p><b>Svensk forfatter og oversætter.</b></p><p>
Født 1972 i Sydkorea adopteret af svenske forældre og opvokset i Skåne. 
Cand.mag. i litteraturvidenskab. 
</p><p>
Lee indledte sit forfatterskab med <b>digtsamlingen</b> ’Kom’ i 2000. I 2004 
kom ’Hendes vård’ (2004), og i 2007 debuterede hun som romanforfatter med 
romanen ’Ladies’. I 2011 udkom ’Salome’ som hun har modtaget Svenska 
Dagbladets litteraturpris og P.O. Enquists-prisen for. 
</p><p class=" bl-elem">
Mara Lee har også oversat digtsamlinger af den canadiske forfatter Anne 
Carson. Senest har Mara Lee udgivet romanen ’Future perfect’ (2014), der nu 
kommer på dansk samt sin ph.d.-afhandling i <b>skrivekunst</b> med 
titlen ’När Andra skriver'.
</p>
</div>
</div><p>
Selv om det ikke er så ligetil at udpege ofre og skurke blandt børn og voksne, 
står det dog klart, at børnene alle tre afviger fra normen i skolen og 
lokalsamfundet. Pigen Chandra er eksempelvis mørklødet og overvældende smuk, 
en afvigelse, som placerer hende i kategorien ’fejlfarvet’. I andres og egen 
optik. </p><p>
Netop det med at afvige optager Mara Lee. Ikke blot som romanforfatter, men 
også som forsker og afsender af ph.d.-afhandlingen ’När Andra skriver. 
Skrivande som motstånd, ansvar och tid’, der udkom sidste år. Og som landede 
midt i den svenske og danske litteraturdebat om identitet, køn, seksualitet 
og hudfarve. 
</p><p>
Selv om Mara Lee i telefonen fra Stockholm er helt med på, at vi skal tale om 
køn og kvindesag, bliver det hurtigt klart, at Mara Lee ikke er 
leveringsdygtig i entydige slagord. Ét spørgsmål giver hun dog et klart og 
utvetydigt svar på: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2229446/feminismen-er-et-frihedsbudskab/">Feminismen er et frihedsbudskab</a></p><p><i class=" bl-elem">Betragter du dig selv som feminist?</i></p><p>
»Ja. Absolut«. 
</p><p>
Som forsker og forfatter bevæger Mara Lee sig i den litterære verden og i 
universitetsmiljøet. Især i det sidste mærker hun stadig de gamle 
patriarkalske hierarkier knirke og knage. 
</p><p>
»De patriarkalske mekanismer i Sverige er ikke lige så åbenlyse som i mange 
andre lande, men det er ikke det samme, som at de ikke findes. I det 
litterære miljø har vi heldigvis en række stærke kvindelige stemmer, Mette 
Moestrup, Suzanne Brøgger i Danmark og hos os selvfølgelig Sara Stridsberg 
og mange andre, som er vigtige feministiske forbilleder, og som høres. Og 
når jeg selv skriver, skriver jeg selvfølgelig fra en platform, hvor jeg 
forsøger at udvide mit sprog, afprøve et andet sprog, som ikke er underlagt 
den mandlige dominans. Det er bare ikke noget, jeg går omkring og tænker på 
hele tiden«. 
</p><div class="art-quote article-box">
<p class="quote"/>
<blockquote>
<p class="quote-txt">
At tale om kvindelitteratur synes jeg er lidt ... utidssvarende. Som svar på 
spørgsmålet om, hvorvidt man så kan tale om kvindelige forfattere, ville det 
være let at svare nej
</p>
</blockquote>
</div><p>
I Politiken har vi en aktuel debat om begrebet ’kvindelige forfattere’, som 
blev anvendt i en artikel om en række forfattere fra samme generation. I en 
anden artikel brugte vores (mandlige) litteraturredaktør ordet ’feminin’ om 
en roman af Helle Helle. </p><p><i class=" bl-elem">Engang talte vi om kvindelitteratur som en genre, der afveg positivt fra 
normen: litteratur skrevet af mænd. Er det problematisk at tale om 
kvindelitteratur og ’kvindelige forfattere’?</i></p><p>
»At tale om kvindelitteratur synes jeg er lidt ... utidssvarende. Som svar på 
spørgsmålet om, hvorvidt man så kan tale om kvindelige forfattere, ville det 
være let at svare nej. Men jeg vil hellere omformulere spørgsmålet: <i>Hvornår</i> 
kan man tale om kvindelige forfattere? Jeg tror, der kan være en pointe i at 
gøre det en gang imellem. Det er ikke en mulighed, vi bare skal frasige os. 
For der er rigtig mange gange, hvor det er vigtigt at hævde sit køn. Men så 
er der de gange, hvor noget bare bliver klumpet sammen under et lidt 
tilfældigt begreb. 
</p><p>
Den norske professor Toril Moi har skrevet om, hvordan det går til, at vi 
hævder, at vi ikke er kvindelige forfattere, når vi åbenlyst bærer rundt på 
en kvindelig krop. Behovet for at benægte det opstår jo, fordi nogen har 
brugt begrebet kvindelig forfatter som en provokation. F.eks. en mandlig 
kritiker, som vil koketere, som vil formindske, som vil benytte sig af 
herskerteknikken ved at udskille os, klumpe os sammen i en eneste krop. Den 
type kvindelig forfatter vil ingen være«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2306879/feminists-erindringer-er-gedigent-underholdende/">Feminists erindringer er 
gedigent underholdende </a></p><p><i class=" bl-elem">Så er der ordet ’feminin’. Kan man bruge det ord om en bog, en film, et 
værk?</i></p><p>
»Nej, det synes jeg ikke. Det ville forudsætte, at vi havde en liste af 
egenskaber, som tilhører den kvindelige sfære eller det kvindelige som 
sådan. Men sådan forholder det sig jo ikke rigtig. Vi må være forsigtige, 
lige præcis når det gælder den type prædikater«. 
</p><h3>
Ubestemt form flertal 
</h3><p>
I sin ph.d.-afhandling, ’När Andra skriver’, opererer Mara Lee med begrebet 
’andra’ eller ’andre’ på dansk. Netop i et forsøg på at skabe et alternativ 
til ekskludrende, stigmatiserende grupperinger. I sproget, litteraturen og 
samfundet. 
</p><div class="art-quote article-box">
<p class="quote"/>
<blockquote>
<p class="quote-txt">
Mange af de kategorier, og identiteter, som er i spil for tiden, er ikke slet 
så faste og bestandige, som vi måske går og tror - de er tilfældige, og en 
gang imellem forenes de i noget fælles
</p>
</blockquote>
</div><p>
»Der findes jo allerede meget etablerede begreber afledt af ordet ’anden’. Som 
f.eks. hos Simone de Beauvoir, hvor ’den anden’ henviser til ideen om 
kvindens andethed, hendes identitet forstået som en afvigelse fra normen – 
mand (’Det andet køn’, red. ). Og vi har ’de andre’, som er en postkolonial 
benævnelse af dem, der står uden for det hvide overherredømme. Bare for at 
nævne et par. </p><p>
Når jeg bruger ordet ’andre’, ubestemt form flertal, anslår jeg en åbenhed. 
Der er netop ikke tale om en vedtaget kategori i bestemt form, men om en 
gennemtrængelig kategori. Mange af de kategorier, og identiteter, som er i 
spil for tiden, er ikke slet så faste og bestandige, som vi måske går og 
tror. De er tilfældige, og en gang imellem forenes de i noget fælles. Jeg 
kan for eksempel forenes med en 70-årig hvid konservativ mand omkring 
værdien i at prioritere dannelse højere end populærkulturel kapital. Men 
måske har jeg ikke så meget andet tilfælles med ham. Den bevægelse mellem 
fællesskab og ikkefællesskab, mellem identifikation og ikkeidentifikation, 
synes jeg er interessant. For sådan er det jo i livet – for de allerfleste, 
tror jeg«. 
</p><h3>
Utanförskap 
</h3><p><i class=" bl-elem">Nu har vi jo haft denne debat om identitetsmarkører, om at skrive fra en 
position, som er lad os sige afvigende fra den hvide, heteroseksuelle, 
maskuline norm. Og om faren for at blive fejllæst af nogen, hvis 
erfaringshorisont er meget langt fra éns egen. I en sådan samtale har man 
vel behov for kategorier?</i></p><p>
»Absolut. Som jeg sagde før: Det er meget vigtigt, at vi kan bruge disse 
kategorier strategisk. Men jeg vil ikke have, at nogen anden skal komme og 
klistre en kategori på mig. Og på den måde ekskludere mig«. 
</p><p><i class=" bl-elem">Hvis vi så fastholder den strategiske brug af kategorier lidt endnu, hvilke 
kategorier eller grupperinger er så de mest sårbare i det svenske samfund 
lige nu?</i></p><p>
»Vi har det nyliberale begreb ’utanförskap’, der omfatter mange grupper, men 
som er en arbejdsmarkedsterm – og som riskerer at bekræfte og skabe 
’utanförskap’ i vores politiske virkelighed. Ellers er ’indvandrerne’ 
selvfølgelig en sårbar kategori. Tag mig for eksempel: Jeg har hele mit liv 
set mig selv som fuldkommen svensk, lige indtil for et par år siden, da 
vores nye politiske situation forvandlede mig til en indvandrer. Med andre 
ord: Man <i>er</i> ikke en indvandrer, man bliver det. Den aktuelle 
konstruktion ’indvandrere’ bliver mere og mere polariseret. Ikke bare fra 
højrepopulistisk side, det sker på hele den politiske skala. Jeg stiller mig 
eksempelvis stærkt kritisk over for det multikulturelle budskab – men det er 
en helt anden diskussion«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2235967/svensk-forfatter-nutidens-unge-feminister-vil-have-magt-og-indflydelse/">Svensk forfatter: Nutidens 
unge feminister vil have magt og indflydelse</a></p><p><i class=" bl-elem">Men du må gerne uddybe.</i></p><p>
»Jeg synes, at den multikulturelle jasigende fremmedfetichisme er forløjet og 
opviser nøjagtig samme logik som højrepopulismen, selv om hadet er blevet 
byttet ud med kærlighed. Tilbage står ’indvandreren’, 
nøjagtig lige så tingsliggjort, en bærer af dette ’fremmede’, som enten 
ødelægger eller frelser os«. 
</p><p><i class=" bl-elem">Når du taler om din egen andethed, bl.a. i afhandlingen, handler det altså 
om, at du skiller dig ud fra den hvide svensker, fordi du er født i Korea og 
har en anden hudfarve – ligesom Chandra i ’Future perfect’?</i></p><div class="art-quote article-box">
<p class="quote"/>
<blockquote>
<p class="quote-txt">
Jeg synes, at den multikulturelle jasigende fremmedfetichisme er forløjet og 
opviser nøjagtig samme logik som højrepopulismen, selv om hadet er blevet 
byttet ud med kærlighed
</p>
</blockquote>
</div><p>
»Jeg tror egentlig, det er lidt andre positioner, jeg skriver fra«, sige Mara 
Lee og ler. »Det er lige så meget det at være en – næsten – midaldrende 
kvinde, som ikke rigtig har fulgt den normale udviklingskurve. I min 
afhandling taler jeg også en del om tid. Jeg beskriver den lineære tid som 
en norm, en forventning om et livsforløb, som vi måler os op imod. Først er 
man barn, så er man teenager, så skal man gå på universitetet, så skal man 
etablere en familie ... så skal man have en karriere, så på pension og 
endelig – goodbye! Men jeg tænker, at vi faktisk er en del, som ikke følger 
den udviklingskurve. </p><p>
Det kan skyldes, at vi har en partner, som er af samme køn, at vi ikke kan få 
børn, eller ikke må få børn, fordi man forbyder os at adoptere. Det kan også 
være, at man uddanner sig lidt sent i livet, måske får man ikke noget 
arbejde, før man er midaldrende osv. At den her forventede udvikling 
forløber skævt. Så jo, der er mange andre former for ’andethed’, som jeg 
identificerer mig med end lige den at være i en ikkehvid krop«. 
</p><p><i class=" bl-elem">Men som du selv siger, er der jo vældig mange, som ikke følger den 
tidslinje slavisk, især i storbyerne. Er det at svigte denne norm i sig selv 
nok til at opleve en følelse af andethed?</i></p><p>
»Det er selvfølgelig også en ’kvindeting’, tænker jeg. Fordi der er disse 
forventninger til moderskabet«. 
</p><p>
I ’Future perfect’ har pigen Chandra det rigtig svært med sin mor, bl.a. fordi 
hun i sit ydre føler sig meget anderledes. Men mod romanens slutning møder 
hun en kvinde, der har kendt hendes mor som ung, og som spontant siger, at 
Chandra da ligner sin mor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2548790/prisnomineret-forfatter-i-groenland-er-homoseksualitet-fortsat-et-stort-tabu/">Prisnomineret forfatter: I 
Grønland er homoseksualitet fortsat et stort tabu </a></p><p><i class=" bl-elem">Det er meget morsomt! Men måske også en hentydning til, at man kan stirre 
sig blind på sin egen ’anderledeshed’?</i></p><p>
»Det er en interessant iagttagelse. Selvfølgelig kan der findes den der kraft 
og vilje til partout at ville fremstille sig selv som anderledes. Det 
handler jo også om ungdom, at man i en vis periode i sit liv <i>vil </i>være 
noget specielt. I hvert fald noget helt andet end sin mor. Ha! 
</p><p>
Jeg vil ikke gå så vidt som til at påstå, at denne anderledeshed er universel, 
at alle føler sig som fremmede, sådan er det ikke. Men vi er jo alle 
sammensatte, også Chandra. Jo, hun bliver stigmatiseret, men på den anden 
side har hun et skønhedsprivilegium, som hjælper hende vældig meget. Og som 
bestemt kan bruges i en magtudøvelse«. Mara Lee sukker højlydt i røret. 
</p><p>
»Jeg er træt af offerpositioner. De er forfærdelig uinteressante, de må og 
skal problematiseres!«. 
</p><h3>
Det måtte eksplodere 
</h3><p><i class=" bl-elem">Hele den diskussion, I har haft om identitet, hvidhed, og hvad man kan 
tillade sig at sige i den offentlige debat, bl.a. i forbindelse med den 
iransksvenske forfatter Athena Farrokhzads kritik af Yahya Hassans 
islamkritiske digte, har den ført noget godt med sig?</i></p><p>
»Det er fantastisk vigtigt, at vi har denne diskussion. I havde den før os, 
det må man lade jer«, ler Mara Lee. »Man behøver virkelig ikke at billige 
alt, hvad der bliver sagt, men bare det, at spørgsmålene bliver stillet i 
den offentlige debat og kræver at blive besvaret, er vigtigt. Der et 
ekstremt behov for at tale om de her ting i det svenske samfund. 
</p><p>
I USA og lande som Storbritannien og Frankrig har de på grund af deres 
koloniale arv meget tidligere været tvunget til at diskutere etnicitet, 
kultur og religion. Men nu kommer det til os. Og som en konsekvens af den 
farveblindhed, som vi har levet med i mange, mange år, kommer debatten som 
en eksplosion«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2576986/goer-kvindernes-kampdag-til-maendenes/">Gør kvindernes kampdag til 
mændenes!</a></p><p><i class=" bl-elem">Du taler om en farveblindhed?</i></p><p>
»Ja, det, at vi ikke har villet erkende, at det er nødvendigt også at tale om 
race«. 
</p><p>
Ytringsfriheden er den varme kartoffel overalt i verden, og efter 
terrorangrebene i Paris og København er det, som om alle har behov for at 
ytre sig om netop den. Også så massivt, at man kan bliver helt træt. 
Alligevel er det svært ikke at prøve at aflokke Mara Lee, der beskæftiger 
sig så intenst med identitet og kultur, en kommentar. 
</p><p><i class=" bl-elem">Kan du se, hvordan vi kommer videre?</i></p><p class=" bl-elem">
»Det, vi ser, er en opvisning i det demokratiske paradoks. Alle vores 
forskellige rettigheder flyver gennem luften: ytringsfrihed, retten til ikke 
at blive diskrimineret osv., og hvis en part insisterer på sin ret, får det 
i yderste konsekvens indflydelse på den andens ret. Det er selve den 
demokratiske idé, som arbejder, det er virkelig <i>democracy in its 
making!</i> Det er ikke mærkeligt, at det sker, det mærkelige er, at folk 
tror, der findes en løsning, et svar, for det gør der ikke. Demokrati er 
noget, der hele tiden må forhandles. Den demokratiske idé har været 
udfordret længe, men det er ligesom nu, det gælder, nu, alle holdninger 
afprøves. Og nu vi må bevise, at vi lever i et demokratisk samfund. Det er 
både skræmmende og vildt spændende«. 
</p>	
</div>
</div></body></html>
