---
layout:     post
title: 	    "Tidslinje: 77 år med den forkætrede kemigigant Cheminova"
post_author:	    
post_date:	    Sat, 25 Apr 2015 09:15:11 +0200
post_site:	    politiken.dk 
post_link:	    http://politiken.dk/oekonomi/ECE2641953/tidslinje-77-aar-med-den-forkaetrede-kemigigant-cheminova/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1938:</b> Cheminova blev grundlagt i Måløv ved København. 
</p><p><b>1944:</b> Virksomheden blev omdannet til et aktieselskab. Siden har 
hovedaktionæren været Aarhus Universitets Forskningsfond. I Måløv førte 
Cheminovas udledning af giftstoffer til, at man mange år senere måtte lukke 
drikkevandsboringer samt oppumpe og rense grundvandet i området vest for 
København. 
</p><p><b>1953:</b> Cheminova flytter fra Måløv til Harboøre Tange. Giftaffald dumpes 
ved høfde 42 frem til 1962. 
</p><p><b>1961:</b> Landbrugsministeriet deponerer 40 ton sprøjtemidler ved høfde 42. 
</p><p><b>1964:</b> Rav-Aage går på stranden, hvor der ligger mange døde fisk. 
Sundhedsstyrelsen finder giften bladan i fiskene. 
</p><p><b>1969:</b> En asfaltkappe lægges over depotet ved høfde 42. 
</p><p><b>1981:</b> I løbet af sommeren sendes flere tusinde ton giftaffald fra 
depotet til en saltmine i Tyskland. Erhvervsfiskeri forbydes i området. 
</p><p><b>1984:</b> Miljø-og energiministeriet anlægger sag mod Cheminova. 
</p><p><b>1987:</b> Cheminova frifindes ved Vestre Landsret. Blandt andet med 
henvisning til at myndighederne havde deponeret eget affald i depotet. 
</p><p><b>2000:</b> En storm skaber ny udsivning. Amtet og Miljøministeriet beslutter 
at indkapsle kernen i depotet med en spunsvæg af stål. Prisen er 24 mio. kr. 
</p><p><b>2006:</b> Væggen bankes 15 m ned i sandet og forventes at kunne holde til 
2021. 
</p><p><b>2011:</b> Region Midtjylland og Miljøstyrelsen tester metode til oprensning 
ved høfde 42. Det anslås, at oprydningen kommer til at koste 250 millioner 
kroner. 
</p><p><b>2013:</b> Stormen Bodil gnaver af stranden omkring høfde 42. 
</p><p><b>2014:</b> Oprydningen udskydes til 2019. I september sælges Cheminova for 
8,5 milliarder kroner til amerikanske FMC Corporation. 
</p><p class=" bl-elem"><b>2015:</b> I den kommende uge afholdes generalforsamling i Auriga, der ejer 
Cheminova. Her bliver salget til amerikanerne endeligt konfirmeret. Men 
Aarhus Universitets Forskningsfond har stillet forslag om, at 125 millioner 
kroner af salgssummen indgår i en ny fond, som skal genoprette naturen på 
Harboøre Tange. 
</p>	
</div>

</div></body></html>
