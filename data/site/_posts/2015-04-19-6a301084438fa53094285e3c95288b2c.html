---
layout:     post
title: 	    "Et ekstra gear: Amstel Gold Race ser noget nemmere ud på tv"
post_author:	    
post_date:	    Sun, 19 Apr 2015 10:00:13 +0200
post_site:	    politiken.dk 
post_link:	    http://politiken.dk/sport/cykling/ECE2633948/et-ekstra-gear-amstel-gold-race-ser-noget-nemmere-ud-paa-tv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Brostenene og de fleste af brostenskrigerne får omsider lidt hvile – 
førstnævnte i et helt år, mens mange af de sidstnævnte ryttere strækker ben 
og lader de efterhånden godt flade batterier op til anden del af sæsonen. Et 
udpluk vælger dog også lige at tage Amstel Gold Race med – bakkerne passer 
fint til ’punchy’ typer, som også klarer sig godt i for eksempel Flandern 
Rundt. 
</p><p>
Og så er der måske en håndfuld, som forsøger sig med fire på stribe i form af 
Flandern, Roubaix, Amstel, og Liège. Ellers er det folk, som selvfølgelig 
har forberedt sig gennem vigtige løb; løb som dog i min verden klart er 
blevet overskygget af ’Flanderns smukkeste’ og ’Helvedet i Nord’. 
</p><p>
Amstel Gold Race har altid været et løb med visse favoritter, som til så mange 
andre løb, men efter et kig på startlisten, så føler jeg mig næsten 
nødtvunget til at nævne de første 30 potentielle vindere. Kombinationen af 
endagsspecialister og etapeløbsryttere er nok et meget kvalificeret bud på, 
hvorfor det er sådan. 
</p><p><b class="ext-link">Kaptajn Valgren før klassiker:</b><a class="embeddedlink" href="http://politiken.dk/sport/cykling/ECE2633312/kaptajn-valgren-foer-klassiker-jeg-starter-som-egoist/">Jeg starter 
som egoist</a></p><p>
Desuden er der ganske enkelt også flere løb/etaper, der minder mere om Amstel 
end om Roubaix, hvilket betyder en bredere skare af kompetente væddeløbere. 
</p><div class="art-fakta article-box">
<h4 class="">
Om skribenten</h4>
<div class="fakta-body" data-buildingblock="embedded_factboxlink">
<p><b>Brian Vandborg</b> kommenterer aktuelle begivenheder i cykelsporten. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/STUDIE_Brian_Vandbo_925928k.jpg" alt="" border="0"/></span></p><p><b>Som professionel cykelrytter</b> deltog Brian Vandborg bl.a. i Tour de 
France, Giro d’Italia, Vuelta a España, OL og VM. Resultatmæssige 
højdepunkter er to danske mesterskaber og en fjerdeplads ved VM i 
enkeltstart. 
</p><p class=" bl-elem"><b>Efter cykelkarrieren</b> er Brian Vandborg gået i gang med uddannelsen 
international business på CBS. Sideløbende fungerer han som ekspert på TV 2, 
arbejder freelance med cykelrejser hos Peleton og skriver i Politiken. 
</p>
</div>
</div><p>
For mange af dem har opbygningen mindet meget om den måde, brostensheltene har 
forberedt sig på – blot gennem andre og for dem mere relevante løb; og så 
lige med to ugers forsinkelse. Opskriften har altså været: Opbyg grundformen 
over vinteren, løb fra start februar med trappelignende forbedringer i 
formen, ’peak’ medio/slut april. </p><p>
Og så er der enkelte, som har startet sæsonen en del senere, med forhåbningen 
om at være ’ret god’ her, men alligevel have så meget tilbage i tanken, at 
Giroen kan køres uden slatne ben fra dag et. 
</p><p>
Denne kunst – det der med at time og tilrettelægge formen så præcist – er 
noget, jeg vel kun er lykkedes med fire-fem gange i min tiårige karriere. 
Det, at man føler sig ret presset i løbet af foråret, men egentlig mener, at 
forberedelserne har været i orden, og at træningsmængden ikke har fejlet 
noget: 
</p><p>
Skal jeg træne lidt hårdere mellem løbene og lige skynde mig at komme i form? 
Skal jeg bare slappe af nu efter at have givet kroppen de tiltrængte tæsk – 
og så er den der!? Skal jeg bare ringe og sige, at jeg er syg? – Chef, jeg 
kan desværre ikke komme på arbejde i dag! Med andre ord: Jeg er dybt 
imponeret over at se de samme ryttere perfektionere denne kunst år efter år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2633946/cauberg-specialisten-er-fyldt-med-selvtillid/">Vinder er fyldt med selvtillid</a></p><p>
Ruten har varieret en del gennem årene. Her er ruteplanlægningsprocessen: 
Arrangørerne måler samtlige højdedrag i hele Holland – ’survival of the 
tallest’; og efterfølgende udfordrer de hinanden i at finde den rute med 
flest sving, flest parkerede biler på vejen, flest trafikkøer samt mindste 
areal brugt per løbskilometer. 
</p><div class="art-quote article-box">
<p class="quote"/>
<blockquote>
<p class="quote-txt">
34 kategoriserede bakker er der blevet plads til i årets udgave af 'Tour of 
the Roundabouts', som Robert Millar kaldte det
</p>
</blockquote>
</div><p>
34 kategoriserede bakker er der blevet plads til i årets udgave af ’Tour of 
the Roundabouts’, som Robert Millar kaldte det. Historien har egentlig ikke 
ændret sig det store siden i søndags – med sine 258 kilometer er både 
distancen og den dertilhørende tid i sadlen meget lig den til Flandern og 
Roubaix. </p><p>
Den anden lighed er, at favoritterne lader vente på sig –og endda endnu 
længere denne gang. Udskilningen sker derfor også lidt senere og lidt 
langsommere. Positionskampen og de smalle veje er tredje lighed. 
Positionskampen og stresseriet begynder også lidt senere i Amstel og er en 
anelse mindre voldsomt. Daniel Moreno på 56 kilo skubber bare ikke så hårdt 
som en André Greipel, basta! 
</p><p>
Afslutningen omfatter nok en gang det famøse Cauberg. Som de seneste to år, så 
er målet flyttet to kilometer længere frem fra toppen. 700-800 meter med 
cirka 10 procent – eller 1.400 meter med 5 procent, alt efter hvorfra der 
måles, er altså nok til at skabe en forskel. 
</p><p>
Omvendt er de to kilometer fra toppen til mål også nok til at hente ti 
sekunder ind på folk, især hvis der er modvind. 
</p><p>
Og ja, på tv ser Cauberg da ret overkommeligt ud. Og det skulle da også være 
muligt for folk i alle aldre og størrelser at cykle op ad den. Men prøv at 
køre seks og en halv time med 33 indlagte bakkespurter på to til fem 
minutter, og slut så af med at køre en stående spurt på to minutter. Værsgo, 
jeg insisterer! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2633917/bjarne-riis-arvtager-spaendt-paa-debuten-i-det-fineste-selskab/">Bjarne Riis' arvtager spændt 
på debuten i det fineste selskab</a></p><p>
At løbet, som så ofte, ser nemmere ud på tv, end det i virkeligheden er, 
kender jeg alt til. Dårlig positionering og dieselmotor frem for 
eksplosivitet er den vindende opskrift på smerte. Tilsætter du syv timer 
efterfulgt af to belgiske kraftkarle af et par bajere, så har du et styks 
Brian Vandborg lige så stivbenet og beruset som den legendariske butler 
James fra ’90-års fødselsdagen’. 
</p><p>
Hollænderne har ikke haft en vinder siden Erik Dekker i 2001, og de har heller 
ikke den helt store favorit i år. Bauke Mollema har dog traditionelt set 
gjort det godt her, og formen ser ud til at være der. Samtidig er der også 
Hollands nye altmuligmand, Tom Dumoulin, der lige har vundet den afgørende 
og bakkede enkeltstart i Baskerlandet Rundt. 
</p><p>
Det er netop den kombination, han – og andre ryttere, som vil komme til kort 
over for en Michael Matthews i en eventuel spurt – skal benytte sig af for 
at komme alene til mål. Netop Michael Matthews har vist sig yderst holdbar 
de seneste par år, og skulle der komme en større flok til mål, så er han 
uden tvivl det bedste bud på en sejrherre. Orica-GreenEDGE har i det hele 
taget et skræmmende hold med blandt andre Simon Gerrans, som på den ene side 
lige er kommet tilbage efter skader og på den anden side besidder en sjælden 
evne til at finde rytmen og kræfterne, når han har bestemt sig for det. BMC 
er det andet store favorithold, og selv om Greg Van Avermaet i storform 
skulle være til start, så er det også alt eller intet for Philippe Gilbert, 
der vandt løbet sidste år. 
</p><p class="art-io-other">

</p><p/><p>
Med tre sejre i tidligere udgaver af løbet er det egentlig også fair nok. Dan 
Martin, Michal Kwiatkowski, Tony Gallopin, Alejandro Valverde, Joaquim 
Rodrigues, Enrico Gasparotto og vores egen Jakob Fuglsang tilhører alle 
favoritfeltet. Men to unge herrer ved navn Rasmus Guldhammer og Michael 
Valgren er bestemt værd at holde øje med. Michael Valgren viste til VM 
sidste år, at han kan stå distancen, og ruten passer ham glimrende. 
</p><p class=" bl-elem">
Samtidig har Rasmus Guldhammer tilsyneladende fundet sig til rette igen i 
familiære omgivelser på det danske CULT Energy Pro Cycling. Begge har de to 
danske ryttere delte kaptajnroller på deres respektive hold og kan begge 
tillade sig at drømme om top-15-placeringer. 
</p>	
</div>

</div></body></html>
