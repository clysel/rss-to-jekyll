---
layout:     post
title: 	    "Danmark kan vælge ny PMV på torsdag"
post_author:	    Steffen McGhie
post_date:	    Mon, 27 Apr 2015 13:24:36 +0000
post_site:	    ing.dk 
post_link:	    http://ing.dk/artikel/danmark-kan-vaelge-ny-pmv-paa-torsdag-175717
---
<html><body><div><section class="body">
			<p>De politiske partier bag det seneste forsvarsforlig mødes på torsdag, og på programmet er en indstilling fra Forsvarsministeriets Materiel- og Indkøbsstyrelse (FMI) til, hvilken af de fem finalister i konkurrencen, man anbefaler som Danmarks næste pansrede mandskabsvogn (PMV). Det oplyser flere kilder med indsigt i processen til Ingeniøren.</p>
			<p>Det er forligskredsen, som består af Socialdemokraterne, Radikale Venstre, Socialistisk Folkeparti, Venstre, Dansk Folkeparti, Liberal Alliance og De Konservative, der træffer den endelige beslutning om indkøbet.</p>
			
			<p>Og hvis ikke partierne har indvendinger, bliver FMI's indstilling afgørende for valget. Dermed kan det i praksis på torsdag stå klart, hvilken af de fem PMV'er, skal erstatte forsvarets snart 50 år gamle M113-mandskabsvogne.</p>
			<p>Forligskredsen skulle egentlig have haft et møde inden påske, hvor FMI skulle præsentere sin indstilling for politikerne, men forligskredsmødet blev aflyst med kort varsel.</p>
			<h2>Fem kandidater</h2>
			<p>Fem prækvalificerede producenter er fortsat med i feltet. Det drejer sig om de tre bæltekøretøjer APC G5 fra Flensburger Fahrzeugbau Gesellschaft, CV 90 Armadillo fra BAE Systems Hägglunds og Ascod fra General Dynamics European Land Systems (GDELS) samt de to hjulkøretøjer VCBI fra Nexter Systems og Piranha V, også fra GDELS.<br/>
			<aside class="plugin reference info_graphics">
			  <a class="content" href="http://ing.dk/infografik/skal-pansrede-mandskabsvogne-have-hjul-eller-baelte-167192">
			    <img src="http://ing.dk/sites/ing/files/styles/w1120_reference_illustration/public/teaser_13.png?itok=oqWg1ODg" alt=""/>  </a>
			  
			</aside><br/>
			<aside class="plugin right box">
			  Forsvarets PMV-indkøb</aside></p>
			<p><strong>Forsvaret</strong> har udsendt et udbud på pansrede mandskabsvogne (PMV’er), der skal erstatte forsvarets gamle M113-mandskabsvogne, som efterhånden har nået deres øvre grænse for opdateringer.<br/>
			<strong>Kontrakten</strong> bliver på op til fem milliarder kroner. Udbuddet omfatter køb af 360 PMV’er, men kontrakten vil indeholde en option om, at antallet kan variere fra 206 til 450 PMV’er.<br/>
			<strong>Fem prækvalificerede</strong> producenter er med i feltet, heraf tre bæltekøretøjer og to hjulkøretøjer. De fem kandidater er i 2013 blevet testet i 17 uger i forsvarets øvelsesterræn i Oksbøl.<br/>
			<strong>Følg Ingeniørens</strong> dækning på fokus-siden <a href="http://ing.dk/fokus/pmv-0">Forsvarets PMV-indkøb</a>.
			<br/>
			Konkurrencen mellem de fem kandidater rummer således også spørgsmålet om, hvorvidt Danmark skal satse på bæltekøretøjer eller hjulkøretøjer, og internt i forsvaret er linjerne angiveligt skarpt trukket op mellem tilhængerne af de to typer.</p>
			
			<p>Ifølge militæranalytiker og major Rune Hoffmann fra Center for Militære Studier ved Københavns Universitet, som har fulgt PMV-konkurrencen tæt, vil andre faktorer imidlertid blive afgørende i FMI's indstilling, herunder beskyttelsen af soldaterne og økonomien, både i form af indkøbsprisen og i form af udsigterne til industrisamarbejde i Danmark.</p>
			<p>»Det må jo klart formodes at alle de fem kvalificerede køretøjer lever op til de stillede krav. Lige nu tror jeg, at parametre som personelbeskyttelse, pris og nok også interoperabilitet spiller en større rolle end spørgsmålet om hjul versus bælter. Endvidere tror jeg, at et meget væsentligt element er projektrisiko: En høj grad af leveringssikkerhed må formodes at det få en væsentlig betydning,« siger Rune Hoffmann.</p>
			<h2>100 procent modkøb</h2>
			<p>Forsvarsministeriet og Erhvervsstyrelsen har vedtaget nye regler om forsvarsmodkøb, som betyder, at PMV-kontrakten kræver 100 procent modkøb i Danmark. Og Ingeniøren skrev sidste år, at en række danske teknologivirksomheder allerede nu er udpeget til at lukrere på den kommende milliardkontrakt. Kontrakten ventes på kort sigt at skabe mindst et par hundrede arbejdspladser, og flere virksomheder har også ambitioner om langsigtet samarbejde med de store PMV-producenter.</p>
			
			<p>Samtidig er kløften mellem de to typer af køretøjer over de seneste år blevet mindre, påpeger Rune Hoffmann.</p>
			<p>»Det har altid været antagelsen, at bæltekøretøjer klarer sig bedre i terræn end hjulkøretøjer.  Det gør de nok stadig. Men ifølge producenterne af hjulkøretøjer er der sket en stor udvikling på området. Forskellen er blandt andet blevet mindre af, at hjulkøretøjer i dag eksempelvis trækker på fire aksler. Også justeringen af luftrykket har en betydning. Jeg ved ikke, om forskellen er blevet helt udlignet; men forskellen mellem hjul og bælter er i hvert fald blevet meget mindre,« siger han.</p>
			<p>»Der hersker omvendt en antagelse om, at hjulkøretøjer i blødere missionstyper virker mindre faretruende end bæltekøretøjer på civilbefolkningen. Det har jeg imidlertid aldrig set nogen dokumentation for,« siger Rune Hoffmann.</p>
			<p>I den oprindelige tidsplan for indkøbet af PMV’er skulle man indgå kontrakt med en leverandør i løbet af første halvår 2014. Men processen er blevet forsinket på grund af de nye modkøbsregler, og FMI oplyste sidste sommer, at man i stedet forventer at indgå kontrakten i første halvår 2015.</p>
		</section>
		  </div></body></html>
