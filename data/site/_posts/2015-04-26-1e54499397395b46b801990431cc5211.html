---
layout:     post
title: 	    "Overblik: Her er det britiske valgs hovedpersoner"
post_author:	    
post_date:	    Sun, 26 Apr 2015 23:00:43 +0200
post_site:	    politiken.dk 
post_link:	    http://politiken.dk/udland/ECE2643400/overblik-her-er-det-britiske-valgs-hovedpersoner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tema: Britisk valg 2015</h4>
<div class="fakta-body" data-buildingblock="embedded_factboxlink"><p>
Læs mere om det politiske drama på </p><a href="http://palladium.lp.politiken.dk/udland/fokus_int/britiskvalg/" target="_blank">politiken.dk's 
temasite</a><p> om valget.
</p></div>
</div><p>
Kan David Cameron blive boende i premierministerens bolig i Downing Street 10, 
eller bringer Ed Miliband Labour tilbage til magten? 
</p><p>
Og hvem sidder med ved bordet, når politikken besluttes de kommende år? 
</p><p>
Begge spørgsmål er helt åbne, inden det britiske valg 7. maj. Her kan du møde 
valgets centrale personer. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Britain_Election_931077d.jpg" alt="" border="0"/><span class="caption"><span class="f-img-caption">Cameron. 
</span>Arkivfoto: Peter Macdiarmid/AP</span></span><b>David Cameron</b></p><p>
Den konservative premierminister forsøger at blive genvalgt - denne gang med 
et absolut flertal, da det har skabt enorm uro i rækkerne, at han var nødt 
til at alliere sig med Liberaldemokraterne, der er Storbritanniens eneste 
erklærede EU-venlige parti. 
</p><p>
Hvis Cameron ikke leverer et overbevisende flertal, risikerer han at blive 
fjernet som partileder. 
</p><p>
Ender han som leder af en mulig mindretalsregering vil han blive presset 
enormt af partiets højrefløj, blandt andet på spørgsmålet om EU. 
</p><p><b>Ed Miliband </b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Britain_Election_931076s.jpg" alt="" border="0"/><span class="caption"><span class="f-img-caption">Miliband. 
</span>Arkivfoto: Matt Dunham/AP.</span></span>
Labours leder forsøger at overbevise briterne om, at alt vil blive bedre med 
ham som premierminister, men meget få mennesker både i og uden for Labour 
ser ham som en karismatisk leder med forbindelse til den britiske folkesjæl. 
</p><p>
Det var formentlig en gigantisk strategisk brøler at alliere sig med 
regeringen i sagen om den skotske folkeafstemning, hvor Scottish National 
Party står til at snuppe Labourstemmer. 
</p><p><b>Nick Clegg</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Britain_Election_931079d.jpg" alt="" border="0"/><span class="caption"><span class="f-img-caption">Clegg. 
</span>Arkivfoto: Dominic Lipinski/AP</span></span>
Lederen af Liberaldemokraterne var alles darling under det seneste valg, da 
han under tv-debatten måtte høre begge sine modkandidater konkurrere om at 
sige: 'Det Nick siger!' 
</p><p>
I dag står han i spidsen for et parti, der står til at blive pulveriseret ved 
det kommende valg. Partiet har ikke kunnet levere på de for vælgerne helt 
afgørende punkter (f.eks. et dødfødt forsøg på at indføre en slags 
proportionalt demokrati), og det helt utilgivelige er, at partiet først 
lovede at der ikke ville blive rørt ved universitetsgebyrerne og 
efterfølgende gik med til at skrue lige netop disse gebyrer i vejret. 
</p><p>
Når en meget stor del af ens vælgere er studerende, koster det dyrt . 
</p><p><b>Nigel Farage</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Britain_Election_UK_931078d.jpg" alt="" border="0"/><span class="caption"><span class="f-img-caption">Farage. 
</span>Arkivfoto: Alastair Grant/AP</span></span>
UKIP har efter to suppleringsvalg fået valgte parlamentsmedlemmer i 
Westminister, og partiet har fået blod på tanden. To emner optager Farage: 
UK skal ud af EU - og det kan ikke gå hurtigt nok - og så skal porten 
smækkes i over for fremmede. 
</p><p>
Partiet står til at få kraftig fremgang, men valgsystemet vil ikke reflektere 
den reelle tilslutning. Derfor går partiet benhårdt efter bestemte 
valgkredse - i et lag på mellem 25-40, hvor der er gode chancer for at vinde 
- for at koncentrere de politiske kræfter. 
</p><p>
Farage har stor medietække og ofte held med at kapre debatten. 
</p><p><b>Nicola Sturgeon</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/Britain_Election_931082d.jpg" alt="" border="0"/><span class="caption"><span class="f-img-caption">Sturgeon. 
</span>Arkivfoto: Danny Lawson/AP</span></span>
Nicola Sturgeon i SNP (Scottish National Party) har overtaget posten efter 
Alex Salmond, der gik af som førsteminister, efter afstemningen om 
selvstændighed blev tabt i Skotland. 
</p><p>
Men han har lagt op til et gigantisk comeback når han stiller op til 
Westminister, hvor han uden tvivl vil stikke nåle i siden på den siddende 
regering for at få flere beføjelser til Edinburgh. 
</p><p class=" bl-elem">
Sturgeon er rutineret i skotsk politik og står stærkt over for et svækket 
skotsk Labour. Med de nye stemmer kan SNPs mandater blive afgørende I 
forhandlingerne efter valget. 
</p>	
</div>

</div></body></html>
