---
layout:     post
title: 	    "Ny rapport dokumenterer Boko Harams hærgen: »De dræbte 27 foran mig« "
post_author:	    
post_date:	    Tue, 14 Apr 2015 06:23:50 +0200
post_site:	    politiken.dk 
post_link:	    http://politiken.dk/udland/ECE2626713/ny-rapport-dokumenterer-boko-harams-haergen-de-draebte-27-foran-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Boko Harams forbrydelser</h4>
<div class="fakta-body" data-buildingblock="embedded_factboxlink">
<p>
Boko Haram står ifølge rapporten bag en serie af brud på menneskerettighederne 
og de internationale krigsregler. 
</p><p><b>Civile drab</b>. Boko Haram anklages for at have drabt tusinder af civile.
</p><p><b>Voldtægt. </b>Krigere fra Boko Haram menes at have udført et hav af kidnapninger, 
voldtægter og tvangsægteskaber.
</p><p><b>Børnesoldater.</b> Boko Haram rekrutterer helt unge drenge og piger 
til krig, fortæller vidner. 
</p><p class=" bl-elem"><b>Angreb på byer.</b> Rapporten kender til flere hundrede angreb udført 
af Boko Haram på hospitaler, skoler og andre offentlige institutioner.
</p>
</div>
</div><p>
En, to, tre, fire... 18-årige Alhaji Batare talte til 27, fordi han ville 
vide, hvornår det var hans tur. Hans tur til at blive slagtet af krigere fra 
den islamistiske terrorgruppe Boko Haram. 
</p><p>
»Før de kom til min gruppe, dræbte de 27 foran mig«, fortæller Alhaji Batare, 
hvis navn er opdigtet. Han gemte sig i en bunke med lig, hvilket reddede 
hans liv. 
</p><p>
En ny rapport fra menneskerettighedsorganisationen Amnesty International 
dokumenterer terrororganisationens hærgen i det vestafrikanske land Nigeria 
med voldtægter og drab i massevis. 
</p><p>
Rapporten samler brutale beskrivelser fra en lang række af de nigerianere, der 
har været vidne til terror udført af Boko Harams soldater. 
</p><p>
Der berettes om et utal af uhyrligheder: Huse, der bliver brændt ned. Civile, 
der får skåret halsen over, og offentlige steninger af personer, der ikke 
vil tilslutte sig Boko Harams radikale fortolkning af islam. 
</p><h3>
219 skolepiger har været væk i et år 
</h3><p>
Det er i dag præcis et år siden, at 279 piger blev kidnappet i byen Chibok, 
der ligger i den nordøstlige del af Afrikas mest folkerige stat. Terrorister 
fra Boko Haram angreb byen og tog pigerne med sig. Et år efter er 219 af 
pigerne stadig savnede. 
</p><p>
De forsvundne piger fik stor opmærksomhed på den globale politiske scene som 
følge af den virale kampagne #BringBackOurGirls, der blandt andet blev ledt 
an af den 17-årige pakistanske skoleelev, aktivist og vinder af Nobels 
Fredspris Malala Yousafzai. 
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2505652/boko-haram-det-begyndte-som-en-koranskole-for-de-fattige/">Boko Haram: Det begyndte som en 
koranskole for de fattige</a></p><p>
På trods af at de 279 piger har fået stor mediebevågenhed, udgør de kun en 
mindre gruppe af de mange tusinde civile i Nigeria, som ligger krop eller 
hjemegn til Boko Harams terror. 
</p><p>
Rapporten fra Amnesty International kaster således nyt lys over de brutale 
handlinger, som estimeret 15.000 krigere fra Boko Haram står bag. Blodige 
handlinger, der har sendt millioner på flugt, både internt i Nigeria og til 
nabolande som Cameron, Niger og Chad. 
</p><h3>
Børn som selvmordsbombere 
</h3><p>
19-årige Aisha har været fange hos den nigerianske terrororganisation. Hun 
blev ikke bare voldtaget gentagne gange, men også trænet af terroristerne 
til at skyde og bruge bomber i angreb på byer. 
</p><p>
»Træningen varede over tre uger efter vores ankomst. Så begyndte de at sende 
nogle af os af sted på operationer«, fortæller Aisha ifølge rapporten og 
forklarer, at hun har set mere end 50 mennesker blive dræbt. Hendes navn er 
også opdigtet af hensyn til hendes sikkerhed. 
</p><p>
Holger Bernt Hansen er professor emeritus på Center for Afrikastudier på 
Københavns Universitet. Han forklarer, at de helt unge piger bliver brugt i 
selvmordsaktioner, fordi de er svære at visitere. 
</p><p><b class="ext-link">DØDSTAL</b><a class="embeddedlink" href="http://politiken.dk/udland/ECE2610861/boko-haram-har-draebt-7300-civile-siden-sidste-aar/">Boko Haram har dræbt 7.300 civile 
siden sidste år</a></p><p>
»Boko Haram har i vid udstrækning kidnappet børn for at bruge dem som 
børnesoldater og slaver. Gang på gang har helt unge piger fungeret som 
selvmordsbombere på markeder«, forklarer Holger Bernt Hansen. 
</p><p>
Det er uvist, hvad der præcis er sket med de 219 fra Chibok, som endnu ikke er 
blevet frigivet af Boko Haram. En del af de kidnappede bliver typisk i stil 
med Aisha brugt som slaver eller børnesoldater, mens andre får til opgave at 
agere belønning for terrororganisationens krigere. 
</p><p>
»I starten troede mange, at pigerne ville blive brugt som handelsobjekter. Men 
meget tyder på, at de kidnappede piger bliver brugt som billige brude til 
krigerne«, siger Holger Bernt Hansen fra Københavns Universitet. 
</p><h3>
Konflikten eskalerede fra 2009 
</h3><p>
Boko Haram blev stiftet for mere end 10 år siden, men tog til i styrke fra 
omkring 2009. Konflikten er de seneste år eskaleret voldsomt med mange 
tusinde drab til følge, fortæller Holger Bernt Hansen. 
</p><p>
Der er dog stor usikkerhed om de præcise drabstal i Nigeria. FN meldte i 
sidste måned om mindst 7300 civile ofre for Boko Haram over det sidste år. 
Rapporten fra Amnesty International taler om mindst 5500 drab i Nigeria 
siden starten af 2014 og så mange som 1500 civile dræbte alene i de første 
tre måneder af 2015. 
</p><p>
I 2013 blev situationen så alvorlig, at Nigerias nu forhenværende præsident 
Goodluck Jonathan erklærede undtagelsestilstand i tre af landets delstater: 
Adamawa, Borno og Yobe. Flere hundrede skoler og store dele af 
sundhedssektoren er sat ud af drift i de områder, hvor terrororganisationen 
hærger, oplyser FN. 
</p><p>
»Samfundet er ganske enkelt sat på standby i de dele af landet, hvor Bokom 
Haram raserer«, fortæller Holger Bernt Hansen. 
</p><p>
Selv om Boko Haram på det seneste er blev skubbet i defensiven af soldater fra 
Nigeria, Chad, Niger og Cameron, er Nigeria, der tidligere blev udråbt til 
en succeshistorie i Afrika, gradvist faldet fra hinanden siden 2009. 
</p><p>
Og de 219 piger kommer nok aldrig tilbage, siger Holger Bernt Hansen. 
</p><p class=" bl-elem">
»Hvis de vender tilbage er de formodentlig så indoktrineret og islamiseret, at 
de ikke kan huske, hvem de er i familie med, eller hvad de hedder«. 
</p>	
</div>

</div></body></html>
