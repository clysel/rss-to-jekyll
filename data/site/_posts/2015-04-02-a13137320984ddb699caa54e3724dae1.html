---
layout:     post
title: 	    "Marokkos slutrundekarantæne holdt kun tre måneder"
post_author:	    
post_date:	    Thu, 02 Apr 2015 18:41:54 +0200
post_site:	    politiken.dk 
post_link:	    http://politiken.dk/sport/fodbold/ECE2615355/marokkos-slutrundekarantaene-holdt-kun-tre-maaneder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Marokkos landshold må gerne deltage i kvalifikationen til Africa Cup of Nations i 2017 og 2019.</p><p>Den internationale sportsdomstol, CAS, har torsdag annulleret den straf, som det marokkanske forbund blev tildelt i januar af det afrikanske fodboldforbund, CAF, efter at Marokko med kort varsel trak sig som værtsnation på grund af frygt for en ebolaepidemi.</p><p>Marokkanerne forsøgte i første omgang at få udskudt turneringen med nogle måneder, men den anmodning blev afvist.</p><p>Det endte med, at turneringen i stedet blev flyttet til Ækvatorial-Guinea, hvor den blev spillet i januar og februar uden marokkansk deltagelse.</p><p>Ud over udelukkelserne i 2017 og 2019 langede CAF også en bøde på en million dollar, cirka 6,5 millioner kroner, ud til Marokko, der også er blevet afkrævet en erstatning på 59 millioner kroner.</p><p class=" bl-elem">CAS har torsdag reduceret bøden til 50.000 dollar, svarende til 350.000 kroner. Domstolen har ikke taget stilling til det store erstatningskrav.</p>	
</div>

</div></body></html>
