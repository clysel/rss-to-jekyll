---
layout:     post
title: 	    "To er anholdt efter drab på Boris Nemtsov"
post_author:	    
post_date:	    Sat, 07 Mar 2015 10:42:44 +0100
post_site:	    politiken.dk 
post_link:	    http://politiken.dk/udland/ECE2577477/to-er-anholdt-efter-drab-paa-boris-nemtsov/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/Drab_kan_ruske_op_i_917749w.jpg" alt="Foto: Pavel Golovkin/AP"/></div>
<p class="caption ">
<span class="f-img-caption">Foto:</span> Pavel Golovkin/AP
</p>
</div>
<p>To mistænkte er anholdt efter drabet på den russiske oppositionspolitiker Boris Nemtsov, siger efterretningstjenesten FSB's chef, Aleksander Bortnikov, ifølge Interfax og den statslige tv-station TV Rossija-24.</p><p>Ifølge Bortnikov er den russiske præsident, Vladimir Putin, blevet informeret om anholdelsen.</p><p> Den tidligere vicepremierminister Nemtsov, som var en af Putins mest markante kritikere, blev dræbt af skud forrige fredag på en bro i det centrale Moskva i nærheden af Kreml.</p><p>Han er den mest fremtrædende politiker, der er blevet dræbt i den russiske hovedstad i nyere tid.</p><p>Nemtsov blev begravet tirsdag i Moskva.</p><p>Kreml har afvist at være involveret og betegner drabet som en "provokation", der har til formål at kaste et dårligt lys over Putin og styrke hans politiske modstandere.</p><p class=" bl-elem">Boris Nemtsovs oppositionsfløj mener derimod, at Kreml har skylden for at have skabt en hadsk atmosfære, der rammer Putin-styrets kritikere.</p>	
</div>
</div></body></html>
