---
layout:     post
title: 	    "Analyse: Fuld fart mod målstregen eller muren - har Grækenland opgivet at undgå fallit?"
post_author:	    
post_date:	    Mon, 27 Apr 2015 06:13:52 +0200
post_site:	    politiken.dk 
post_link:	    http://politiken.dk/udland/int_europa/ECE2642792/analyse-fuld-fart-mod-maalstregen-eller-muren---har-graekenland-opgivet-at-undgaa-fallit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forestil dig, at en regering ledet af Enhedslisten beordrede alle landets 
kommuner, Folkekirken og offentlige virksomheder til straks at overføre 
deres overskud til Nationalbanken for at undgå en truende statsbankerot. 
</p><div class="art-quote article-box">
<p class="quote"/>
<blockquote>
<p class="quote-txt">
Tsipras vender hver dag alle skuffer for at vinde bare lidt mere tid til at 
opnå en ny låneaftale med de andre eurolande
</p>
</blockquote>
</div><p/><p>
Det svarer til, hvad Athens venstrefløjsregering er i gang med i disse dage, 
mens det vaklende eurolands kreditorer for alvor er begyndt at svede i 
hænderne. 
</p><p>
Tre måneder efter, at de frustrerede og sparetrætte græske vælgere gav magten 
til Alexis Tsipras og hans oprørske parti Syriza, vender han hver dag alle 
skuffer for at vinde bare lidt mere tid til at opnå en ny låneaftale med de 
andre eurolande. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2600034/analyse-graekenlands-leder-vil-have-mere-snor/">Grækenlands leder vil have mere snor</a></p><p>
På trods af de næsten desperate græske bestræbelser er kreditorerne tæt på at 
miste den sidste rest af tillid til Tsipras, som nu kun har ganske få uger 
til at sikre en aftale, der kan redde landet fra en betalingsstandsning og 
en exit fra euroen. 
</p><h3>
Euroformand advarer om »dybe kløfter«
</h3><p>
»Der er stadig dybe kløfter, der skal bygges bro over. Vi er alle klar over, 
at tiden er ved at løbe ud. Der er spildt for meget tid i løbet af de sidste 
to måneder«, sagde eurozonens formand, Hollands finansminister Jeroen 
Dijsselbloem, efter endnu et <a href="https://euobserver.com/news/128473" target="_blank">anspændt 
og frugtesløst ministermøde</a> med grækerne i fredags. Se 
pressemødet efter finansministerenes møde <a href="http://tvnewsroom.consilium.europa.eu/event/eurogroup-meeting-april-2015/press-conference-part-16551962269391750444" target="_blank">her</a>. </p><div class="art-quote article-box">
<p class="quote"/>
<blockquote>
<p class="quote-txt">
Der er stadig dybe kløfter, der skal bygges bro over. Vi er alle klar over, at 
tiden er ved at løbe ud. Der er spildt for meget tid i løbet af de 
sidste to måneder
</p>
<p class="sender">
Eurozonens formand, Hollands finansminister Jeroen Dijsselbloem, efter 
eurogruppens møde i Riga i fredags 
</p>
</blockquote>
</div><p/><p>
Mødet mellem eurolandenes finansministre i den lettiske hovedstad Riga var 
ellers blevet betegnet som endnu en »sidste chance« for at finde en ny 
aftale med grækerne. Men allerede tidligere sidste uge gjorde både den tyske 
finansminister og EU-kommissionen opmærksom på, at Tsipras og hans regering 
stadig ikke har leveret den detaljerede plan for reformer af den græske 
økonomi, som er betingelsen for flere udbetalinger af lån. 
</p><p><b class="ext-link">GRÆSK MEDICIN</b><a class="embeddedlink" href="http://politiken.dk/oekonomi/gloekonomi/ECE2561007/her-er-graekenlands-medicin-rige-skal-betale-skat-fattige-faar-maaske-hoejere-loen/">Rige skal betale skat, fattige 
får måske højere løn</a></p><p>
Den græske regering »samarbejder ikke på den måde, vi vil have dem til at 
samarbejde«, <a href="http://www.politico.eu/article/juncker-there-will-be-no-default/" target="_blank">siger 
kommissionens formand, Jean-Claude Juncker, til Politico</a>: 
</p><p>
»Vores tekniske hold, som skal indsamle oplysninger, får ikke adgang til 
ministerierne nede i Athen. Det er ikke alene underligt, det er endda 
uacceptabelt«. 
</p><h3>
Skænderi i Riga: Tid til Plan B? 
</h3><p>
Trods sin udtalte bekymring og kritik understreger Jean-Claude Juncker endnu 
en gang, at han »100 procent udelukker« muligheden for en græsk 
betalingsstandsning og exit fra euroen. Men det lyder efterhånden mere som 
en besværgelse end en objektiv vurdering af situationen. 
</p><p><b class="ext-link">TSIPRAS I BERLIN</b><a class="embeddedlink" href="http://politiken.dk/udland/int_europa/ECE2601158/tsipras-i-berlin-vi-maa-laere-at-forstaa-hinanden-bedre/">»Vi må lære at forstå hinanden 
bedre«</a></p><p>
Ifølge Politikens oplysninger udviklede fredagens tre timer lange 
eurogruppemøde i Riga sig til noget nær et skænderi mellem den græske 
finansminister, Yanis Varoufakis, og ministre fra flere andre lande. 
Slovakiets finansminister sagde, at han var »ved at være træt af« at høre på 
grækernes bortforklaringer, mens den østrigske finansminister bagefter 
indrømmede »en vis irritation«. 
</p><div class="art-quote article-box">
<p class="quote"/>
<blockquote>
<p class="quote-txt">
Vores tekniske hold, som skal indsamle oplysninger, får ikke adgang til 
ministerierne nede i Athen. Det er ikke alene underligt, det er endda 
uacceptabelt
</p>
<p class="sender">
Jean-Claude Juncker, formand for EU-kommissionen 
</p>
</blockquote>
</div><p/><p><a href="http://www.ft.com/intl/cms/s/0/962eac8a-ea83-11e4-a701-00144feab7de.html?siteedition=intl#axzz3YJNYwPLN" target="_blank">Financial 
Times skriver</a>, at blandt andre Sloveniens finansminister direkte 
foreslog, at man begynder at arbejde på en Plan B for, hvad der skal ske, 
hvis Grækenland går fallit. Det udløste et vredt modsvar fra Varoufakis, der 
ellers lige havde underholdt kollegerne om, at den græske statskasse kan 
løbe helt tør for penge »i løbet af få uger«. 
</p><h3>
Grækerne skal bruge 50 mia.kr. i en fart 
</h3><p>
Grækerne, der har lånt omkring 1.800 mia.kr. med garantier stillet af de andre 
eurolande siden 2010, bliver ved med at insistere på, at de har behov for at 
få udbetalt en sidste portion lån for over 50 mia.kr. straks, før de kan 
indgå en ny aftale om offentlige nedskæringer og reformer. 
</p><p>
På den anden side af bordet fastholder eurolandene, Den Europæiske Centralbank 
og <a href="http://www.bloomberg.com/news/articles/2015-04-16/eu-official-dismisses-greek-rhetoric-on-debt-payments" target="_blank">Den 
Internationale Valutafond (IMF)</a>, at de først vil se detaljerede nye 
planer fra Athen. Men Tsipras og hans regering, hvis popularitet i den 
græske befolkning er begyndt at falde, tøver med at fremlægge en upopulær 
spareplan. 
</p><p><b class="ext-link">TOPMØDE SAMMENSTØD</b><a class="embeddedlink" href="http://politiken.dk/udland/int_europa/ECE2596035/topmoede-kansler-merkel-og-praesident-hollande-saetter-graekerne-paa-plads/">Merkel og Hollande 
sætter grækerne på plads</a></p><p>
»Vi har brug for regneark udfyldt med præcise tal fra grækerne. I stedet 
kommer de igen og igen bare med hensigtserklæringer«, siger en diplomat fra 
et af de andre eurolande. Trods flere måneders forhandlinger med 
Syriza-regeringen, blandt andet under et topmøde i marts og endnu et møde 
mellem Alexis Tsipras og den tyske forbundskansler, Angela Merkel, i sidste 
uge, virker situationen stadig fuldstændig fastlåst. 
</p><h3>
Frygt for at udløse ny finanskrise 
</h3><p>
Det skaber en stigende fornemmelse af panik lige under overfladen, både i EU 
og i Washington, hvor den amerikanske regering bag kulissen lægger stort 
pres på europæerne for at finde en løsning. 
</p><p><a href="http://www.politico.eu/article/print-grexit-wall-street-says-dont-risk-it/" target="_blank">På 
Wall Street stiger frygten</a> for, at en græsk exit fra eurozonen kan få 
uoverskuelige konsekvenser og måske udløse en ny international finanskrise. 
</p><div class="art-quote article-box">
<p class="quote"/>
<blockquote>
<p class="quote-txt">
I Bruxelles spekulerer højtstående diplomater efterhånden over, hvorvidt 
Alexis Tsipras og Yanis Varoufakis stadig tror på en ny aftale - eller om de 
i realiteten har opgivet for i stedet at lade det hele ramle og udskrive 
nyvalg eller folkeafstemning i Grækenland
</p>
</blockquote>
</div><p/><p>
I Bruxelles spekulerer højtstående diplomater efterhånden over, hvorvidt 
Alexis Tsipras og Yanis Varoufakis stadig tror på en ny aftale – eller om de 
i realiteten har opgivet for i stedet at lade det hele ramle og <a href="http://www.euractiv.com/sections/euro-finance/greek-minister-suggests-early-election-way-out-impasse-314098" target="_blank">udskrive 
nyvalg</a> eller folkeafstemning i Grækenland. 
</p><p><b class="ext-link">GRÆSK 'STINKEFINGER'</b><a class="embeddedlink" href="http://politiken.dk/udland/int_europa/ECE2595821/tysk-oproer-over-graesk-stinkefinger---men-var-det-bare-skraat-op-for-sjov/">Var det bare skråt op 
for sjov?</a></p><p>
Den teori er nu så udtalt, at en græsk regeringstalsmand forleden måtte gå ud 
og afvise den. Men en del af dramaet er, at de færreste har tillid til 
Syrizas udtalelser. 
</p><p>
Grækenland kan løbe tør for penge i løbet af de næste 2-3 uger. Inden for den 
tidsramme, og helst allerede i denne uge, skal eurolandene og de andre 
kreditorer finde en ny aftale med Alexis Tsipras. 
</p><p class=" bl-elem">
Den græske leder løber stærkt nu. Spørgsmålet er, om han løber mod målstregen. 
Eller lige ind i en mur. 
</p>	
</div>

</div></body></html>
