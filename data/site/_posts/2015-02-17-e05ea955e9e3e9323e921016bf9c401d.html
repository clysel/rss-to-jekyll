---
layout:     post
title: 	    "Femern-forbindelsen bliver 2,2 milliarder kroner dyrere"
post_author:	    
post_date:	    Tue, 17 Feb 2015 20:09:43 +0100
post_site:	    politiken.dk 
post_link:	    http://politiken.dk/indland/ECE2550960/femern-forbindelsen-bliver-22-milliarder-kroner-dyrere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det bliver dyrere end ventet at bygge Femern-forbindelsen mellem Danmark og 
Tyskland. 
</p><p>
Entreprenørernes priser er højere end ventet, og derfor bliver prisen på 
forbindelse 2,2 milliarder kroner dyrere i 2014-priser. Det betyder, at 
forbindelsen i alt ventes at koste 54,9 milliarder kroner. 
</p><p>
Det oplyser Transportministeriet i en pressemeddelelse. 
</p><p>
Transportminister Magnus Heunicke (S) påpeger, at priserne skal forhandles 
ned, som følge af den nye beregning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2461008/analyse-femern-regning-kan-betales-hurtigere-end-ventet/">Analyse: Femern-regning kan 
betales hurtigere end ventet</a></p><p>
»De priser, der er kommet ind, er betydeligt højere, end Femern A/S har 
forventet. Det betyder, at der bliver brugt for meget af projektets 
reserver. Så Femern A/S har en klar opgave med at få forhandlet priserne 
ned«, siger transportministeren. 
</p><p>
Projektet står over for flere udfordringer. 
</p><h3>
Tysk miljøgodkendelse mangler 
</h3><p>
En af dem er at sikre projektet den højst mulige EU-støtte. Her er der i 
øjeblikket en risiko for, at op til 18 procent af midlerne i den relevante 
pulje bliver overført til den såkaldte Juncker-plan, oplyser 
Transportministeriet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2320196/haard-kritik-femern-forbindelsen-faar-aldrig-en-chance-for-at-betale-sig-selv-hjem/">Hård kritik: 
»Femern-forbindelsen får aldrig en chance for at betale sig selv hjem«</a></p><p>
Desuden mangler den tyske miljøgodkendelse at falde på plads, mens Tysklands 
transportministerium og Deutsche Bahn skal fremlægge en opdateret tidsplan 
for, hvordan de vil gennemføre den aftalte udbygning af de tyske 
jernbaneanlæg i tilslutning til Femern Bælt-forbindelsen. 
</p><h3>
Bredt forlig bag 
</h3><p>
Udfordringerne betyder, at underskrivningen af kontrakten med entreprenørerne 
først kan finde sted om over et halvt år, siger Magnus Heunicke. 
</p><p>
»Konkret betyder det, at Femern A/S ikke kan underskrive kontrakterne med 
entreprenørerne, før forligskredsen i september har fået forelagt de 
endelige priser, omfanget af EU-støtte og en status på miljøgodkendelse og 
jernbaneudbygning i Tyskland og sagt god for, at byggeriet kan gå i gang«, 
siger transportministeren. 
</p><p class=" bl-elem">
Forligskredsen omkring Femern Bælt-projektet består af alle partier undtagen 
Enhedslisten. 
</p>	
</div>
</div></body></html>
