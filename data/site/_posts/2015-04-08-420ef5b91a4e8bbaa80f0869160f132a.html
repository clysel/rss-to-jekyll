---
layout:     post
title: 	    "Blog: Nu eller aldrig for privatlivet"
post_author:	    Poul-Henning Kamp
post_date:	    Wed, 08 Apr 2015 10:02:00 +0000
post_site:	    www.version2.dk 
post_link:	    http://www.version2.dk/blog/nu-eller-aldrig-privatlivet-135372?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Vi er på vej imod folketingsvalg og hvis vi, og med "vi" mener jeg DIG og MIG, ikke gør noget drastisk kommer det til at handle om kontanthjælp og skjult racisme igen, igen, igen.</p>

<p>Hvis ikke privatliv bliver <em>hovedspørgsmålet</em> i den her valgkamp, har vi mistet retten til det for evigt.</p>

<p>Som John Oliver så <a href="https://www.youtube.com/watch?v=XEVlyP4_11M">effektivt viste i Søndags</a>, er det her ikke et emne almindelige folk fatter, de tror det handler om et eller andet fjernt og abstrakt politisk.</p>

<p>Det gør det ikke.</p>

<p>Det handler om hvem der styrer GPS'en, kameraet og mikrofonen i vores computer, TV, mobiltelefon osv. osv og hvem der kan følge, se og høre med på alt hvad vi foretager os.</p>

<p>Lad mig skære den ud i pap, John Oliver style:</p>

<p>Det handler om hvem der sidder og kigger med når din datter skifter tøj uden at have lukket laptoppen, det handler om hvem der lytter med når i sidder i sofaen og ser en "romcom" med en god rødvin, det handler om hvem der ved at du tager medicin for en kronisk sygdom, det handler om hvem der ved hvornår du er hjemme og hvor du ellers har været henne, hvad enten det er støttegruppen, chefens ensomme kone eller advokaten.</p>

<p>Men det handler også om effektiv medicinsk behandling, retfærdig road-pricing, om at finde bortgåede demente, at forhindre fraskilte i at bortføre børn til udlandet, detektering af kræftfremkaldende stoffer og -- ja, om at stoppe terrorister og organiseret kriminalitet -- og meget meget andet.</p>

<p>Men lige er den eneste regel på området:  "Fuld kraft frem hvis nogen kan tjene penge på det."</p>

<p>Denne valgkamp er sidste chance vi har for at få en anden regel, til næste valg "har det altid været sådan".</p>

<p>IT-folk er notorisk dårlige til at gøre oprør, men er det ikke på tide at vi gør det ?</p>

<p>Husk: Den der tier samtykker.</p>

<p><em>phk</em></p>

<p>PS:</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/hd20050520.png?itok=-eomxHfg" alt=""/></figure></p>

<p>(<a href="https://www.eviscerati.org/comics/comic/hd/2005/05/Roberts-Rules-Disorder">"Roberts rules of disorder" fra HelpDesk</a>)</p>
  </section>


  </div></body></html>
