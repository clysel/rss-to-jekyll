---
layout:     post
title: 	    "Regioner tager hul på ømtålelig prioritering af medicin"
post_author:	    
post_date:	    Thu, 23 Apr 2015 18:32:24 +0200
post_site:	    politiken.dk 
post_link:	    http://politiken.dk/indland/ECE2640746/regioner-tager-hul-paa-oemtaalelig-prioritering-af-medicin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et klart flertal af de danske regionspolitikere er tilhænger af, at en 
prioritering af sygehusmedicin, så man fremover kan komme til at fravælge 
medicin, hvis ikke prisen står mål med effekten, skal højere op på 
dagsordenen, end det er tilfældet i dag. 
</p><p>
På Danske Regioners generalforsamling torsdag i Aarhus vedtog de med stor 
opbakning et forslag fra De Radikale, som lægger op til et opgør med den 
nuværende nærmest automatiske godkendelse af ny og ofte meget dyr 
sygehusmedicin med begrænset effekt. 
</p><p>
I regionerne mener man, at udgifterne til sygehusmedicin løber løbsk. Med den 
nuværende vækst fordobles de årlige udgifter på nuværende tidspunkt godt syv 
milliarder kroner til 13-14 milliarder i 2020. 
</p><h3>
Hvilken medicin skal vi have? 
</h3><p>
Ifølge en af forslagsstillerne, Charlotte Fischer fra Region Hovedstaden, er 
det politikernes ansvar at prioritere, selv når det gælder et så følsomt 
område som livsforlængende medicin. 
</p><p>
»I dag har vi et ulogisk og usammenhængende system, hvor Sundhedsstyrelsen 
godt må se også på prisen, når der godkendes receptpligtig medicin«. 
</p><p>
»Men når det gælder sygehusmedicin, må vi ikke tale om penge. Men det er jo 
stadig en prioritering, hvor pengene bare går fra nogle andre patienter«, 
sagde hun på mødet. 
</p><p>
«Vi skal ikke her og nu afgøre, hvilken model vi skal vælge. Men vi skal have 
gang i debatten om de muligheder, der er«. 
</p><p>
Socialdemokraternes sundhedsordfører, Flemming Møller Mortensen, er afvisende 
overfor eksempelvis et prioriteringsinstitut, der skal beslutte, hvilke 
medicinske behandlinger sygehusene skal tilbyde. 
</p><p>
»Vi betaler meget skat i Danmark, og derfor har vi en forventning om at få den 
bedste behandling, hvis vi bliver syge«. 
</p><p>
»Jeg tvivler på, at der er forståelse i befolkningen for, at der er visse 
typer medicin, vi ikke har råd til«, siger han til Ritzau. 
</p><h3>
Pres på industriens priser
</h3><p>
Derimod er SF's sundhedsordfører, Özlem Cekic, positiv. 
</p><p>
»I dag er der patienter, som får utrolig dyr medicin, der kun forlænger deres 
liv med en uge og måske tilmed har store bivirkninger. Vi kunne få langt 
mere sundhed for pengene, hvis industrien blev presset på prisen«, siger 
hun. 
</p><p class=" bl-elem">
/ritzau/ 
</p>	
</div>

</div></body></html>
