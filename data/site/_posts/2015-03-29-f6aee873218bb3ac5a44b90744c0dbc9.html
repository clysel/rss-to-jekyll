---
layout:     post
title: 	    "Løkke: Lægebesøg også gratis efter valget"
post_author:	    
post_date:	    Sun, 29 Mar 2015 12:15:59 +0200
post_site:	    politiken.dk 
post_link:	    http://politiken.dk/indland/politik/ECE2608943/loekke-laegebesoeg-ogsaa-gratis-efter-valget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Spørgsmålet, om det skal koste penge at blive konsulteret af en praktiserende 
læge, har de seneste uger været debatteret i og omkring Venstre. 
</p><p>
Men nu slår partiets formand fast, at danskerne vil få gratis konsultationer i 
den kommende valgperiode, hvis partiet kommer til magten. 
</p><p>
Det siger han i et interview med Radio24syv. 
</p><p>
»Venstre kommer ikke til, for eksempel, at indføre brugerbetaling på lægebesøg 
i næste valgperiode. Det kan jeg sige med sikkerhed«, siger 
statsministerkandidaten, som selv er tidligere sundhedsminister. 
</p><p>
Han gentager, at partiet ønsker en gennemgang af brugerbetalingen i 
sundhedsvæsnet, men at lægebesøgene i første omgang er fredet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/poulaaroee/ECE2601150/venstre-forslag-om-brugerbetaling-hos-laegen-er-fremragende/">Venstre-forslag om 
brugerbetaling hos lægen er fremragende</a></p><p>
De kan dog komme i spil på et senere tidspunkt. 
</p><p>
»Men at det så skulle betyde, at vi afskrev os muligheden for for eksempel at 
nedsætte et udvalg, der med klogskab kiggede på, hvordan er det egentlig, vi 
har skruet det sammen«, fortsætter Løkke og stiller spørgsmålet: 
</p><p>
»Kunne man forestille sig, at man kunne skrue det mere rimeligt sammen, skal 
man så ikke have en mulighed for at sige: Hvad med at underkaste det et 
kritisk syn og få det ordentligt analyseret med frihed til at foreslå 
forandringer og så gå til folketingsvalg igen og sige: Så gør vi det«. 
</p><h3>
V-folk på banen 
</h3><p>
Tidligere har flere Venstre-profiler og -kandidater offentligt talt om 
mulighederne for brugerbetaling på lægebesøg. 
</p><p>
For 14 dage siden erklærede folketingskandidat Colette Brix over for BT, at 
hun ser et behov for brugerbetaling. 
</p><p>
»Det er nødvendigt med brugerbetaling for at få flere penge til for eksempel 
bedre hospitalsbehandling og mere velfærd andre steder«. 
</p><p class=" bl-elem">
»Der skal dog indføres en årlig beløbsgrænse for børnefamilier (for eksempel 
300 kroner om året) og for lavindkomstgrupper«, sagde hun. 
</p>	
</div>
</div></body></html>
