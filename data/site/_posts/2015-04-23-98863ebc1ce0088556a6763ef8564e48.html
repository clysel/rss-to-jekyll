---
layout:     post
title: 	    "EU-lande lover krigsskibe til indsatsen i Middelhavet"
post_author:	    
post_date:	    Thu, 23 Apr 2015 19:00:41 +0200
post_site:	    politiken.dk 
post_link:	    http://politiken.dk/udland/int_europa/ECE2640691/eu-lande-lover-krigsskibe-til-indsatsen-i-middelhavet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere europæiske topledere står klar til at levere krigsskibe til EU's 
indsats, der skal lægge låg på flygtningekrisen i Middelhavet. 
</p><p>
Skibene skal bruges som et led i redningsoperationen Triton, der opererer i 
havet, hvor over tusind flygtninge har mistet livet i løbet af de seneste 
uger. 
</p><p>
Storbritannien med David Cameron i spidsen har lovet at levere den engelske 
flådes flagskib, den såkaldte 'HMS Bullwark', der kommer sammen med tre 
helikoptere. Der er tale om et af Storbritanniens nyeste krigsskibe, som er 
designet til at sætte marinesoldater i land. 
</p><p>
»Det er virkelig en tragedie, og det handler nu om at redde liv, men også om 
at smadre smuglerbanderne. Storbritannien er parat til at hjælpe, og som det 
land, der har det største forsvarsbudget, kan vi give et væsentligt bidrag«, 
sagde premierminister David Cameron før mødet. 
</p><p><b class="ext-link">UDKAST TIL ERKLÆRING </b><a class="embeddedlink" href="http://politiken.dk/udland/int_europa/ECE2639868/udkast-til-erklaering-om-flygtningekrise-eu-vil-fordoble-redningsprogram/">EU vil fordoble 
redningsprogram</a></p><p>
Storbritannien vil foruden 'HMS Bullwark' levere to skibe til kystbevogtning. 
</p><p>
De 28 EU-landes stats- og regeringschefer er i dag samlet i Bruxelles for at 
blive enige om, hvad EU skal stille op med de mange tusinde flygtninge, som 
søger til Europa. 
</p><p>
Natten til lørdag kæntrede et skib i Middelhavet med op mod 900 flygtninge 
ombord. Under 50 mennesker overlevede, og som en konsekven heraf indkaldte 
EU-præsident Donald Tusk efter pres fra en række internationale 
organisationer til et ekstraordinært topmøde. 
</p><h3>
Et belgisk og to tyske skibe. 
</h3><p>
Tidligere i dag kunne Politiken afsløre indholdet i udkastet til den 
erklæring, som landene efter planen skal skrive under på i aften. Det 
fremgår af udkastet, at EU blandt andet vil fordoble redningsprogrammet 
Tritons budget og styrke programmets kapaciteter. 
</p><p>
Både Tyskland og Belgien melder sig ud over Storbrittannien klar til at levere 
krigsskibe til Triton. Belgien vil levere et såkaldt kommandoskib med navnet 
Godetia, der også har en helikopter med sig, bekræfter en belgisk diplomat 
over for Politiken. Det skib har tidligere været brugt i EU's 
Atalanta-operation, der opererer ud for Afrikas Horn. 
</p><p><b class="ext-link">TOPMØDE</b><a class="embeddedlink" href="http://politiken.dk/udland/ECE2638909/topmoede-eus-ledere-overvejer-militaer-aktion-i-middelhavet/">EU's ledere overvejer militær aktion 
i Middelhavet</a></p><p>
Tyskland står klar med hele tre skibe. Et såkaldt troppeskib og to fregater. 
Alle skibene er lige nu engageret i Atalanta-operationen ved Afrikas Horn, 
men kan ifølge tyske militære kilder, som nyhedsbureauet DPA har talt med, 
nå frem til Middelhavet i løbet af fem dage. 
</p><p>
Selv om udkastet til topmøde-erklæringen indeholder et punkt om, at EU vil 
forberede en militær operation mod menneskesmuglere, skal alle skibene være 
en del af redningsprogrammet Triton. Et redningsprogram, som er blevet 
kritiseret for ikke at være omfattende nok, men altså nu ser ud til at blive 
styrket. 
</p><h3>
Frankrig vil ikke løfte sløret endnu 
</h3><p>
Også Frankrig vil bidrage, fortæller den franske præsident Francois Hollande 
forud for dagens topmøde. Han er til gengæld endnu ikke klar til at 
fortælle, hvad landet vil bidrage med. 
</p><p>
»Vi må styrke Europas tilstedeværelse i Middelhavet væsentligt, og det vil 
Frankrig bidrage til. Vi må også kæmpe mod menneskesmuglerne, som ofte er 
terrorister«, siger Hollande. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2639204/thorning-vi-skal-ikke-bidrage-til-en-solidarisk-fordeling-af-flygtninge-i-europa/">Thorning: Vi skal ikke bidrage til 
en solidarisk fordeling af flygtninge i Europa</a></p><p>
Danmark kan som følge af forsvarsforbeholdet ikke bidrage med krigsskibe eller 
lignende. Helle Thorning-Schmidt (S) forklarede før dagens møde, hvilke 
måder landet Danmark kan bidrage på. 
</p><p>
»Det kan være med overvågning eller konkret med mandskab på jorden, hvor vi 
kan hjælpe med at få registreret flygtningene. Det kan også være 
beredskabet, der kan hjælpe med at indlogere flygtninge«, sagde 
statsministeren. 
</p><p class=" bl-elem">
Stats- og regeringscheferne skal efter planen være færdige omkring kl. 20.00 
dansk tid. 
</p>	
</div>

</div></body></html>
