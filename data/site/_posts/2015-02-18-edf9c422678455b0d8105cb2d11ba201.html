---
layout:     post
title: 	    "SMS-ordning sikrer dig havfrisk fisk ved kutteren"
post_author:	    
post_date:	    Wed, 18 Feb 2015 15:43:30 +0100
post_site:	    politiken.dk 
post_link:	    http://politiken.dk/mad/ECE2550116/sms-ordning-sikrer-dig-havfrisk-fisk-ved-kutteren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan får du Havfrisk fisk</h4>
<div class="fakta-body" data-buildingblock="embedded_factboxlink">
<p>
På hjemmesiden <a href="http://www.havfriskfisk.dk/" target="_blank">havfriskfisk.dk</a> 
kan du tilmelde dig til at følge enkelte både eller havne, hvor du normalt 
handler dine fisk. 
</p><p>
Når den fisker, du følger, har planer om at tage ud at fiske, så får du en sms 
om, hvad han/hun har planer at hive op af havet. 
</p><p class=" bl-elem">
Når fiskeren er på havet, så skriver han/hun en sms om, hvad der er landet, og 
hvornår kutteren er i land. 
</p>
</div>
</div><p>
Dieselmotoren dunker taktfast under indsejlingen til Vedbæk Havn. Jo tættere 
skipper Max Christensen sejler sin kutter ’Jamik’ mod kajen, desto flere 
mennesker strømmer til. 
</p><p>
»Har du rogn?«, spørger en dame højlydt. 
</p><p>
»Forhåbentlig ikke«, svarer Max Christensen med et glimt i øjet, mens han 
langer et kilo stenbiderrogn over kajen. 
</p><p>
Selvsamme rogn fra stenbiderhunnen, på fiskersprog en kvabso, er skåret ud af 
stenbideren 30 minutter forinden, under indsejlingen. 
</p><p>
»Det bliver simpelthen ikke friskere«, siger Max Christensen til damen, der 
med sin blå/hvide plastikpose i hånden, og et stort smil på læben, sætter 
kursen mod sin Toyota Corolla på parkeringspladsen. 
</p><h3>
»Der er flere folk på havnen, når jeg kommer i havn«
</h3><p>
Hun har dagen forinden modtaget følgende SMS fra Max Christensen: 
</p><p>
»Vi fisker torsk og stenbider i morgen (tirsdag). Der kan købes fisk de første 
45 min. efter vores ankomst. Vi er i havn 09:30«. 
</p><p>
Det sker, fordi hun ligesom op mod 1000 andre danskere er tilmeldt en 
SMS-ordning via hjemmesiden Havfriskfisk.dk. Her sender Max og ca. 50 andre 
kystnære fiskere opdateringer ud til folks telefoner, om hvornår de er i 
havn, og hvad de har landet af fisk. 
</p><div class="art-quote article-box">
<p class="quote"/>
<blockquote>
<p class="quote-txt">
»Det er en god måde at hæve prisen på den fisk, jeg sælger, og så er det fedt 
at få en god snak med folk«
</p>
<p class="sender">
Max Christensen, fisker 
</p>
</blockquote>
</div><p/><p>
»Der har altid været folk, der har ventet på, at fiskerne kom ind, så de kunne 
købe fisk ved kajen. Men i stedet for at vente i evigheder, får de nu en 
melding om, hvornår jeg er i land, og hvad de kan købe. Det gør, at der i 
dag er mange flere folk på havnen, som køber fisken helt frisk hos mig, end 
før jeg brugte Havfriskfisk.dk«, siger Max Christensen. 
</p><p>
Salget ved havnekajen tegnede sig sidste år for cirka 20 pct. af den samlede 
omsætning, som Max Christensen fiskede op af havet. 
</p><p>
»Og det er nogle vigtige penge, der gør, at det stadig er sjovt at sejle min 
lille kutter ud i Øresund, seks dage om ugen, for at fiske. Det gør, at jeg 
kan betale mine regninger«, siger Max Christensen. 
</p><h3>
De små fiskekuttere er pressede af sæler 
</h3><div class="art-fakta article-box">
<h4 class="">
Hvad er kystnært fiskeri?</h4>
<div class="fakta-body" data-buildingblock="embedded_factboxlink">
<p>
Det kystnære fiskeri er typisk mindre kuttere, der fisker tæt på de danske 
kyster. 
</p><p>
Det kan ske ved hjælp af garn eller trawl. 
</p><p>
Garnfiskeriet vurderes som den mest bæredygtige måde at fiske på, da man ikke 
ødelægger havbunden. 
</p><p class=" bl-elem">
Udsmidet af fisk, der er for små eller svære at sælge, er ofte mindre ved 
garnfiskeri. 
</p>
</div>
</div><p>
Tre timer tidligere, ud for øen Ven, maler solens opgang himlen rød. 
Mens kigger Max langt efter torskene i det glitrende garn, der bliver 
trukket op fra det 20 meter dybe hav. Hver torsk, der spræller i nettet, 
skal betale kvoteregninger, dieselolie, reperationer, havneplads og give 
smør på Max Christensen og makkeren Jesper Holk Petersens brød. 
</p><p>
»Det ser sgu ikke så godt ud«, siger Max Christensen efter at tredje garn er 
tømt for fisk. 
</p><p>
Weekendens storm har virvlet op i havet og gjort fiskene forvirrede. Derfor er 
der kun 150 kg torsk med i havn. På en normal dag lander han 400 kg. Men det 
er ikke kun vind, der gør livet svært for Max og de andre kystfiskere. Sæler 
og skarver jager ihærdigt de samme fisk, som Max tjener sine penge på. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/Antal-fiskekuttere_914356a.gif" alt="" border="0"/></span></p><p>
Og så har fiskeriet gennemgået samme udvikling som landbruget, hvor de store 
fiskeskibe vokser sig større, og de små kuttere ikke kan få forretningen til 
at løbe rundt. 
</p><p>
»Sådan går det, når prisen for de fisk, som os med små kuttere fanger, ikke 
stiger i samme grad som omkostningerne. Det gør det svært at drive en 
forretning,« siger Max Christensen. 
</p><p>
Det betyder, at de små, blå kuttere med de røde, trekantede fiskeflag 
efterhånden i dag er et sjældent syn i de danske havne. I stedet er det 
færre men langt større og mere effektive fiskeskibe, der optager pladsen i 
de danske havne. <br/><br/><b class="ext-link">LÆS OGSÅ</b><a class="embeddedlink" href="http://politiken.dk/mad/tjekmadguide/ECE2318942/saadan-finder-du-hoved-og-hale-i-fiskedisken/">Sådan finder du hoved og hale 
i fiskedisken</a></p><h3>
Havnesalg skal redde de små kuttere 
</h3><p>
Tjenesten Havfriskfisk.dk er udviklet i 2012, og der var formålet bl.a. at 
redde forretningen for de små kuttere, der er tilbage i farvandene. 
</p><p>
»I Tyskland havde de et lignende koncept, som vi skelede til. Målet er at 
hjælpe fiskerne med de små kuttere med at afsætte deres fisk til flere 
penge. Det skal i sidste ende være med til at bevare det kystnære fiskeri i 
Danmark«, siger Ebbe Hansen, stifter af Havfriskfisk.dk 
</p><p>
I dag er omkring 60 fiskere langs de danske kyster tilmeldt hjemmesiden. Men 
langt fra alle er lige aktive. Derfor vil Ebbe Hansen nu kræve penge fra 
fiskerne for at være en del af hjemmesiden. 
</p><p>
»Det vil rydde ud i de fiskere, der alligevel ikke gør brug af tjenesten. 
Samtidig vil det give os mulighed for at få forretningen til at køre rundt, 
da vi endnu ikke tjener nogle penge på hjemmesiden. Tværtimod«, siger Ebbe 
Hansen. 
</p><p>
Den ide bakker Max Christensen op om. Han er en af de mest flittige fiskere på 
tjenesten. Derfor har han ikke noget i mod at betale en skilling for at 
benytte den. 
</p><p>
»De har jo investeret en del penge i at få tjenesten op at stå, så det er da 
klart, at de skal tjene lidt penge, hvis den skal overleve. Derudover vil 
det nok skabe lidt mere liv hos de fiskere, som bruger tjenesten, og det 
kommer jo i sidste ende forbrugerne til gode«, siger Max Christensen. 
</p><h3 class="fotoheader">Tag med en tur på havet</h3>
<div class="slider-container article-foto-gallery-container desk" data-ga-main-section="mad" data-mode="inline" data-ga-section="Nyhedsfoto" data-gallery-id="2550332">
<div class="slider">
<div class="slide">
<div class="image landscape">
<img src="http://multimedia.pol.dk/archive/00914/Kutteren_914143y.jpg" alt=""/></div>
<p class="caption">
<b>1 af 5.</b>
I 1978 sejlede Max's kutter Jamik sin første tur. Det er efterhånden blevet til en del fisketure siden da. FOTO: Jamik
</p>
</div>
<div class="slide">
<div class="image landscape">
<img src="http://multimedia.pol.dk/archive/00914/foto4_914151y.jpg" alt=""/></div>
<p class="caption">
<b>2 af 5.</b>
Hver fisk i garnet er lig penge for Max. Denne morgen var det småt med fisk i det grønne, glitrende garn. FOTO: Stephen Haar
</p>
</div>
<div class="slide">
<div class="image landscape">
<img src="http://multimedia.pol.dk/archive/00914/foto2_914148y.jpg" alt=""/></div>
<p class="caption">
<b>3 af 5.</b>
De fleste fiskere ser solopgangen dagligt. Max begynder sit fiskeri ca. kl. 04:00 om morgenen, og de fleste dage sluttter omkring middag. FOTO: Stephen Haar
</p>
</div>
<div class="slide">
<div class="image landscape">
<img src="http://multimedia.pol.dk/archive/00914/foto3_914149y.jpg" alt=""/></div>
<p class="caption">
<b>4 af 5.</b>
Stenbidderen har udviklet sugekopper som den bruger til at suge sig fast til sten og andre objekter med betydelig styrke. FOTO: Stephen Haar
</p>
</div>
<div class="slide">
<div class="image landscape">
<img src="http://multimedia.pol.dk/archive/00914/foto1_914147y.jpg" alt=""/></div>
<p class="caption">
<b>5 af 5.</b>
Lige nu er det sæson for torsk. De er faste i kødet, når vandet er koldt, og så bærer hunnerne på rogn, som er en stor delikatesse. FOTO: Stephen Haar
</p>
</div>
</div>
<a class="show-full-screen" href="http://politiken.dk/2550332">Se i fuld skærm</a>
<span class="prev"/>
<span class="next"/>
</div><p/><h3>
Op mod 1000 kunder henter frisk fisk på havnen 
</h3><p>
I dag sælger Max hele torsk til 40 kr. kiloet og stenbiderrogn til 200 kr. 
kiloet direkte til de fiskeglade kunder på Vedbæk Havn. Og det går 
strygende. I løbet af 45 minutter har over 20 kunder fået en plastikpose med 
dugfrisk torsk eller stenbiderrogn i hånden. Selvom lommerne ikke er lige så 
tunge, som hos fiskerne i 70’erne, er han glad for at kombinere fiskeriet 
med rollen som købmand 
</p><p>
»Det er en god måde at hæve prisen på den fisk, som jeg fanger, og så er det 
fedt at få en god snak med folk, når vi kommer tilbage til land«, siger Max 
Christensen. 
</p><p>
Men trangen til havfrisk fisk svinger meget afhængig af sæsonen. 
</p><p>
»Der er tre uger i løbet af sommeren, hvor folk griller pølser. Men så får de 
nok af svinefedt og kød, og så vil de gerne købe min fisk igen«, siger Max 
Christensen. 
</p><p>
Tilgengæld er sommermånederne nogle af de mest hektiske dage i turistområeder 
som Løkken og Skagen, og det påvirker den samlede trafik på Havfriskfisk.dk. 
</p><p>
»Det er et lidt svært antal at sige præcist, hvor mange brugere vi har, da 
sms-tilmeldingerne svinger fra dag til dag. Nogle dage er der under 100 og 
på en god sommerdag er tilmeldingerne nogle dage langt over 1000«, siger 
Ebbe Hansen. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/mad/opskrifter/opskriftartikler/ECE2537639/saadan-laver-du-stenbiderrogn-paa-en-helt-ny-maade/">Sådan laver du stenbiderrogn 
på en helt ny måde</a></p>	
</div>
</div></body></html>
