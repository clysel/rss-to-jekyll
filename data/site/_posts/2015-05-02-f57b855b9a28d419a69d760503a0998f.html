---
layout:     post
title: 	    "Hertuginde Kate føder ny britisk prinsesse på to en halv time"
post_author:	    
post_date:	    Sat, 02 May 2015 12:25:57 +0200
post_site:	    politiken.dk 
post_link:	    http://politiken.dk/udland/ECE2652047/hertuginde-kate-foeder-ny-britisk-prinsesse-paa-to-en-halv-time/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Storbritannien har fået en lille ny prinsesse. Det britiske kongehus oplyser, 
at hertuginde Kate har født en pige. Mor og barn har det godt, oplyser 
kongehuset på twitter.
</p><p>
Den lille prinsesse blev født lørdag klokken 08.34 lokal tid, og hun vejer 
otte pund og tre ounces - det svarer til 3,7 kilo.
</p><p>
Hertuginde Kate ankom sammen med prins William til fødeafdelingen på St Mary's 
Hospital i London klokken 06 lørdag morgen.
</p><p>
Prins William var til stede under hele fødslen, oplyser kongehuset.
</p><p>
Dronning Elizabeth, prins Charles og hans hustru, Camilla, samt prins Harry og 
medlemmer af både kongefamilien og hertuginde Kates familie har modtaget den 
glade nyhed om fødslen.
</p><p>
Prins William og Kate har i forvejen en søn, prins George, som blev i juli 
2013.
</p><p>
Den nyfødte prinsesse bliver nummer fire i arvefølgen til den britiske trone.
</p><p class=" bl-elem">
Hendes far, prins William er nummer to i arvefølgen, mens storebror, prins 
George, er nummer tre. Nummer et i arvefølgen er Williams far, prins Charles.
</p>	
</div>

</div></body></html>
