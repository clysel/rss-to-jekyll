---
layout:     post
title: 	    "Netanyahus popularitet i Israel stiger efter atomtale"
post_author:	    
post_date:	    Wed, 04 Mar 2015 23:09:44 +0100
post_site:	    politiken.dk 
post_link:	    http://politiken.dk/udland/ECE2574040/netanyahus-popularitet-i-israel-stiger-efter-atomtale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De israelske vælgere kunne lide, hvad de så, da de fulgte deres 
premierminister, Benjamin Netanyahu, tale om Irans atomprogram i den 
amerikanske kongres i Washington i går. 
</p><p>
En meningsmåling dagen derpå giver Netanyahu en lille fremgang, men han ligger 
stadig side om side med sin førende rival op til parlamentsvalget 17. marts. 
</p><p>
Tv-kanalen Channel 10 har offentliggjort en måling, der giver Netanyahus 
højrenationale Likud-parti 23 ud af parlamentets 120 pladser. 
</p><p>
Det er to pladser mere end ved en måling for en uge siden. 
</p><p>
Tv-stationen Channel 2's måling giver også Likud 23 mandater, og det er et 
enkelt mandat mere end i kanalens måling fra sidste uge. 
</p><p>
Det er dog fortsat lidt mindre end rivalen Isaac Herzogs koalition, der er 
samlet i centrumvenstrelisten Den Zionistiske Union. 
</p><p>
Andre målinger siger, at mellem 44 og 47 procent af vælgerne foretrækker 
Netanyahu som premierminister, mens blot 28 til 35 procent ønsker Herzog. 
</p><h3>
Flertal kræver 61 mandater 
</h3><p>
I israelsk politik skal der tælles til 61 for at få et flertal, og det 
betyder, at de store partier efter valget skal hen og forhandle med en 
stribe religiøse og nationale partier, ligesom der også er 
venstreorienterede lister og en liste for arabiske israelere. 
</p><p>
Den arabiske liste ligger til at blive tredje størst med 13 mandater, skriver 
netavisen ynetnews.com. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/jerichow/ECE2573652/netanyahu-haaner-usas-venskab/">Netanyahu håner USA's venskab</a></p><p>
Netavisen skriver også, at 25 procent af vælgerne synes bedre om Netanyahu 
efter hans tale i USA, mens 43 procent siger, at talen ikke har ændret deres 
opfattelse af Netanyahu. 
</p><p>
Talen var omstridt, fordi Netanyahu var inviteret til at tale af det 
republikanske flertal i Kongressen uden om Det Hvide Hus. 
</p><h3>
Obama ville ikke mødes med Netanyahu 
</h3><p>
Således afviste præsident Barack Obama at mødes med Netanyahu. 
</p><p>
Den israelske regeringschef advarede i sin tale USA og de øvrige stormagter 
mod at indgå en aftale med Iran om det iranske atomprogram. 
</p><p>
Iran er ikke til at stole på, sagde Netanyahu, der mener, at Iran vil have 
atomvåben uanset hvad, og at det vil være en trussel mod Israels eksistens. 
</p><p>
Obama mener derimod, at omverdenen skal arbejde på at få lavet en aftale, der 
forhindrer Iran i at udvikle atomvåben. 
</p><p class=" bl-elem">
Iran siger selv, at landets atomprogram udelukkende har fredelige formål. 
</p>	
</div>
</div></body></html>
