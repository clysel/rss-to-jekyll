---
layout:     post
title: 	    "Fuck Hollywwod! Indieånden lever i bedste velgående på Austin-festival"
post_author:	    
post_date:	    Sat, 21 Mar 2015 08:26:07 +0100
post_site:	    politiken.dk 
post_link:	    http://politiken.dk/kultur/filmogtv/ECE2595856/fuck-hollywwod-indieaanden-lever-i-bedste-velgaaende-paa-austin-festival/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I 2009 ankommer en 22-årig creative writing- og filmstuderende ved navn Lena 
Dunham til South by Southwest i Austin, Texas, med sin debutfilm, ’Creative 
Nonfiction’. Den var optaget på hendes kollegieværelse på Oberlin College og 
skildrede hendes oplevelser på studiet. 
</p><p>
Året efter vender hun tilbage og vinder publikumsprisen for spillefilmen ’Tiny 
Furniture’, der handler om at finde fodfæste efter college. Kort efter 
skaber hun HBO-serien ’Girls’, og resten er historie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2416519/ny-bog-fra-dronningen-af-akavet-sex-og-lavt-selvvaerd/">Ny bog fra dronningen af 
akavet sex og lavt selvværd </a></p><p>
South by Southwest Film Festival and Conference (forkortet SXSW) elsker at 
bryste sig af at være stedet, der spotter nye talenter. Og det er ikke bare 
pral. 
</p><p>
SXSW begyndte som musikfestival i 1987 og har genereret gennembrud for bl.a. 
The White Stripes, The Strokes, James Blunt og John Mayer. I 1994 tilføjede 
festivalen film og interactive (tech) til programmet og er i dag især 
populær på grund af sin konference, der udstiller og debatterer nye 
opfindelser og tendenser i feltet mellem film og teknologi. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/FILM_Keynote_Lena_D_922264y.jpg" alt="" border="0"/><span class="caption"><span class="f-img-caption">keynote. 
</span>Lena Dunham på årets SXSW-festival. Foto: Michael Buckner</span></span></p><h3>
'Keep Austin Weird' 
</h3><p>
Fænomener som Twitter, Foursquare og mumblecore-film og blockbustere som 
’Bridesmaids’ og ’Knocked Up’ har fået deres gennembrud her. 
</p><p>
Men selv om festivalen dyrker Hollywood-komedierne – i år med Judd Apatows 
’Trainwreck’ med Amy Schumer og Paul Feigs ’Spy’ med Melissa McCarthy – er 
det independent-filmen, der er i centrum. Hipsterbyens motto ’Keep Austin 
weird’ gælder også festivalprogrammet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2576516/de-vigtigste-kvindelige-komikere-lige-nu/">De vigtigste kvindelige 
komikere lige nu</a></p><p>
I en tid, hvor filmfinansiering stykkes sammen fra mange kanter, og de samme 
film, aktuelt ’Boyhood’ og ’Birdman’, dominerer Oscar og Independent Spirit 
Awards, er det svært at definere independent-begrebet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/FILM_Trainwreck_cre_922266y.jpg" alt="" border="0"/><span class="caption"><span class="f-img-caption">Hollywood. 
</span>Judd Apatows 'Trainwreck' med Amy Schumer. Foto: Universal</span></span></p><p>
Ifølge produceren Christine Vachon (’Boys Don’t Cry’, ’Still Alice’), der 
indledte tirsdagens konference med en såkaldt Keynote-tale, er spørgsmålet, 
om filmen er resultatet af en enkelt persons vision. »Rummer den en <i>auteuriness,</i> 
oplevelsen af, at denne film ikke kunne være lavet af nogen anden?«, spørger 
hun. 
</p><h3>
Find din egen stemme 
</h3><p>
Og det gælder om at finde sin unikke stemme, hvis man ikke vil drukne i 
indie-pølen, understreger en anden af festivalens Keynote-talere, 
manuskriptforfatter, instruktør, producer og skuespiller Mark Duplass. »Der 
er en overflod på markedet, og det er meget sværere at finde plads nu end i 
1995«, siger han. 
</p><p>
»Men hvis du graver dybt nok i dig selv til at finde det, der er specifikt 
unikt ved dig, vil det i sig selv være fascinerende. I hvert fald for mig«. 
</p><p>
Men tro ikke, at din unikhed og dit geniale manuskript vil få Hollywood til at 
opdage dig fra den ene dag til den anden, advarer Duplass de aspirerende 
indie-filminstruktører i salen. Vent ikke på at blive opdaget, men skab dine 
egne muligheder, råder han. 
</p><p><b class="ext-link">SE OGSÅ</b><a class="embeddedlink" href="http://politiken.dk/fotografier/reportagefoto/ECE1573685/foto-30-pletskud-fra-sxsw---verdens-stoerste-festival-i-texas/">FOTO: 30 pletskud fra SXSW - verdens 
største festival i Texas</a></p><p>
For ligegyldigt hvor mange grønne skove og Hollywood-tilbud din agent lover 
dig, kommer kavaleriet ikke. Ikke når du har lavet din første 
3-dollars-kortfilm (og der er med nutidens billige teknologi ingen 
undskyldning for ikke at lave kortfilm med dine venner i weekenden) og fået 
den udtaget til Sundance. 
</p><p>
Heller ikke når du har lavet din første spillefilm eller din anden spillefilm, 
som du har charmeret en kreativitetshungrende stjerne til at spille 
hovedrollen i. Og heller ikke, når du har solgt din første tv-serie og har 
tjent tilstrækkeligt til at producere dine venners film. 
</p><p>
»Her er den hårde sandhed«, siger Duplass. »Selv hvor jeg er i dag, kommer 
kavaleriet ikke. Det stinker. Men her er de gode nyheder: <i>Who gives a 
fuck, </i>når det gælder kavaleriet? Nu er <i>du </i>kavaleriet. 
Du er i et hjørne af sandkassen, der er helt dit eget. Ingen kan forhindre 
dig i at gøre, præcis hvad du vil«. 
</p><h3>
Duplass på hjemmebane 
</h3><p>
De unge filmmagere blandt publikum er vilde med Mark Duplass og beder om råd 
om alt fra uddannelsesvalg og flytning til Los Angeles til festivalstrategi 
og vod-distribution. 
</p><p>
Han bliver hyldet som en stjerne, men han er også på hjemmebane. Han og broren 
Jay gik på University of Texas og boede i Austin i mange år, hvor de sad i 
en skodlejlighed og filmede hinanden med forældrenes defekte videokamera. 
</p><p>
I 2005 slog makkerparret igennem med komedien ’The Puffy Chair’, som var et 
hit både på Sundance og her på SXSW. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE1798836/uhoejtidelig-komedie-lokker-hjertevarmen-tilbage-i-amerikansk-film/">Uhøjtidelig komedie lokker 
hjertevarmen tilbage i amerikansk film</a></p><p>
Sammen med kollegerne Joe Swanberg, Andrew Bujalski og Aaron Katz blev de 
udråbt til en ny generation af indie-instruktører, der lavede såkaldte 
mumblecore-film: naturalistiske improvisatoriske low-budget-film med 
mumlende skuespillere. Selv har instruktørerne aldrig vedkendt sig at være 
en del af nogen bølge, men hypen omkring termen på festivalen skabte 
momentum. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/FILM_ADULT_BEGINNER_922260y.jpg" alt="" border="0"/><span class="caption"><span class="f-img-caption">Adult 
</span>Beginners. Foto: RaDiUS</span></span></p><p>
Duplass-brødrene har siden instrueret fire spillefilm og produceret og spillet 
med i omkring 30. Bl.a. 3 film på årets festival: Hannah Fidells ’6 Years’, 
J. Davis’ ’Manson Family Vacation’ og Ross Katz’ ’Adult Beginners’. 
</p><p>
For tiden skriver de på anden sæson af HBO-serien ’Togetherness’, hvis de da 
ikke har travlt med at producere de 4 film, de for nylig skrev kontrakt på 
med Netflix. 
</p><h3>
Drømme der rækker ud over egoet 
</h3><p>
Ava DuVernay er en af de få undtagelser, hvor kavaleriet rent faktisk kom. 
Efter at have instrueret to indiefilm, ’I Will Follow’ og ’Middle of 
Nowhere’, blev hun hyret til at instruere Paramounts Martin Luther 
King-drama ’Selma’, der har dansk premiere 26. marts. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis dine drømme kun handler om dig selv, er de for små
</p>
<p class="sender">
Ava DuVernay, instruktør 
</p>
</blockquote>
</div><p>
Filmen vandt en Oscar for bedste sang, blev vist i Det Hvide Hus og er 
positivt bedømt af 99 procent af kritikerne på sitet Rotten Tomatoes.</p><p>
Men alt det betyder ikke noget, sagde DuVernay i sin Keynote-tale lørdag. Her 
fortalte hun, hvordan hun med sine to første film stræbte efter ydre værdier 
– som at sælge et bestemt antal billetter eller blive optaget på Sundance. 
</p><p>
»Jeg byggede min karriere op og nåede mine mål, men jeg så siden mine fejl«, 
siger DuVernay. »Fejlen lå i min intention. Mit værd lå uden for mig selv. 
Jeg gik fra præstation til præstation, men mit hjerte var ikke med. Jeg 
drømte ikke stort nok. Hvis dine drømme kun handler om dig selv, er de for 
små«. 
</p><h3>
Oscar er bare et rum i LA 
</h3><p>
Alt det gik op for hende, da hun startede på ’Selma’. Her satte hun sit ego 
til side og havde som sit eneste mål at tjene historien om Kings 
protestmarch i byen Selma, Alabama. »Min far er fra Alabama«, forklarede en 
rørt DuVernay, der er en af de få sorte kvindelige instruktører i Hollywood. 
</p><p>
Af samme grund var mange skuffet over, at DuVernay ikke blev nomineret til en 
Oscar for bedste instruktør. Det ville have været første gang, den ære 
tilfaldt en sort kvinde. Debatten om racisme i Oscar-akademiet rasede, og 
hashtagget #OscarSoWhite trendede. Selv siger DuVernay, at uddelingen ikke 
betyder noget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2557759/oscaren-er-hvid---men-er-ladet-med-sort-samvittighed/">Oscaren er hvid - men er ladet 
med sort samvittighed</a></p><p>
»Det var en stor åbenbaring for mig at indse, at Oscar-uddelingen ikke er andet 
end et stort rum i LA«, siger hun. 
</p><p>
»Det er cool, men mit livsværd og arbejde er ikke afhængigt af, hvad der sker 
i det rum«. 
</p><p>
På et spørgsmål om diversitet i Hollywood svarer hun, at der ikke er nok. »Men 
man er nødt til at pukle. Der er mange, der taler om det. Jeg prøver at 
handle«. 
</p><h3>
Sorte hovedroller i fokus 
</h3><p>
Det samme gør den sorte instruktør Gina Prince-Blythewood. I en samtale på 
SXSW fortæller hun om at vokse op som sort adoptivbarn hos hvide forældre i 
et miljø, hvor ingen så ud som hende. Derfor kæmper hun i dag for at skabe 
fortællinger med sorte i hovedrollerne. 
</p><p>
Hendes seneste film, ’Beyond the Lights’, er et kærlighedsdrama om en ung 
popstjerne, der er blevet pacet ind i en overseksualiseret persona, som hun 
langsomt ryster af sig i mødet med en politibetjent, Kaz, der redder hendes 
liv. 
</p><p>
Filmstudiet var ikke begejstret for, at begge hovedroller, Gugu Mbatha-Raw og 
Nate Parker, var sorte. »Jeg blev spurgt direkte, om jeg ville gøre Kaz 
hvid. Men der bliver lavet så få film med os, og endnu færre 
kærlighedshistorier, som jeg gerne vil lave for at skabe positive billeder 
af sorte mennesker. Jeg kæmper for at skabe universelle historier med 
farvede mennesker, som alle kan relatere til«. 
</p><h3>
Årets break-out 
</h3><p>
Hvad er det store filmgennembrud på årets festival? Blandt de mest omtalte er 
den romantiske komedie ’Hello, My Name is Doris’, der giver et comeback til 
Sally Field. Hun spiller en midaldrende excentriker, der bliver forelsket i 
en yngre kollega og gennem ham bliver optaget i hipstermiljøet i 
Williamsburg med åbne arme. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/FILM_Hello_My_Name__922263y.jpg" alt="" border="0"/><span class="caption"><span class="f-img-caption">comeback. 
</span>Sally Field i 'Hello, My Name is Doris'. Foto: Seacia Pavao</span></span></p><p>
’Ava’s Possession’ er et originalt tag på gysergenren med historien om en ung 
kvinde, der har været besat af en ond ånd og kommer på åndeafvænning. Der 
har også været god buzz om Alex Garlands sci-fi-thriller ’Ex Machina’ om en 
ung computerprogrammørs møde med et excentrisk tech-geni, der har bygget en 
A.I.-robot, Ava. Da vor unge helt bliver sat til at teste, om hun virkelig 
har kunstig intelligens, forelsker han sig i den smukke robot, spillet af 
svenske Alicia Vikander. 
</p><h3>
Tinder-trick 
</h3><p>
Den samme skæbne er tilsyneladende overgået en række unge mænd i Austin. 
Filmens pr-folk har oprettet en falsk Tinder-profil, som alle medier nu 
advarer om. 
</p><p>
Instruktøren mener, at fascinationen med A.I. ligger i vores stigende frygt 
for Big Data. »A.I. har ikke udviklet sig, men det har søgemaskinerne. Vi 
føler, at de kender os bedre, end vi kender os selv«, siger han. 
</p><p>
Og apropos teknologiske opfindelser er det faktisk her, vi finder årets 
største gennembrud: Alle taler om livestreaming-appen Meerkat og streamer 
entusiastisk fra koncerter, paneler og cykeltaxature. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1642331/kvindekoennet-traeder-i-fokus-i-nye-amerikanske-tv-serier/">Kvindekønnet træder i fokus i 
nye amerikanske tv-serier</a></p><p>
Og da skuespilleren Julia Louis-Dreyfus, kendt fra blandt andet ’Seinfeld’, 
begejstret viftede med sin telefon og annoncerede, at hun live-streamede sit 
panel om tv-serien ’Veep’ via appen, var det sikkert og vist, at en 
sensation var født. 
</p><p class=" bl-elem">
I hvert fald indtil lørdag, hvor festivalen slutter. 
</p>	
</div>
</div></body></html>
