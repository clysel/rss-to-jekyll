---
layout:     post
title: 	    "Barcelona trodser DBU: Vi gennemfører audition"
post_author:	    
post_date:	    Wed, 29 Apr 2015 18:14:37 +0200
post_site:	    politiken.dk 
post_link:	    http://politiken.dk/sport/fodbold/ECE2648751/barcelona-trodser-dbu-vi-gennemfoerer-audition/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var et klart og entydigt nej tak fra Dansk Boldspil-Union til FC 
Barcelonas planer om at oprette et talentakademi i Ballerup, men det lader 
ikke til, at den spanske storklub bare adlyder uden videre. 
</p><p><b class="ext-link">AFVIST:</b><a class="embeddedlink" href="http://politiken.dk/sport/fodbold/ECE2561204/dbu-kritisk-over-for-barcelona-akademi-i-danmark/">DBU kritisk over for Barcelona-akademi i 
Danmark</a></p><p>
TV2 Sport er kommet i besiddelse af en e-mail, som angiveligt er sendt fra 
Barcelona til dem, som skal deltage i audition 9. og 10. maj. 
</p><p>
»DBU's aflysning af audition 9.-10. maj i Ballerup Idrætsby, som er fremgået i 
medierne de sidste par dage, beror desværre på en række misforståelser fra 
DBU's side vedrørende FCBEscola Copenhagen«, skriver klubben i mailen og 
fortsætter: 
</p><p>
»Vi vil derfor gerne bekræfte, at audition gennemføres helt som planlagt, og 
at vi glæder os rigtig meget til at se dig i Ballerup Idrætsby«. 
</p><p><b>Akademi kan skade børnene</b></p><p>
DBU meddelte tidligere på ugen, at de ikke ville give grønt lys til, at 
Barcelona kunne oprette et talentakademi i Danmark, da fodboldforbundet 
mener, at det kan skade både børnene og dansk talentudvikling generelt. 
</p><p class=" bl-elem">
Hvad Barcelona har tænkt sig at gøre med de børn, som møder op til audition, 
må tiden vise. 
</p>	
</div>

</div></body></html>
