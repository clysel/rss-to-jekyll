---
layout:     post
title: 	    "Løsladte er fanget i håbløs gæld"
post_author:	    
post_date:	    Tue, 12 May 2015 22:32:13 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2667068/loesladte-er-fanget-i-haabloes-gaeld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når indbrudstyve, pushere, voldsmænd, bankrøvere, bedragere og drabsmænd har 
afsonet deres fængselsdomme, bliver glæden over løsladelsen hurtigt afløst 
af bekymringer over en nærmest håbløs gæld til staten. 
</p><p>
Som det eneste land i Skandinavien forlanger Danmark, at de offentlige 
sagsomkostninger – først og fremmest til beskikkede forsvarsadvokater – skal 
betales fuldt ud af de dømte, når de har afsonet deres straffe. Dermed 
starter livet i friheden ofte med regninger på flere hundrede tusind kroner. 
Det sender mange løsladte direkte ud i ny kriminalitet, mens andre løber 
storm på de særlige gældsrådgivninger, der er målrettet tidligere kriminelle 
og indsatte. 
</p><p>
En af dem er Café Exit på Vesterbro i København, hvor 16 frivillige rådgivere 
arbejder på højtryk for at hjælpe dybt forgældede dømte og indsatte, der 
prøver at leve et liv uden kriminalitet: 
</p><div class="art-fakta article-box">
<h4 class="">
dømte skylder 2 mia.</h4>
<div class="fakta-body" data-buildingblock="embedded_factboxlink">
<p><b>Dømte pålægges </b>årlig sagsomkostninger for cirka 450 
millioner kroner. Heraf inddrives cirka 150 millioner – 40 i politiet og 110 
i Skat.
</p><p><b>Samlet overstiger</b> gælden til sagsomkostninger 2 milliarder kroner.
</p><p><b>Omkring 64.000 </b>skyldnere har gæld til sagsomkostninger.
</p><p class=" bl-elem"><b>Skat vurderer</b>, at over halvdelen af dem ikke har en betalingsevne.
</p>
</div>
</div><p>
»Vi må bare erkende, at vi ikke kan følge med. Vi har hårdt brug for flere 
rådgivere, for gældsproblemerne er enorme for denne gruppe mennesker«, siger 
Puk Sabber, socialrådgiver og leder af gældsrådgivningen på Café Exit, der 
også har afdelinger i Aarhus og Odense. </p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2510551/120000-danskere-synker-ned-i-haabloes-gaeld/">120.000 danskere synker ned i 
håbløs gæld</a></p><p>
Det samme lyder fra Den Sociale Retshjælp, der rejser rundt mellem fængsler og 
udslusningspensioner for at hjælpe indsatte med at få styr på økonomien. 
</p><p>
»Vi hjælper et sted mellem 1.500 og 2.000 kriminelle hvert år, men selv om vi 
valgte at målrette hele vores gældsrådgivning til denne gruppe, ville vi 
stadig være håbløst bagud, for behovet er enormt«, siger Sandy Madar, leder 
af Den Sociale Retshjælp, der i årevis har forsøgt at få politikerne til at 
ændre reglerne for dømtes betaling af sagsomkostninger. 
</p><p>
Filosofien bag de danske regler er tilsyneladende, at kriminelle selv må rydde 
op efter sig, også i økonomisk forstand, når de har forbrudt sig mod landets 
love. 
</p><p>
»Men det er alligevel kun en lille del af sagsomkostningerne, der bliver 
betalt. Til gengæld er gælden så stor en barriere for en ny, legal 
tilværelse, at man i realiteten sender folk ud i ny kriminalitet – hvem i 
alverden kan være tjent med det«, spørger Puk Sabber. 
</p><h3>
Betal 893.000 inden for tre uger 
</h3><div class="art-quote article-box">
<p class="quote"/>
<blockquote>
<p class="quote-txt">
Vi må bare erkende, at vi ikke kan følge med
</p>
<p class="sender">
Puk Sabber, Café Exit 
</p>
</blockquote>
</div><p>
Det var også konklusionen, da et særligt udvalg under Justitsministeriet i 
efteråret anbefalede at ændre reglerne, så dømte alene betaler 
sagsomkostninger ud fra deres individuelle betalingsevner. Udvalget 
fremlagde adskillige eksempler, hvor løsladte havde modtaget girokort fra 
det offentlige på flere hundrede tusind kroner. En enkelt indsat skulle 
betale 893.000 kroner i løbet af tre uger. </p><p>
Betænkningen fra udvalget fik daværende justitsminister Karen Hækkerup (S) til 
at love et opgør med de brutale sagsomkostninger. Men siden er der ikke sket 
noget. Og det bekymrer formanden for Folketingets Retsudvalg, Karina 
Lorentzen Dehnhardt (SF). I sidste uge bad hun justitsminister Mette 
Frederiksen (S) svare på, om de nye regler er opgivet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2462196/danskerne-er-for-fattige-til-at-faa-eftergivet-gaeld/">Danskerne er for fattige til 
at få eftergivet gæld </a></p><p>
»Regeringen ser positivt på udvalgets forslag og forsøgte derfor at opnå 
støtte til finansiering af den foreslåede ordning i forbindelse med 
satspuljeforhandlingerne i efteråret 2014. Der var imidlertid ikke opbakning 
hertil blandt satspuljepartierne. Regeringen arbejder fortsat på at etablere 
en ny ordning«, lød det skriftlige svar fra ministeren. 
</p><p>
Nu frygter Karina Lorentzen og gældsrådgivningerne, at de nye regler drukner i 
et muligt regeringsskifte, hvor andre sager har større prestige end de 
indsatte i landets fængsler. Karina Lorentzen siger: 
</p><p class=" bl-elem">
»Jeg kan ikke forstå, hvordan det kan lade sig gøre, at slipseklædte 
erhvervsfolk kan gå ned med deres selskaber, få gældssanering og starte 
forfra flere gange, mens indsatte og dømte bliver fastholdt i et økonomisk 
jerngreb, selv om de har afsonet deres fængselsstraf«. 
</p>	
</div>

</div></body></html>
