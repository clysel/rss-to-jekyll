---
layout:     post
title: 	    "Astrid Lindgrens datter: »Jeg bestemte ikke så meget. Men hun gjorde!«"
post_author:	    
post_date:	    Sun, 22 Feb 2015 09:46:46 +0100
post_site:	    politiken.dk 
post_link:	    http://politiken.dk/kultur/boger/ECE2557591/astrid-lindgrens-datter-jeg-bestemte-ikke-saa-meget-men-hun-gjorde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Om Astrid Lindgren </b></h4>
<h5>
<b>Udvalgte bøger på dansk</b></h5>
<div class="fakta-body" data-buildingblock="embedded_factboxlink">
<p><b>Ellen Buttenschøn: </b>’Historien om et ’påhit’. Om Pippifiguren og 
Astrid Lindgrens gennembrudsværk’. 1975.
</p><p><b>Kerstin Ljunggren: </b>’Læs om Astrid Lindgren’. 1993. Om Astrid Lindgrens 
liv og om hendes bøger, hvori hendes barndom og opvækst tydeligt afspejler 
sig.
</p><p><b>Margareta Strömstedt: </b>’Astrid Lindgren. En 
levnedsbeskrivelse’. 2. udgave, 2002. ’Pippi &amp; Sokrates. Et 
filosofisk drikkegilde i Villa Villekulla’. 2004. En præsentation af Astrid 
Lindgrens Pippi-figur som tænker og filosof illustreret ved samtaler mellem 
Pippi og Sokrates.
</p><p><b>Jacob Forsell (red.) </b>’Astrid Lindgrens liv i billeder’. 2007. ’Verdens 
bedste påhit. Filosofiske vandringer i Astrid Lindgrens verden’. 2007. 
Astrid Lindgrens kendte figurer og de romaner, de optræder i, læses igennem 
en eller flere filosoffers briller: ’Jeg lægger dine breve under madrassen. 
En brevveksling 1971-2002’. Brevveksling mellem<b> Astrid Lindgren og 
Sara Schwardt</b> (f. 1958), der som 12-årig begyndte at skrive til 
Lindgren. 2014.
</p><p class=" bl-elem"><b>Jens Andersen: </b>’En dag, et liv. En Astrid Lindgren-biografi’. 2014.
</p>
</div>
</div><p>
De hviner, padler med armene i luften, snubler og rejser sig igen. Børnene, 
der løber på skøjter i Vasaparken, uformelige i deres flyverdragter og med 
kinder så æblerøde, som man vist ellers kun finder dem i Bulderby. 
</p><p>
I den højloftede lejlighed over for parken lister en ældre kvinde rundt på 
strømpesokker og venter besøg fra København. Rygtet om, at kvinden ligner 
Astrid Lindgren, der i mange år boede her i Dalagatan 46 i Stockholm, er 
løbet i forvejen. 
</p><p>
Alligevel er ligheden slående, da datteren, Karin Nyman, åbner døren. Et 
stærkt blik i et smilerynket ansigt, væver og statelig – trods 
strømpesokkerne – er hun. 
</p><p>
Én fra den danske delegation bliver næsten væk i Karin Nymans omfavnelse; det 
er forfatteren Jens Andersen, der i to år har korresponderet med hende om 
sin research til Astrid Lindgren-biografien ’Denne dag, et liv’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2556443/jens-andersen-og-astrid-lindgren-vinder-politiken-litteraturpris/">Jens Andersen og Astrid 
Lindgren vinder Politiken Litteraturpris</a></p><h3>
Omkring 1.000 'nye' breve 
</h3><p>
Bogen er blevet overordentlig godt modtaget, også i Sverige. Om det nu skyldes 
den festlige anledning, at Jens Andersen netop har vundet Politikens 
Litteraturpris eller blot det, at vi er forfatterens følge – fotografen og 
reporteren får i hvert fald lov til at beholde støvlerne på. 
</p><p>
»Her kan godt være lidt fodkoldt«, forklarer Jens Andersen. Han kender 
lejligheden, der har stået uberørt, siden Astrid Lindgren døde som 94-årig i 
2002. Hendes hvide sommerkasket ligger på hattehylden. Der er sat brevpapir 
i skrivemaskinen, og dugene er strøgne og uplettede, som havde en garvet 
husmor lige løbet hjemmet over. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis Karin ikke syntes, det var en god idé, at det skulle frem, blev der ingen 
bog
</p>
<p class="sender">
Jens Andersen 
</p>
</blockquote>
</div><p>
Men der er ganske rigtigt lidt koldt i lejligheden, hvor de bugnende 
bogreoler, væggenes folkloristiske malerier og de mange dalarheste, nisser, 
trolde og andet nips sætter gang i fantasien om et langt og grundigt levet 
liv. Men et liv, der tydeligvis ikke længere fylder stuerne. <br/><br/>
»Hvis Karin havde sagt: ’Arrrh, jeg synes, der er skrevet nok om Astrid’, så 
havde jeg lagt projektet ned«.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2439127/gribende-biografi-kaster-et-velgoerende-dansk-blik-paa-astrid-lindgren/">Gribende biografi kaster et 
velgørende dansk blik på Astrid Lindgren </a></p><p>
»Havde du virkelig«, spørger Karin Nyman, som nu sidder i sofaen ved siden af 
Jens Andersen. 
</p><p>
Her mødtes de med Lena Törnqvist, Astrid Lindgrens bibliograf, en januardag i 
2013 for at tale bogens idé igennem. Jens Andersen havde endnu ikke skrevet 
et eneste ord. Han undrede sig bare over, at der ikke var skrevet noget 
’grundigere’ siden den første svenske autoritative biografi fra 1977, 
Margareta Strömstedts ’Astrid Lindgren. En levnedsbeskrivelse’. 
</p><p>
»Hvis jeg skulle lave en biografi om Astrid Lindgren, som ikke bare gentog 
det, der tidligere er sagt og skrevet, var det nødvendigt, at jeg fik Karin 
med på ideen. Jeg vidste, der var nogle dagbøger og breve, som ikke var 
tilgængelige på Kungliga biblioteket. Og hvis Karin ikke syntes, det var en 
god idé, at det skulle frem, blev der ingen bog«. 
</p><p>
Det viste sig, at der var omkring 1.000 ’nye’ breve. Heriblandt 
korrespondancen mellem Astrid Lindgren og hendes tyske lesbiske og meget 
insisterende veninde, Louise Hartung. Karin Nyman kendte til venskabet og 
til brevvekslingen, men troede egentlig, der var tale om nogle »artige«, 
lidt intetsigende breve. Da hun selv begyndte at læse, fornemmede hun, at 
her var nok ’noget’. Hun rundsendte et ekstrakt til familien og til Jens 
Andersen. Som gerne ville læse mere. 
</p><h3>
Jens fik det meste 
</h3><p>
Sjovt nok var Jens Andersen ikke den eneste, der havde lyst til at grave. På 
nogenlunde samme tid arbejdede filminstruktøren Kristina Lindström på det 
store tv-portræt af Astrid Lindgren. 
</p><p>
»Faktisk var der hele to dokumentarfilm på vej, og så blev det lidt 
kompliceret ... Men det endte med Lindströms projekt. Og hun skulle jo først 
og fremmest have billedmateriale. Hun ville selvfølgelig også gerne have 
lidt inside information. Men hun fik ikke lige så meget som Jens«. 
</p><p>
Tv-portrættet i tre kapitler blev vist på SVT i juledagene, mens danskerne har 
kunnet følge den fantastiske billedføljeton på DR i de forgangne uger. 
</p><p>
»For mig var det herligt at se disse gamle indspilninger fra Sveriges 
Televisions arkiv, vores egne familiefilm kendte jeg jo ganske godt«. At 
Karin Nyman ikke er udelt begejstret for udsendelserne, fornemmer man dog. 
Hun er bare ikke så meget for at uddybe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2439156/breve-mellem-lindgren-og-beundrer-er-en-roerende-historie-om-venskab/">Breve mellem Lindgren og 
beundrer er en rørende historie om venskab</a></p><p>
Men det er Jens Andersen. »Jeg savner bare at få fortalt i filmen, at Astrid i 
næsten 30 år arbejdede som forlagsredaktør for Rabén &amp; 
Sjögren, og så er der nogle meget vigtige venskaber, som er helt uomtalte, 
mens andre og mindre vigtige fylder meget. Til gengæld er billedsiden svært 
poetisk«. 
</p><p>
»Ja, sådan synes vi nu«, ler Karin Nyman. 
</p><p>
Og man får uvægerligt lyst til at vide, hvor tæt de to sammensvorne i sofaen 
egentlig arbejdede om Andersens Astrid Lindgren-bog. 
</p><p>
»Man kan ikke sige, at jeg arbejdede. Jeg besvarede spørgsmål!«, siger Karin 
Nyman. Og Andersen uddyber: 
</p><p>
»Jeg kunne spørge: Hvor stod skrivebordet? Så måtte Karin lave en tegning og 
sende den til mig. Nogle gange svarede hun tørt: 
</p><p>
»Tror du, jeg har fantomhukommelse?««. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/B_gerdendag_915212m.jpg" alt="" border="0"/></span></p><h3>
Men ikke alt skal ud 
</h3><p>
En stor del af det lindgrenske familiedynasti har været involveret i 
bogprojektet. Dels kommer man som researcher ikke langt, hvis man ikke har 
accept fra familiefirmaet Saltkråkan AB, som bl.a. omhyggeligt administrerer 
rettighederne til Lindgrens bøger og tekster, dels har Karin Nyman fået sine 
kusiner til at gå i gemmerne, og selv var hun også både i overskabene og på 
loftet. 
</p><p><i class=" bl-elem">Er der mere at komme efter? </i></p><p>
»Nu tror jeg det ikke. En del breve fandt jeg jo, mens Jens skrev. De 
allerførste breve fra Lasses plejefamilie til den unge, ugifte Astrid«. 
»Meget vigtige breve«, indskyder Jens Andersen. »Ja«, fortsætter Karin 
Nyman, »fordi de faktisk viser, at der var en slags 
kærligheds-/forlovelsesforhold mellem Astrid og Lasses far, Reinhold 
Blomberg, i længere tid, end Astrid selv havde givet udtryk for. Jeg troede, 
det var slut imellem dem inden Lasses fødsel. Men det var først efter hans 
fødsel, at det sluttede«. 
</p><p>
Sønnen Lasse blev født i København 1926, hvor han tilbragte de første år af 
sin barndom hos den omtalte plejefamilie, inden han kom til Sverige og siden 
hjem til Astrid og hendes mand, Sture Lindgren. I 1934 blev lillesøster 
Karin født. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er glad for, at Astrid ikke lever, for jeg tror, at hun ville være gået i 
spåner over det, der sker
</p>
<p class="sender">
Karin Nyman 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2439156/breve-mellem-lindgren-og-beundrer-er-en-roerende-historie-om-venskab/">Breve mellem Lindgren og 
beundrer er en rørende historie om venskab</a><br/><br/>
»Der var flere breve, som jeg aldrig havde set. Breve fra min far til min mor, 
de første fra forlovelsestiden«, fortsætter Karin Nyman.</p><p>
Der var også et par breve imellem, som hun ikke vil vise omverdenen. Fra den 
svære tid omkring den første graviditet og fødslen af Lasse. 
</p><p>
»Der er ingen sensationer i dem, men de viser denne meget unge Astrid, som 
skriver til Reinhold ... Nej, jeg mærkede tydeligt, at det havde mor ikke 
brudt sig om skulle ud«. 
</p><p><i class=" bl-elem">Hvad tænkte du, da du så endelig læste ’Denne dag, et liv’, som jo bestemt 
ikke kun viser de lysere sider af dit mors sind – og liv? </i></p><p>
»Jeg tænkte, at det her er enestående godt. Og det syntes alle, der læste det. 
Carl Olof (Karin Nymans mand, red), Lena Törnqvist og familien. Vi var 
overraskede over, hvor dygtigt Jens har samlet alt dette stof til en 
sammenhængende beretning«. 
</p><h3>
Den intellektuelle dimension 
</h3><p>
Det er blevet fremhævet af anmelderne, at Jens Andersens biografi har fanget 
melankolien, ensomheden og de triste perioder i Astrid Lindgrens liv, men 
også den mere intellektuelle side af børnebogsforfatteren var det 
vigtigt at få med, understreger Jens Andersen. 
</p><p><i class=" bl-elem">Der kommer et billede frem af din mor, som er et lidt andet end det, der 
tegnes i Margareta Strömstedts biografi? </i></p><p>
»Margaretas bog er en vennebog, for hun og Astrid var jo venner. Den er skøn. 
Men det er godt med de ekstra dimensioner, som Jens’ bog tilfører«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/litteraturpris/ECE2539356/nomineret-forfatter-jens-andersen-har-maerket-suset-fra-astrid-lindgren/">Nomineret forfatter: Jens 
Andersen har mærket suset fra Astrid Lindgren</a></p><p>
Denne Jens bliver sendt ind i spisestuen, så al denne ros og velvilje kan høre 
op. Men før forfatteren går, når han lige at fortælle, hvad hans næste 
bogprojekt skal handle om. 
</p><p>
»Det må jeg gerne sige, ikke, Karin? 
</p><p>
»Jovist!«. 
</p><p>
De mere end 600 breve mellem Louise Hartung og Astrid Lindgren har så stor en 
tyngde »både psykologisk, politisk og kulturelt«, at Jens Andersen finder 
dem absolut værd at trykke. 
</p><p>
»Et venskab mellem to intellektuelle kvinder i efterkrigstidens Europa 
gengivet i breve – det er da spændende! Der bliver en lillebitte biografisk 
opgave i at tegne Louise Hartung lidt klarere som menneske i et forord. Men 
ellers skal brevene bare bære«.<br/><span class="img-contimg-fl-center"><img class="image inlineLightBox" src="http://multimedia.pol.dk/archive/00915/astrid_915213y.jpg" alt="" border="0"/><span class="caption"><span class="f-img-caption">Skrivemaskinen. 
</span>Foto: Martin Lehmann</span></span></p><h3>
Udadtil var mor reserveret 
</h3><p>
Karin Nyman har selv skrevet børnebøger og er en erfaren oversætter af 
litteratur, bl.a. fra dansk til svensk. 
</p><p><i class=" bl-elem">Har du aldrig selv overvejet at skrive din version af historien om din mor? </i></p><p>
»Skulle jeg? Nej, jeg tror ikke, jeg ville kunne. Jeg ville aldrig blive 
færdig, aldrig blive tilfreds. Derfor er det så fint, det, Jens har gjort«. 
</p><p><i class=" bl-elem">Éns mor er ofte et af de mennesker, man som datter er tættest på livet 
igennem. Men til trods for det, eller måske netop derfor, kan man så ikke 
have en ulyst til at vide ’alt’ om hende – især de mest intime detaljer? </i></p><p>
»Jo, det kan måske være rigtigt. Min mor var meget reserveret udadtil, men til 
mig fortalte hun åbent om sit liv, om, hvordan det gik, og hvordan det havde 
været. Der, hvor jeg synes, det bliver ubehageligt, det er, hvis der skulle 
komme nogle ting frem, som modsiger det billede, jeg har af hende, og som 
jeg holder fast i«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE2293559/seks-hjerter-astrid-lindgrens-breve-til-12-aarige-sara-er-smukke-og-bevaegende/">Seks hjerter: Astrid Lindgrens 
breve til 12-årige Sara er smukke og bevægende</a></p><p>
Karin Nyman har flere eksempler på fatale fejllæsninger, der har fået 
journalister til at kludre gevaldigt i Astrid Lindgrens historie. Hun brød 
sig også meget lidt om dengang, en journalist ’opdagede’, at Astrid Lindgren 
var dybt religiøs. »Han havde angiveligt ført laaaange samtaler med hende om 
tro. Men havde han båndudskrift? Ikke et«. 
</p><p>
Astrid Lindgrens ægteskab bliver også analyseret igen og igen – bl.a. i Jens 
Andersens biografi. I Kristina Lindströms tv-portræt fortæller Margareta 
Strömstedt, at hun og Astrid omtalte Sture som »en værre en«. 
</p><p>
»Jeg er ikke så glad for Kristina Lindströms billede af deres ægteskab. Hun 
kunne ikke finde nogen, som havde kendt Sture, så dem, hun interviewer, ved 
ikke, hvad de taler om. For eksempel Margareta Strömstedt, som jeg på alle 
måder elsker, og som er en rigtig god ven. Men hun kendte ikke min far og 
heller ikke Astrid, dengang hun var gift med ham. Det bliver et vældig 
sørgeligt indtryk, man får af ham. Det er meget upræcist, og der er ikke 
noget, jeg kan gøre ved det. Men det er synd«. 
</p><p><i class=" bl-elem">Ja, for man tænker, at din mor havde fortjent bedre end de to mænd, hun fik 
børn med? </i></p><p>
»Præcis! ’Stakkels hende’. Det er ikke så godt«. 
</p><h3>
Den moderne familie 
</h3><p>
Karin Nyman vidste godt, at hendes far, Sture, ikke var den ældre halvbror, 
Lasses, biologiske far, selv om offentligheden først fik historien om Lasse 
langt senere. De levede i en familie med bonusfar og papsøn, sådan som mange 
familier lever i dag. Men det var ikke normalt dengang i 1930’erne og 
1940’erne. 
</p><p><i class=" bl-elem">Oplevede du, at jeres familie var anderledes? </i></p><p>
»Nej, det var ikke noget, jeg gik og tænkte på. Men der kan have været en 
underliggende følelse ... Nej«. 
</p><p><i class=" bl-elem">Men din far blev aldrig Lasses far? </i></p><div class="art-quote article-box">
<p class="quote"/>
<blockquote>
<p class="quote-txt">
For Astrid var det utrolig vigtigt, at Pippi og de andre figurer kun 
forefindes i deres egne verdner
</p>
<p class="sender">
Karin Nyman 
</p>
</blockquote>
</div><p>
»Jo, til at begynde med, da Lasse var lille, men min far var ikke en forælder, 
der tog tørnen med børnene. Dét gjorde mor til gengæld«. <br/><br/>
Det er, som om din mor påtog sig al skylden for, hvordan det siden gik Lasse. 
At han, sådan som man forstår af Jens Andersens biografi, ikke blev så 
vældig lykkelig.</p><p>
»Det var ikke noget, hun sagde eller lod forstå, men hun havde nok en følelse 
af, at hun skulle kompensere for, at han jo faktisk ikke fik nogen far. Og 
Lasse var meget afhængig af hende. Der var et stærkt bånd der, som betød, at 
mor var tilbøjelig til at gribe ind og støtte – nok også mere, end hun 
burde«. 
</p><p><i class=" bl-elem">Er det ikke sådan, at en mor altid tager ansvaret og skylden for sine børns 
sorger? </i></p><p>
»Men her var det oplagt at gøre det! Faktisk synes jeg, at min mor virkede 
overraskende lidt tynget af den skyld. En gang imellem kunne jeg undre mig: 
Tænker hun ikke på det? For jeg tror ikke, hun gik omkring og spekulerede på 
det, men der var nok en underliggende følelse. Vil jeg tro«. 
</p><p>
I 1986 døde Karin Nymans bror af kræft. 
</p><h3>
Børnenes parti 
</h3><p>
Man kan roligt sige, at Astrid Lindgren i dag står som børnenes ven. Hendes 
bøger tager børnenes parti, og hendes Pippi-figur skabte grobund for helt 
nye pædagogiske tanker. Men blev hendes egne børn, Karin og Lasse, opdraget 
anderledes? 
</p><p>
»Nej, egentlig ikke. Der var ingen hårde restriktioner, men man skulle opføre 
sig ordentligt ligesom andre børn. Jeg tror nu, at jeg gjorde det 
automatisk! Hun eksperimenterede ikke med opdragelsen ved f.eks. at give 
fuldstændig slip på voksenkontrollen. Det var jo heller ikke hendes budskab, 
at man skulle det. Men vi fik lov til at være børn«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2431194/600-breve-afsloerer-ukendt-moerk-side-af-lindgren/">600 breve afslører ukendt mørk 
side af Lindgren</a></p><p>
Karin Nyman fortæller, at der jo var stor aldersforskel på hende og Lasse, og 
at de derfor ikke havde en egentlig fælles barndom. At hun selv var den 
ængstelige type, som helst ville være hjemme hos mor, mens Lasse var 
udadvendt og undersøgte verden »på en helt anden måde«. 
</p><p>
»Men eftersom mor havde denne tradition med at byde børn og børnebørn på 
middag hver lørdag eller søndag, næsten så længe hun levede, mødtes vi jo. 
Det blev til mange middage, hvor vi spiste ved bordet, som du kan se der i 
spisestuen«. 
</p><p><i class=" bl-elem">Så du har altså gode familiebilleder, hvor både du og Lasse og jeres 
familier er med? </i></p><p>
»Ja ja. Det har jeg da«, siger Karin Nyman og sidder lidt. »Joooo«. 
</p><h3>
Godt, hun gjorde sig umage 
</h3><p><i class=" bl-elem">Var der i det hele taget meget leg og fest i dit barndomshjem? 
</i></p><p>
»Nej, fest var der faktisk ikke så meget af. For Astrid opstod det der 
selskabelige liv først, efter vi var flyttet hjemmefra, da hun for alvor var 
blevet verdensberømt og skulle repræsentere. Men jeg var også barn under 
krigen, der var vel ikke så meget fest«. 
</p><div class="art-quote article-box">
<p class="quote"/>
<blockquote>
<p class="quote-txt">
Der fandtes faktisk en tid der i 1950?erne og 60?erne, hvor man tænkte, at nu, 
nu går det fremad. Langsomt fandt min mor ud af, at sådan var det 
selvfølgelig ikke
</p>
<p class="sender">
Karin Nyman 
</p>
</blockquote>
</div><p>
Netop krigstiden er både lykkelig og ulykkelig for Astrid Lindgren, forstår 
man af ’Denne dag, et liv’. Hun har denne angst for krigen, men også en 
taknemmelighed for den nye lejlighed her i Dalagatan og en glæde ved 
familielivet. <br/><br/>
»Men siden blev hun trukket helt ned i mørket af min fars utroskab, som 
virkelig skadede hende. Så kom han tilbage. Siden blev han alkoholiseret og 
syg af det«.</p><p>
Astrid Lindgren kunne jo også have valgt at være den, der gik fra manden, 
tænker man. Men man forstår af Jens Andersens biografi, at hun virkelig ikke 
ville skilles. 
</p><p><i class=" bl-elem">Synes du, at din mor anstrengte sig for meget for at holde sammen på 
familien? </i></p><p>
»Det er et spørgsmål, som jeg ikke rigtig kender svaret på. Jeg tror det ikke. 
Det var godt for os alle sammen, at hun gjorde sig umage. Ikke mindst for 
far«. 
</p><p>
Den blå time kryber ind gennem de store vinduer mod Dalagatan. Der bliver så 
stille. 
</p><p>
»Måske skal vi tænde lys«, siger Karin Nyman. 
</p><h3>
Barn af en kendis 
</h3><p>
Da Pippi-bogen udkom, var Karin Nyman 10 år. Ret hurtigt blev Astrid Lindgren 
en rost, omdiskuteret og frem for alt kendt forfatter. 
</p><p><i class=" bl-elem">Blev du ikke træt af alle de børn, der nu også ’kendte’ din mor? </i></p><p>
»Nej, det blev jeg ikke. Men tiden var også en helt anden. Der fandtes ikke 
denne medieopmærksomhed. Desuden vidste jeg, at mor altid var mest engageret 
i mig. Der var ingen, der kunne udkonkurrere mig«. 
</p><p>
Men mediekendt er Astrid Lindgren minsandten blevet siden. Familiefirmaet 
Saltkråkan forvalter som sagt denne kendthed. 
</p><p>
»Det er respektindgydende. Jeg troede, det ville ebbe ud efter hendes død. Men 
fordi især mine børn og min brors datter har bestræbt sig på, at Astrid 
Lindgren ikke skulle blive glemt, er det heller ikke sket. De har satset på 
det, kan man sige«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/historiskefoto/ECE2431841/fra-vimmerby-til-alverdens-hjerter/">Fra Vimmerby til alverdens 
hjerter</a></p><p><i class=" bl-elem">Men I siger også nej til mange forespørgsler om brug af din mors navn og 
værk? </i></p><p>
»Oj oj oj, ja. For Astrid var det utrolig vigtigt, at Pippi og de andre 
figurer kun forefindes i deres egne verdner. De verdner kan man flytte til 
film eller teater, men man kan ikke tage figuren i sig selv og bruge den i 
nogle helt andre sammenhænge. Det princip forsøger vi at fastholde med 
magt«. 
</p><p><i class=" bl-elem">Jens Andersen fortalte på vej i flyet, at der var et teater, der ville lave 
et stykke over din mors liv – bla. på baggrund af biografien? </i></p><p>
»Flere teatre! Og det er vi absolut ikke begejstrede for«. 
</p><h3>
Det politiske liv 
</h3><p>
Jens Andersen har fået lov at komme ind i stuen igen og har stået lidt og 
lyttet. 
</p><p>
»Har I nogen sinde været uvenner?«, spørger han. 
</p><p>
»Mor og jeg? Det må vi for syv sytten da have været«. Karin Nyman kan bare 
ikke komme på en uoverensstemmelse, der har sat sig fast. Til gengæld 
indrømmer hun, at Astrid Lindgren kunne være en bestemt dame. Hun var en 
»do’er«, hun gjorde ting, greb ind i stedet for at se til. 
</p><p>
For sit indre ser man det berømte foto af en aldrende Astrid Lindgren med 
solskærm og lys vindjakke, der rykker en ung svensk skinhead i selerne. »Du 
skal holde op med at skinheade«, skal Astrid Lindgren have sagt. 
</p><p>
Var det kvinderne, der dominerede i hjemmet her i Dalagatan, spørger jeg, mens 
Jens Andersen ligesom supplerer fra sin ståplads med et fingeret kampråb: 
»Ut alla mandfolk!«. 
</p><p>
Karin Nyman griner. »Jeg bestemte ikke så meget. Men hun gjorde!«. 
</p><p>
Astrid Lindgren var ganske politisk aktiv på sine gamle dage, hvilket Jens 
Andersens biografi også dokumenterer i ord og skønne, skønne billeder af 
Lindgren på barrikaderne med koben og alt. 
</p><p><i class=" bl-elem">Hvilke sager ville din mor mon være gået ind i, hvis hun havde levet i 
2015? </i></p><p>
»Jeg er glad for, at Astrid ikke lever, for jeg tror, at hun ville være gået i 
spåner over det, der sker. Der fandtes faktisk en tid der i 1950’erne og 
60’erne, hvor man tænkte, at nu, nu går det fremad. Langsomt fandt min mor 
ud af, at sådan var det selvfølgelig ikke. Men jeg tror ikke, at hun i sin 
vildeste fantasi havde forestillet sig det, der sker nu«. 
</p><p><i class=" bl-elem">Hvad tænker du på. Den politiske polarisering i Sverige? </i></p><p>
»Jeg tænker på ekstremismen. Man troede ikke, den kunne antage denne form – 
det, der skete i Paris, og det, der lige er sket i København. Det er nye 
tider. Og man vil dem ikke«. 
</p><p>
Karin Nymans stemme er næsten helt forsvundet i en afmægtig hvisken, inden hun 
rømmer sig og kigger op på den danske delegation. 
</p><p class=" bl-elem">
»Hvordan har I det egentlig i København lige nu?«. 
</p>	
</div>
</div></body></html>
