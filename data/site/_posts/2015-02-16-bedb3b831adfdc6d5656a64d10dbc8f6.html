---
layout:     post
title: 	    "Lærer: Aftalen trækker i den rigtige retning, men er det nok?"
post_author:	    
post_date:	    Mon, 16 Feb 2015 19:30:09 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2549333/laerer-aftalen-traekker-i-den-rigtige-retning-men-er-det-nok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På Trekroner Skole lidt uden for Roskilde bliver hverdagen ikke meget 
anderledes efter weekendens skoleaftale, slår skoleleder Jon Lissner fast 
efter at have læst de 18 sider. 
</p><p>
»For mig har tillidsrepræsentanten altid været en vigtig samarbejdspartner; 
det vil han også være i fremtiden«, siger han. 
</p><p>
Roskilde Kommune og Trekroner Skole er blevet udpeget af KL som et eksempel på 
et sted, hvor skolereformen og arbejdstidsreglerne fra 2013 har fungeret 
efter hensigten. Skolelederen fra Roskilde har heller ikke nogen problemer 
med at samle blokke af tid til forberedelse, som aftalen mellem lærerne og 
de kommunale arbejdsgivere i KL lægger op til. 
</p><p>
»Det er fornuftigt at samle tiden til forberedelse, så den ikke bliver spredt 
rundt, men jeg vil ikke være meget for, at tiden til forberedelse bliver 
skemalagt på et fast tidspunkt hver uge. På skolen har vi 
selvtilrettelæggende teams, som helst skal have frihed til netop at indrette 
sig, som det er mest hensigtsmæssigt i forhold til den undervisning, som de 
er i gang med«, siger Jon Lissner. 
</p><h3>
6. ferieuge i spil
</h3><p>
Aftalen i weekenden gør også op med den hidtidige praksis, hvor den 6. 
ferieuge har kunnet fordeles over hele undervisningsåret, så lærerne 
populært sagt holdt en times ferie om ugen. I stedet kan lærerne vælge at 
holde ferie uden for de normale skoleferier. 
</p><p><b class="ext-link">LÆS OGÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p>
»Der er nogle, som gerne har villet have en kortere arbejdsuge, og har brugt 
6. ferieuge til det. Og hvis nogen ønsker ferie på et tidspunkt, hvor der er 
undervisning, kan vi som regel planlægges os ud af det«, siger Jon Lissner. 
</p><p>
Den tillidsmand, som Trekroner Skoles leder skal samarbejde med, hedder Anders 
Ohlsen. Han er ikke glad for, at Folketingsindgrebet fra 2013 lever videre. 
</p><p>
»Lov 409 fra 2013 er et åg på folkeskolen. Det er ærgerligt, at vi ikke har 
kunnet få en arbejdstidsaftale. Det er alt for tilfældigt, hvor tingene 
fungerer, og der kommer til at opstå store forskelle fra skole til skole. 
Hos os er det lykkedes at lægge forberedelse i blokke, men det utroligt, at 
nogle skoleledere ikke har kunnet se, at det er en effektiv måde at 
forberede sig på. Weekendens aftale trækker i den rigtige retning, men om 
det er nok, er jeg i tvivl om«, siger Anders Ohlsen. 
</p><div class="art-fakta article-box">
<h4 class="">
Lønaftale </h4>
<h5>
kommunal løn</h5>
<div class="fakta-body" data-buildingblock="embedded_factboxlink">
<p>
Lønnen <b>stiger 5,42 procent</b> frem til 2018. Lønstigningerne bliver 
fordelt med 1,6 procent i 2015, 1,5 procent i 2016 og 2,32 procent 2017.
</p><p>
Der bliver indført <b>privatlønsværn</b>, der betyder, at 
offentlige lønninger ikke kan stige mere end de private.
</p><p>
Uddannelsesløft fra <b>ufaglært til faglært</b> målrettet 
ikke-uddannede og kortudannede. Der er sat penge af, så ufaglærte kan få 
uddannelse.
</p><p class=" bl-elem">
En uges øremærket barsel til faderen, så han nu har <b>7 ugers øremærket</b> 
forældreorlov med løn. 
</p>
</div>
</div><p/><p>
Vibeke Lythjohan har 30 år bag sig som lærer og arbejder på Trekroner Skole. 
»Det er godt med nogle tidsblokke til forberedelse, som er nærmest urørlige, 
så nu kan vi være mere effektive«, siger hun. Vibeke Lythjohan efterlyser 
også tid til at samarbejde med de andre lærere. 
</p><p><b>Loven fra 2013 står fast</b></p><p>
Den forkætrede lov om lærernes arbejdstid fra 2013 står altså fast, men er 
blevet suppleret af en 18 sider lang aftale. 
</p><p>
»Vi har lavet en aftale, som peger fremad, men vi har ikke løst alle 
udfordringer«, sagde lærerformand Anders Bondo Christensen sent søndag 
aften. Der skulle næsten tre døgns forhandlinger til, før de trætte 
forhandlere kunne sætte deres autografer på en den 18 sider lange aftale med 
15 punkter, der skal sikre arbejdsro og forhindre en ny konflikt for landets 
60.000 lærere. Efter en omfattende lockout i 2013 blev lærernes 
arbejdstidsregler bestemt af Folketinget ved lov 409, men lærerne har siden 
klaget over manglende tid til at forberede sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2548761/bedst-og-vaerst-ziegler-og-bondo-vurderer-aftalen/">Bedst og værst: Ziegler og 
Bondo vurderer aftalen</a></p><p>
»Vi har ikke lavet om på loven. Jeg havde ønsket en ny arbejdstidsaftale, men 
det kunne vi ikke blive enige om. Vi kigger på, at den tid, der er til 
forberedelse, bliver samlet i nogle ordentlige fornuftige blokke, så lærerne 
har effektiv tid til forberedelse«, forklarede lærerformanden, der havde en 
enig hovedstyrelses opbakning til aftalen. 
</p><h3>
Forsker: Lærerne har tabt
</h3><p>
Siden Folketinget vedtog Lov 409 og skolelederne fik den fulde ledelsesret, 
har utallige lærere klaget over manglende forberedelsestid. I den nye aftale 
hedder det, at tillidsrepræsentanten skal ind i »de overordnede principper 
for arbejdstilrettelæggelsen«, og lærerne skal have »sammenhængende og 
effektiv tid til forberedelse«. 
</p><p>
Arbejdsmarkedsforsker Flemming Ibsen er ikke tvivl om, at lærerne har tabt 
slaget om arbejdstiden. 
</p><p>
»Der er ikke lavet en ny arbejdstidsaftale om centrale bindinger på 
anvendelsen af lærernes arbejdstid eller aftalt centrale puljer til 
forberedelse. Det er sikkert styret finansministeren, der under ingen 
omstændigheder ville opgive de landvindinger, som loven gav regeringen«, 
siger professor Flemming Ibsen, Aalborg Univesitet. 
</p><p class=" bl-elem">
»Der er lavet et fælles forståelsesramme for det gode, tillidsfulde samarbejde 
med dialog mellem parterne og en række hensigtserklæringer om arbejdets 
tilrettelæggelse«, siger Flemming Ibsen, der dog spår et ja til aftalen med 
den selvvalgte ferie, som sukker på den bitre pille, og en uvilje til en ny 
konflikt. 
</p>	
</div>
</div></body></html>
