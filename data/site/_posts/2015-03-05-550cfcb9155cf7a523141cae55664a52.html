---
layout:     post
title: 	    "Havbiolog: Bæredygtige danske jomfruhummere er ikke bæredygtige"
post_author:	    
post_date:	    Thu, 05 Mar 2015 09:03:33 +0100
post_site:	    politiken.dk 
post_link:	    http://politiken.dk/mad/madnyt/ECE2573792/havbiolog-baeredygtige-danske-jomfruhummere-er-ikke-baeredygtige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fiskefakta</h4>
<h5>
Den lyserøde jomfru</h5>
<div class="fakta-body" data-buildingblock="embedded_factboxlink">
<p>
Jomfruhummeren lever på dybder fra 15 til 500 meter på blød bund i modsætning 
til den "rigtige" hummer, der foretrækker grus- eller stenbund.
</p><p>
I Danmark lever jomfruhummeren i Kattegat, Skagerrak og Nordsøen. 
</p><p>
I den sydligere del af Europa er de specielt glade for den danske 
jomfruhummer. Især italienerne og franskmændene køber stort ind af frosne 
jomfruhummere fra Danmark.
</p><p class=" bl-elem">
I 2010 landede den danske flåde 3,721 ton jomfruhummere i Danmark.
</p>
</div>
</div><p>
Landets topkokke elsker den. Det samme gør italienerne og franskmændene, som 
årligt får kørt tonsvis af dansk jomfruhummer ind over deres grænser. Og for 
nyligt kastede det uafhængige mærke for bæredygtigt fiskeri, MSC, sin 
kærlighed over den danske jomfruhummer, der hovedsageligt bliver fanget i 
Kattegat og Skagerak. 
</p><p>
Danske og svenske jomfruhummere er nu de eneste i verden, der er certificeret 
bæredygtige. Men er det danske jomfruhummerfiskeri bæredygtigt nok til at 
kunne blære sig med det blå mærke i køledisken? 
</p><p>
Ifølge havbiolog hos Greenpeace Hanne Lyng Winter er det langt fra tilfældet. 
</p><p>
»Jeg mener, at bæredygtighedsbegrebet bliver totalt udvandet, når det danske 
jomfruhummerfiskeri kan blive MSC-mærket. Den måde man fisker jomfruhummer 
på i de danske farvande er jo langt fra bæredygtig, og det udhuler 
betydningen af MSC-mærket«, siger hun. 
</p><h3>
Bundtrawl skraber havbunden 
</h3><p>
I Danmark er bundtrawl den mest udbredte måde at fiske jomfruhummer på. Et 
bundtrawl skraber havbunden i de områder, hvor der er størst sandsynlighed 
for at fange de små hummere. Det sker hyppigst i Kattegat på dybder mellem 
80 og 130 meter. Her skrabes bunden nogle steder helt op til tyve gange om 
året, fremgår det af en rapport udarbejdet i 2012 af Biologisk Institut på 
Københavns Universitet. 
</p><p>
Det er sandsynligvis med til at skabe en mudderlignende bund, som skræmmer 
fiskearter som rokker, hajer og havkat væk, vurderes det i rapporten. Men 
der er endnu ikke dokumentation for at bundtrawl er den direkte årsag til, 
at der er skabt store områder med mudderbund i Kattegat. 
</p><p>
Til gengæld passer forholdene jomfruhummerne godt. Det ved Rikke Frandsen, 
forsker hos DTU Aqua. I det seneste to år har hun ledet forskningsprojekt 
for bæredygtigt jomfruhummerfiskeri i Danmark. 
</p><p>
»Jomfruhummerne foretrækker den bløde mudderbund. De graver sig ned i bunden 
og laver gravgange. Det betyder, at kun ca. 10 procent er oppe, når 
trawlerne fisker dem«, siger Rikke Frandsen. 
</p><p>
Det minimerer naturligt risikoen for overfiskeri af jomfruhummeren, hvilket er 
et vigtigt parameter at opfylde før et fiskeri kan blive MSC-mærket. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE1681777/havbunden-i-kattegat-oedelaegges-af-bundtrawl/">Havbunden i Kattegat ødelægges 
af bundtrawl</a></p><h3>
Torsk og minihummere bliver trukket med op - og smidt ud igen 
</h3><p>
Skrabet langs havbunden er ikke eneste anke ved fiskeriet efter jomfruhummere. 
Når nettene med fisk bliver trukket op, er de nemlig fyldt med andre fisk. 
Specielt torsk. Og når fiskeren ikke har kvoter til at fange torsk, ryger de 
ofte over bord igen. 
</p><p>
En rapport, der ligger til grund for uddelingen af MSC-mærket, viser, 
jomfruhummerfiskeriet i 2012 smed 68 % af de fangede torsk ud igen. I 2013 
nåede udsmidet det højeste niveau siden 1997, og ca. 50 procent af de 
fangede jomfruhummere bliver kastet over bord, fordi de ikke opfylder 
størrelseskravene. </p><p>
»Det er et stort udmid i jomfruhummerfiskeriet, hvis man sammenligner med 
andet fiskeri«, vurderer Rikke Frandsen. 
</p><p>
For at komme bifangsten og udsmidet til livs er nogle nye net med større 
huller blevet indført blandt de MSC-mærkede fiskere. De skal gøre det 
lettere for eksempelvis torsken at undslippe tur/retur rejsen med 
fiskenettet. 
</p><h3>
MSC: 25 år gammelt vaskepulver er heller ikke miljøvenligt i dag 
</h3><p>
Det er tre år siden, at Danmarks Fiskeriforening ansøgte om at få MSC til at 
vurdere, om fiskeriet af jomfruhummere er bæredygtigt nok til det blå mærke. 
I mellemtiden har FCI, Food Certification International, været den 
uafhængige part, som har kigget fiskeriet efter i sømmene. 
</p><p>
For en måned siden blåstemplede FCI det danske jomfruhummerfiskeri som 
bæredygtigt for de næste fem år. Men der skal løbende ske forbedringer, hvis 
fiskeriet skal beholde den status, mener MSC’s kommunikationschef i Danmark 
Tine Due Hansen. 
</p><p>
»Det er på et bæredygtigt niveau nu med de forbedringer, der skal opfyldes 
inden for de næste år. Derfor får jomfruhummerfiskeriet også mærkningen, men 
der skal ske forbedringer, hvis mærket skal beholdes«, siger Tine Due Hansen 
</p><p><i class=" bl-elem">Men hvorfor giver I certifikatet nu, når I mener, der løbende skal være 
forbedringer?</i></p><p>
»Vaskepulver for 20 år siden var jo også bæredygtigt dengang. Men i dag vil 
samme vaskepulver ikke blive betragtet som bæredygtigt. MSC’s største opgave 
er at sørge for at få fiskeriet til at flytte sig i den rigtige retning.« 
</p><p><i class=" bl-elem">Men er det ikke med til at udvande begrebet bæredygtighed, når I giver 
mærket til et fiskeri, som har over 50 pct. udsmid?</i></p><p>
»Vi skal starte et sted. Og i dag vurderer vi, at fiskeriet af jomfruhummere 
er bæredygtigt, men der er helt klart plads til de forbedringer mht. 
bifangst og udsmid, som der også stilles krav om i certificeringen. Og der 
vil løbende også blive sat krav til fiskerne, når det gælder beskyttelse af 
havbunden«, siger Tine Due Hansen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2392931/lystfiskere-faar-forbud-mod-at-fange-gedder-med-smaa-levende-fisk/">Lystfiskere får forbud mod at 
fange gedder med små levende fisk</a></p><h3>
I Sverige fisker de jomfruhummer med bure 
</h3><p>
Et af redskaberne til et mere bæredygtigt jomfruhummerfiskeri er at fiske med 
tejner. Det er små bure, hvor jomfruhummerne skal lokkes ind med madding. I 
den svenske skærgård er den metode udbredt. Det betyder, at ca. 25 procent 
af de svenske jomfruhummere bliver fisket med tejner. Og ifølge Rikke 
Frandsen fra DTU Aqua, er den måde mere bæredygtig at fiske på end 
bundtrawl. 
</p><p>
»Du får næsten ingen bifangst og dermed minimerer du i sidste ende udsmidet. 
Og så skåner du også havbunden, da tejnerne ikke slæbes langs bunden, som 
bundtrawlet gør det. Det er et mere bæredygtigt fiskeri«, siger Rikke 
Frandsen. 
</p><p>
Men det er også mindre effektivt. Og da der skal penge i fiskernes lommer, før 
de kan sejle ud på havet, er det et meget væsentligt argument for, hvorfor 
der ikke bliver brugt tejner til at fiske jomfruhummer i Danmark. 
</p><p>
Det ærgrer havbiolog hos Greenpeace Hanne Lyng Winter, at det ikke er 
jomfruhummere fisket med tejner, der får eneret på MSC-mærket. 
</p><p>
»Det øger jo ikke ligefrem incitamentet til at fiske mere bæredygtigt«, siger 
hun. 
</p><p>
Hos MSC bliver nogle fiskerityper dog ikke forfordelt frem for andre. 
</p><p>
»Alle er velkomne. Også bundtrawl«, siger Tine Due Hansen. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE1947236/greenpeace-du-kan-ikke-stole-paa-miljoemaerke-for-fisk/">Greenpeace: Du kan ikke stole 
på miljømærke for fisk </a></p>	
</div>
</div></body></html>
