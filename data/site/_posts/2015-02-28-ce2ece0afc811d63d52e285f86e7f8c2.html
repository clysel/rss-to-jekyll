---
layout:     post
title: 	    "Priskrig gør øko-varer spiselige for alle"
post_author:	    
post_date:	    Sat, 28 Feb 2015 20:20:59 +0100
post_site:	    politiken.dk 
post_link:	    http://politiken.dk/forbrugogliv/ECE2566761/priskrig-goer-oeko-varer-spiselige-for-alle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00917/STUDIE_917023w.jpg" alt="Foto: PEDERSEN RUNE"/></div>
<p class="caption ">
<span class="f-img-caption">Foto:</span> PEDERSEN RUNE
</p>
</div>
<p>
Speltmødre og trendy storbyboere kan ikke længere bryste sig af at være særlig 
hellige på grund af deres hang til økologiske madvarer, for nu er økologien 
i den grad ved at blive allemandseje. Sådan konkluderer trendforskere, 
detailhandlen og en forsker i fødevarepriser, efter at supermarkedskæder på 
stribe sætter priserne ned på økologi og mærker efterspørgslen på de 
økologiske varer skyde i vejret. 
</p><p>
»Tidligere var det mest familier med stort overskud, der valgte økologisk, og 
mest i storbyerne, men nu meget mere brede dele af befolkningen, der 
foretrækker de økologiske varer. Økologien er blevet kommerciel og folkelig, 
lettilgængelig og til at betale«, siger Pernille Kirstine Møller, der som 
trendredaktør i virksomheden pej-gruppen formidler viden om tidens tendenser 
og forbrugernes bevægelser til branchefolk inden for blandt andet fødevarer 
og detailhandel. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2506488/nu-bliver-oekoaebler-og-oekokoed-billigere/">Nu bliver økoæbler og økokød 
billigere</a></p><p>
»Forleden var jeg i Netto og så en pose økologiske løg, der kostede det samme 
som en pose ikkeøkologiske. Så er økologien blevet udbredt, når den kan fås 
til samme pris«, siger Pernille Kirstine Møller. 
</p><p>
For hele detailhandlen gælder det, at økopriserne har været på vej ned hen 
over årene, oplyser fødevareøkonom Henning Otte Hansen fra Fødevareøkonomisk 
Institut. 
</p><p>
»Der har været en vældig stor avance på økologiske varer, som nu er ved at nå 
ned på et mere normalt niveau. I takt med at økologien får en større 
markedsandel, vil priserne falde yderligere. Det er den fase, vi er inde i 
nu«, siger Henning Otte Hansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2526713/prisfald-her-faar-du-mest-oekogroent-for-pengene/">Prisfald: Her får du mest 
økogrønt for pengene</a></p><p>
Et pristjek af 15 økologiske dagligvarer som for eksempel rugbrød, yoghurt, 
kød og frugt og grønt, som Politiken har foretaget, viser, at der fortsat er 
besparelser at hente, når man handler økologisk. Typisk er de store 
supermarkeder dyrere end discountbutikkerne, som med Rema 1000 i spidsen og 
derefter Fakta og Netto klarer sig bedst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2513977/halvdelen-af-os-ligeglade-med-mad---resten-er-de-frelste/">Halvdelen af os ligeglade med 
mad - resten er de 'frelste'</a></p><p>
Priserne på især frugt og grønt rykker sig fra uge til uge og er blandt andet 
afhængige af årstiden. Det samme gælder udbuddet af varer, og kun Coops 
butikker havde således økologisk icebergsalat. Når priserne sættes ned, er 
det drevet af, at butikkerne kan sælge større volumen, som er billigere at 
håndtere, og samtidig risikerer mindre spild. 
</p><p>
»Butikkerne kan se, at der er et voksende marked, som de gerne vil have en 
andel af. Økologien er blevet hvermandsforbrug og sælges ikke længere kun 
til den særlig ideologiske forbruger«, siger Henning Otte Hansen. 
</p><p><b class="ext-link">LINK</b><a class=" bl-elem" href="http://multimedia.pol.dk/archive/00916/L_RDAGSLIV__koprist_916941a.pdf" target="_blank">Se 
hele grafikken her</a></p><p><a href="http://multimedia.pol.dk/archive/00916/L_RDAGSLIV__koprist_916941a.pdf"/><span class="img-contimg-fl-left"><img class="image inlineLightBox" src="http://multimedia.pol.dk/archive/00916/L_RDAGSLIV-_koprist_916943a.gif" alt="" border="0"/></span></p><p/><h3>
Økologi er en kampplads 
</h3><p>
Særlig supermarkedsgiganten Coop, der står bag Fakta, SuperBrugsen, Kvickly og 
Irma, forsøger i øjeblikket at sætte fokus på økologipriserne ansporet af 
det røde Ø-mærkes 25-års jubilæum. Hver uge i 2015 er en ny gruppe varer 
blevet sat ned i pris, senest da store annoncer onsdag fortalte, at 400 gram 
hakket oksekød var sat ned fra 39,95 til 29,95 kroner i SuperBrugsen og 
Kvickly, mens marmelade og dåsetomater også fik et solidt hak nedad. Ugen 
før gjaldt prisnedsættelserne chokolade og kaffe med økofortegn. Og de 
lavere priser har haft en effekt, siger koncerndirektør Jens Visholm. 
</p><p>
»På de uger, hvor kampagnen har kørt, er salget af økologiske varer steget 
enormt, især frugt og grønt, hvor salget er vokset med 40 procent«, siger 
Jens Visholm, og tilføjer, at butikkerne pludselig opdagede, at de solgte 
fem gange så mange af de økologiske æbler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2453177/stadig-flere-koeber-biodynamisk-i-stedet-for-oekologisk/">Stadig flere køber biodynamisk 
i stedet for økologisk</a></p><p>
Dansk Supermarked, som står bag Netto, Føtex og Bilka, oplever på samme måde, 
at efterspørgslen efter økologiske varer er på vej op. Det rykkede, da et 
pristjek fra forbrugerbladet Tænk viste, at Nettos øko-frugt og grønt i uge 
51 sidste år og uge 3 i år var de billigste på markedet. 
</p><p>
»Lige nu stiger salget med tocifrede procentsatser. Det er helt klart, at 
økologi er en af kamppladserne for butikkerne, og jeg forventer slet ikke, 
at vi er færdige med at konkurrere på det område endnu«, siger 
kommunikationschef i Dansk Supermarked Mads Hvitved Grand. 
</p><p>
Han bemærker drilsk, at Coop med prisnedsættelserne bare er ved at nå ned på 
det prisniveau, som Dansk Supermarked allerede ligger på i Netto og Føtex. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/madnyt/ECE2453184/biodynamisk-forbruger-det-er-mad-uden-fikumdik/">Biodynamisk forbruger: »det er 
mad uden fikumdik«</a></p><p>
Men ingen af de to kæders butikker klarer sig lige så godt som discountkæden 
Rema 1000 i Lørdagslivs aktuelle pristjek, med priser indsamlet i uge 8. 
Mens Rema 1000’s samlede varekurv kunne købes for 201,22 kroner, endte 
Faktas med at koste 213,93 kroner, og Nettos landede på 215,21 kroner. 
SuperBrugsens kurv landede på samlet 229,80 kroner, og Føtex’ på 233,04 
kroner. 
</p><p>
Det vækker ikke overraskende glæde hos kædens indkøbs- og marketingdirektør, 
Anders René Jensen. 
</p><p>
»Man er altid glad, når man vinder en pristest. Men vi gør ikke noget særligt 
for at være billigere på økologi i forhold til, hvad vi gør på andre varer. 
Vi tjekker de andre butikkers priser hver uge og sørger for at være på plads 
i forhold til dem«, siger Anders René Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2426555/dyrevenlige-aeg-overhaler-buraeg/">Dyrevenlige æg overhaler buræg</a></p><p>
I Rema 1000 vokser salget inden for andre varegrupper med omkring 10 procent 
årlig, mens de økologiske har en vækst på 20 procent. Derfor gør kæden meget 
for at udvide det økologiske sortiment. 
</p><p>
»Det er jo kunderne, der er vores øverste chef, så hvis trenden holder, og de 
efterspørger det, vil vi blive ved med at få flere og flere økovarer 
udviklet. Vi har blandt andet et par nye på vej i år i samarbejde med Gram 
Slot, som leverer vores ’jord til bord’-varer«, siger Anders René Jensen. 
</p><h3>
Finanskrisen har boostet økologi 
</h3><p>
Priserne skal dog ikke have hele æren for, at forbrugerne er begyndt at tage 
økologien til sig, påpeger Pernille Kirstine Møller fra pej-gruppen. 
Tidsånden kalder på langsommelighed og slowfood samt et ønske om at vide, 
hvor varerne kommer fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2386836/rabat-paa-oekologi-traekker-de-gode-kunder-til-supermarkederne/">Rabat på økologi trækker de 
gode kunder til supermarkederne</a></p><p>
»Mange forbrugere er begyndt at kræve af deres varer, at man ved, hvor og 
hvordan de er dyrket«, siger hun. Selv om finanskrisen betød en stram 
økonomi, som fik nogle forbrugere til at trække sig fra de økologiske varer, 
er økovarerne nu på vej tilbage for fuld styrke. 
</p><p>
»Vi kalder tiden efter finanskrisen for en ny begyndelse. Forbrugerne vil 
gerne bruge penge, men ikke på glamour og glam, som vi gjorde før krisen. 
Luksusbegrebet har ændret sig, så folk hellere betaler for indhold og tanke 
bag produktet. Der ligger meget samvittighed bag, når vi køber ind«, siger 
Pernille Kirstine Møller. 
</p><p>
Butikkerne er blevet bedre til forbrugerpsykologien omkring bæredygtighed, 
mener trendredaktøren. For eksempel lægger man økologiske varer sammen i 
stedet for at lægge en økokylling til 100 kroner lige ved siden af den 
konventionelle til 50 kroner. Det gør det lettere at købe den dyre uden at 
sammenligne prisen. Hos Coop glæder Jens Visholm sig over konkurrencen og 
den synlighed, der er opstået omkring økologi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2436378/vi-putter-flere-oeko-varer-i-kurven/">Vi putter flere øko-varer i 
kurven</a></p><p class=" bl-elem">
»Vi er glade for, at de andre supermarkeder følger trop på vores 
kampagne, for vores ambition er, at der skal sælges meget mere økologi. I 
2020 skulle vi gerne sælge dobbelt så meget, som vi gjorde i 2014«, siger 
Jens Visholm. 
</p>	
</div>
</div></body></html>
