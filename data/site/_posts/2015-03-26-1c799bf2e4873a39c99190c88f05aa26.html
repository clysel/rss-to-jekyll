---
layout:     post
title: 	    "Roskilde spiller med musklerne"
post_author:	    
post_date:	    Thu, 26 Mar 2015 22:49:21 +0100
post_site:	    politiken.dk 
post_link:	    http://politiken.dk/kultur/musik/roskildefestival/ECE2606098/roskilde-spiller-med-musklerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er forskel på at sælge 75.000 og 25.000 festivalarmbånd. 
</p><p>
Alene af den grund er Roskilde Festival en gigant i forhold til de tre andre 
store festivaler, NorthSide i Aarhus, Smukfest i Skanderborg og den nye 
Tinderbox i Odense. 
</p><p>
For at understrege sin position har Roskilde Festival de senere år præsenteret 
bombastiske bookninger som Bruce Springsteen og The Rolling Stones. 
</p><p><b class="ext-link">LÆS MERE </b><a class="embeddedlink" href="http://politiken.dk/ibyen/koncert/ECE2604314/fakta-her-er-de-85-nye-navne-til-aarets-roskilde-festival/">Fakta: Her er de 85 nye navne til 
årets Roskilde Festival</a></p><p>
I år hedder dinosauren Paul McCartney. En af rockmusikkens bærende søjler, 
bestemt, men som solist, og flere årtier fra toppen af sin karriere, har han 
slet ikke samme gennemslagskraft. 
</p><p>
Da Roskilde Festival i går præsenterede sin plakat med 166 navne, var det 
derfor andre muskler, man spillede med. 
</p><p>
Rapperen Kendrick Lamar, der i sidste uge udgav et hovedværk i amerikansk 
hiphop, er trumfen, når festivalen viser, at den som ingen anden i Danmark 
kan stemple ind i nutidens musikalske brændpunkter. 
</p><p>
Og når Roskilde Festival i flæng kan opremse navne som Father John Misty, 
Nicki Minaj, Kygo, Run The Jewels og Dj Mustard, får den andre festivalers 
dyrt indkøbte stjerner til at se lige så bedagede ud som McCartney. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/koncert/ECE2604454/musikredaktoer-kendrick-redder-roskildes-aere/">Musikredaktør: Kendrick redder 
Roskildes ære</a></p><p>
Konkurrencen er ellers hård. Med først NorthSide og nu Tinderbox er de 
kommercielle festivaler rykket ind i Danmark. Krigen mellem de gamle 
foreningsfestivaler og de nye forretningsmænd brød ud i vinter, hvor 
Roskilde Festival slog hårdt igen og brød med de musikbookere, der var 
involveret i de nye festivaler. 
</p><div class="art-quote article-box">
<p class="quote"/>
<blockquote>
<p class="quote-txt">
Det værste, der kan ske for Roskilde Festival, er jo, at den bliver en 
kulturinstitution, som folk tager for givet og bliver ligeglade med
</p>
</blockquote>
</div><p>
Men Roskilde Festival behøver ikke at gå til angreb. Faktisk kan den vinde 
stort på at få konkurrence. Musik handler om identitet. Om at være på det 
ene og ikke det andet hold.</p><p>
Det værste, der kan ske for Roskilde Festival, er jo, at den bliver en 
kulturinstitution, som folk tager for givet og bliver ligeglade med. En 
festival uden forskel. 
</p><p>
Med udfordring fra de kommercielle festivaler kan Roskilde Festival træde i 
karakter som dem med værdierne i højsædet og et musikalsk udsyn, der tør 
tage chancer og være lige til tiden. 
</p><p class=" bl-elem">
Som de viser med det meste af årets program. 
</p>	
</div>
</div></body></html>
