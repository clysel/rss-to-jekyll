---
layout:     post
title: 	    "Kvinder udstiller kunst i kæmpestørrelse"
post_author:	    
post_date:	    Wed, 01 Apr 2015 09:46:21 +0200
post_site:	    politiken.dk 
post_link:	    http://politiken.dk/fotografier/ECE2612024/kvinder-udstiller-kunst-i-kaempestoerrelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De ikke-kommercielle fotografier bliver blæst op på 4x3 meter store billboards 
i Marokkos største by og afviger markant fra de reklamebilleder, der normalt 
præger byrummet.
</p><p>
Det sker i forbindelse med Billboard Festival Casablanca, hvis koncept er 
udviklet af den danske billedkunstner Hanne Lise Thomsen. 
</p><p>
Hun har tidligere været kurator på andre lignende billboard-projekter i 
København, Malmø og i Ramallah på Vestbredden, men det er første gang, at 
det afholdes i Casablanca. 
</p><p>
Festivalen skal give kvinder mulighed for at udtrykke sig på deres egne 
betingelser og gøre byen mere åben og kreativ. Ligeledes skal den bygge bro 
mellem forskellige kulturer. 
</p><p>
Det danske videnscenter og forskningsbibliotek Kvinfo er med til at støtte 
projektet, og i blandt de 63 kunstnere er udvalgte studerende fra Det 
Kongelige Danske Kunstakademi og Ècole Superieure des Beaux Arts i 
Casablanca. 
</p><p>
I alt sender Danmark værker fra 18 forskellige kunstnere til festivalen – 
herunder Lilibeth Cuenca Rasmussen og Fryd Frydendahl. 
</p><p>
Sidstnævnte er uddannet fra Fatamorgana, Danmarks Fotografiske 
Billedkunstskole og The International Center of Photography, New York og har 
udgivet flere bøger med fotoprojekter. Det er hende, som har taget 
overstående billede af de to kvinder i violette kjoler, der kigger hinanden 
i øjnene.
</p><p class=" bl-elem">
Festivalen kører til og med 15. april. I løbet af den første uge vil der også 
være et program med ’artist talks’, video sceeninger, performances og 
paneldebatter.
</p>	
</div>
</div></body></html>
