---
layout:     post
title: 	    "Tidligere Dong-direktør kritiserer salg til Goldman Sachs"
post_author:	    
post_date:	    Fri, 24 Apr 2015 06:52:52 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2641072/tidligere-dong-direktoer-kritiserer-salg-til-goldman-sachs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Koret, der kritiserer forholdene omkring salget af Dong til den amerikanske 
investeringsbank Goldman Sachs, har fået en ny og særdeles prominent stemme 
i den tidligere administrerende direktør Anders Eldrup.
</p><p>
Det sker i en ny single fra Zetland samt i et interview med TV 2 News.
</p><p>
For første gang siden sin fyring fra Dong i marts 2012 udtaler Eldrup sig om 
det Dong, han udviklede fra 2001 og frem til sin fyring.
</p><p>
Anders Eldrup forstår ikke, hvorfor den lukrative vindmølledivision i 
selskabet ikke forblev på danske hænder i stedet for at blive en del af 
handlen med Goldman Sachs.
</p><p>
Forarbejdet lavede Eldrup selv, mens han endnu arbejdede i Dong.
</p><p>
»Jeg fik ikke lejlighed til at fremlægge min plan detaljeret for bestyrelsen 
og gå til pensionskasserne og teste i hvilket omfang, de var klar til at 
investere i det«, siger han til TV 2 NEWS.
</p><h3>
Ville lægge et guldæg
</h3><p>
Eldrups plan, som han brugte sine sidste år i selskabet på at forsøge at 
gennemføre, gik ud på at flytte vindkraft-divisionen i Dong over i et 
datterselskab med egen bestyrelse.
</p><p>
Sådan et selskab ville ifølge Eldrup kunne blive et decideret guldæg. 
Vurderinger lød på, at det kunne nå en værdi på 80 milliarder kroner.
</p><p><b class="ext-link">ANALYSE:</b><a class="embeddedlink" href="http://politiken.dk/oekonomi/virksomheder/ECE2637942/analyse-er-der-noget-vi-ikke-maa-vide-corydon/">Er der noget, vi ikke må vide, Corydon? </a></p><p>
Det selskab mener han, at danske pensionskasser hellere end gerne ville 
investere i.
</p><p>
»Det ville betyde, at den værdiskabelse, der havde været, ville være på danske 
hænder. Og pensionsselskaberne tænker langsigtet. Det ville passe godt til 
vindsektoren«.
</p><p class=" bl-elem">
»Min logik siger mig, at når man er villig til at investere i enkelte 
vindmølleparker, som mange danske pensionskasser har været, så ville det 
være endnu mere attraktivt at investere i en portefølje af parker. Og derfor 
tror jeg ikke, det havde været en svær diskussion«, siger han til TV2 News.
</p>	
</div>

</div></body></html>
