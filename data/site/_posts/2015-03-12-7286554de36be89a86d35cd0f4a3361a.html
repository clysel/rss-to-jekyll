---
layout:     post
title: 	    "Sportsdøgnet: Tekop koster afbud til Premier League"
post_author:	    
post_date:	    Thu, 12 Mar 2015 16:57:26 +0100
post_site:	    politiken.dk 
post_link:	    http://politiken.dk/sport/ECE2584018/sportsdoegnet-tekop-koster-afbud-til-premier-league/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sport i tv</h4>
<h5>
Dagens direkte sendinger</h5>
<div class="fakta-body" data-buildingblock="embedded_factboxlink">
<p><b>TV 2</b></p><ul><li class=" bl-elem">14.10 Cykling: Paris-Nice - 5. etape</li></ul><p><b>TV 2 Sport</b></p><ul><li>08.25 Langrend: Vasaløbet</li><li>17.10 Skiskydning: VM stafet (k)</li><li>19.25 Ishockey: Metal Ligaen</li><li class=" bl-elem">01.35 Basketball: Dallas-L.A. Clippers</li></ul><p><b>TV3+</b></p><ul><li>06.25 Formel 1: Australiens Grand Prix Træning</li><li class=" bl-elem">03.55 Formel 1: Australiens Grand Prix Træning</li></ul><p><b>TV3 SPORT 1</b></p><ul><li>18.00 Fodbold: Randers-FC Midtjylland</li><li>21.00 Fodbold: Superliga - optakt</li><li class=" bl-elem">01.05 Ishockey: Minnesota-Anaheim</li></ul><p><b>TV3 SPORT 1</b></p><ul><li>18.55 Håndbold: Rhein-Neckar Löwen - Pick Szeged (m)</li><li>20.30 Tennis: BNP Paribas Open (k)</li><li>23.00 Tennis: BNP Paribas Open (k)</li><li>01.00 Tennis: BNP Paribas Open (k)</li><li class=" bl-elem">03.00 Tennis: BNP Paribas Open (k)</li></ul><p><b>CANAL8 Sport</b></p><ul><li>20.40 Fodbold: Valencia-Deportivo La Coruña</li><li>23.00 Tennis: BNP Paribas Open (m)</li><li>01.00 Tennis: BNP Paribas Open (m)</li><li class=" bl-elem">03.00 Tennis: BNP Paribas Open (m)</li></ul><p><b>Eurosport</b></p><ul><li>14.30 Cykling: Tirreno-Adriatico</li><li>17.00 Skiskydning: VM - stafet (k)</li><li>18.30 Alpint: World Cup - storslalom (k)</li><li class=" bl-elem">21.00 Boksning: F. Borg-C. Ware</li></ul><p><b>Eurosport 2</b></p><ul class=" bl-elem"><li>14.00 Cykling: Paris-Nice</li><li>17.00 Skihop: World Cup (k)</li><li class=" bl-elem">19.45 Fodbold: Bayer Leverkusen-VfB Stuttgart</li></ul></div>
</div><p><b>Cykling:</b> Mark Cavendish blev bremset af et styrt kort før mål på 2. 
etape af Tirreno-Adriatico. Italieneren sprinter Elia Viviani (Sky) røg i 
asfalten, og forhindrede Cavendish i som ventet at blande sig i spurten om 
etapesejren, der gik til den belgiske mester, Jens Debusschere 
(Lotto-Soudal). Tinkoff-Saxo-rytteren Peter Sagan fra Slovakiet blev nummer 
to, italieneren Andrea Malori (Movistar) er fortsat i den gule førertrøje i 
samme tid som Peter Sagan.
</p><p><b>Cykling:</b> Jakob Fuglsang kørte med om etapesejren, men måtte nøjes med 
fjerdepladsen på 4. etape af Paris-Nice. Mod slutningen kørte en Sky-duo, 
australske Richie Porte og briten Geraint Thomas, fra de forreste og Porte 
kom først til målstregen. Den polske verdensmester, Michal Kwiatkowski 
(Etixx-Quick Step) blev nummer tre foran Fuglsang otte sekunder efter 
vinderen. Kwiatkowski generobrede den gule førertrøje og Fuglsang er samlet 
numemr fem. 
</p><p><b>Fodbold: </b>Efter at have trådt på en smadret tekop og skåret sig i den 
ene storetå er Enner Valencia tvivlsom starter for West Ham i lørdagens 
Premier League kamp mod Arsenal. »Han skulle en tur til skadestuen for at få 
renset og få syet såret«, siger West Ham-manager Sam Allardyce til klubbens 
hjemmeside om angriberen fra Ecuador. Valencia har scoret 5 mål i 30 kampe 
for West Ham, der i forvejen er uden knæskadede Andy Carroll. 
</p><p><b class="ext-link">Fodbold: </b>Bayerns stjerner Arjen Robben og Franck Ribery måtte udgå med 
skader i onsdagens <a href="http://politiken.dk/sport/fodbold/championsleague/ECE2583659/bayern-gav-shakhtar-en-laerestreg/">7-0-afmontering</a> 
af Shakhtar Donetsk i Champions League. Robben har fået en nerve i klemme i 
lysken og Ribery har ankelproblemer. Det koster dem som minimum deltagelse i 
weekendens kamp i Bundesligaen på udebane mod Bremen. 
</p><p><b>Fodbold:</b> Hvis man har spillet Football Manager, så ved man godt, at man 
snart skal pakke tasken, når klubpræsidenten fortæller medierne, at træneren 
ikke er fyringstruet. Den slags må Real Madrid-træneren Carlo Ancelotti nu 
forholde sig til. Real Madrids præsident Florentino Perez afviser nemlig, at 
det kan komme på tale at fyre italieneren i kølvandet på 4-3-nederlaget i 
Champions League til Schalke i tirsdags. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Greece_Soccer_Viole_920082w.jpg" alt="" border="0"/><span class="caption"><span class="f-img-caption">Kampzone. 
</span>Der var 65.000 tilskuere på stadion i Athen - og det var langt fra alle, der kunne opføre sig ordentligt. Foto: AP</span></span></p><p><b>Fodbold:</b> Tilskuerforbuddet i den bedste græske række opretholdes efter 
nye uværdige episoder i en pokalkamp onsdag aften. Da Olympiakos bragte sig 
foran 1-0 i 89. minut invaderede fans fra AEK Athen grønsværen og kastede 
flasker, romerlys og andre genstande efter spillere, officials og 
politibetjente. Kampen blev derefter afbrudt og Olympiakos-spillerne, der 
skyndte sig at forlade stadion, erklæret som vinder. 
</p><p><b class="ext-link">Boksning:</b> 700 kroner hjemme foran fjerneren, 10.500 kroner for en 
skodplads i hallen eller over 50.000 kroner for en plads ved ringside. Jo, 
boksekampen 2. maj mellem <a href="http://politiken.dk/sport/ECE2584562/billigste-billet-til-laenge-ventet-boksebrag-koster-over-10000-kroner/">Floyd 
Mayweather og Manny Pacquiao</a> ser ud til at blive historisk af flere 
årsager 
</p><p><b class="ext-link">Fodbold: </b>1. division indleder i aften foråret med et vaskeægte topopgør 
i hovedstadsområdet mellem rækkens nummer et fra Lyngby og forfølgerne fra 
Viborg. Men er de i Lyngby overhovedet interesseret i at rykke op efter en 
vinter med tumult på ledelsesgangen? <a class="embeddedlink" href="http://politiken.dk/sport/fodbold/ECE2583920/i-lyngby-er-en-turbulent-vinter-afloest-af--fokus--paa-fodbolden/">Få svaret her</a></p><p><b>Håndbold: </b>Den 23-årige stregspiller René Antonsen vender til 
sommer tilbage til Aalborg Håndbold efter to sæsoner hos Ribe-Esbjerg HH. I 
Aalborg får han en toårig kontrakt. 
</p><p><b>Fodbold: </b>Den bedste spiller ved VM-turneringen i Sydafrika i 2010 har 
valgt at indstille landsholdskarrieren som 35-årig. Uruguays angriber Diego 
Forlan siger således stop efter 112 landskampe og 36 scoringer for at 
hellige sig sin japanske klub Cerezo Osaka. 
</p><p><b>Skisport: </b>Østrigs 35-årige olympiske mester i slalom, Mario Matt, har 
indstillet karrieren. Han kan ikke længere finde motivationen, forklarer han 
til østrigske medier. 
</p><p><b>Hestesport: </b>De hesteglade sheiker fra De Forende Arabiske Emirater må i 
fremtiden nøjes med at se deres firbenede i aktion på hjemlig grund. Det 
internationale rideforbund (FEI) har nemlig suspenderet den olierige stat på 
ubestemt tid. Årsagen er alvorlige brud på regler om dyrevelfærd samt 
overtrædelse af en række regler i forbindelse med udholdenhedsløb som fx 
military. FEI har dog sanktioneret, at ryttere og heste fra Emiraterne kan 
stille op under neutralt flag i internationale stævner, bare så længe der 
ikke er tale om military og lignende discipliner. 
</p><p><b>Formel 1:</b> Den internationale motorsportsunion (FIA) har bedt 
McLaren-teamet om at aflevere flere oplysninger i forbindelse med Fernando 
Alonsos voldsomme ulykke sidste måned under en testkørsel i Barcelona. 
Spanieren kom så galt af sted, at han på grund af en hjernerystelse ikke kan 
deltage i weekendens sæsonpremiere i australske Melbourne, hvor reserven 
Kevin Magnussen i stedte kører. »Vi samarbejder med McLaren, og vores 
lægestab kigger fortsat på alle informationer, vi kan finde«, siger 
Fia-løbsdirektør Charlie Whiting ifølge Reuters. 
</p><p><b class="ext-link">Fodbold:</b> Fifa har udelukket Zimbabwe fra den kommende 
kvalifikationsturnering til VM i Rusland i 2018. Årsag: Ekslandstræner Jose 
Claudinei Georgin har i snart tre år ventet på at få udbetalt de 
tilgodehavender, han havde hos fodboldforbundet i Zimbabwe, men har ikke set 
en krone. Ekstræneren i Zimbabwe er ikke den eneste landstræner, der ikke 
har fået udbetalt løn i nyere tid. Ruslands VM-værter <a class="embeddedlink" href="http://politiken.dk/sport/fodbold/EM-kvalifikation/ECE2548742/efter-et-halvt-aar-uden-loen-truer-russerne-capello-med-en-fyreseddel/">fik 
for et par måender siden omsider udbetalt løn til Fabio Capello</a>, 
der havde arbejdet gratis i 6 måneder. Det fik dog ikke Fifa til at fratage 
Rusland VM-værtskabet... 
</p><p><b>Tennis:</b> For første gang i 14 år er Serena Williams med i Indian 
Wells-turneringen, som hun i sin tid valgte at boykotte pga. racistiske 
tilråb fra lægterne. Caroline Wozniacki er glad for, at hendes gode ven er 
med igen. »Det er fantastisk for tennissporten. Det er fantastisk for hende. 
Det er fantastisk for en turnering som denne at have verdens bedste spiller 
med. Det er et stort skridt for hende, og jeg er sikker på, at hun håndterer 
det godt«, siger Wozniacki. 
</p><p><b class="ext-link">Golf: </b>Morten Ørum Madsem fortsætter med at vise fin form. Efter en 
tredjeplads i weekenden <a class="embeddedlink" href="http://politiken.dk/sport/golf/ECE2584323/dansker-leverer-droemmeslaget-og-stryger-til-tops/">leverede danskeren et torsdag 
regulært drømmeslaget, der har sendt ham til tops i </a>European 
Tour-turneringen Tshwane Open. 
</p><p><b>Fodbold:</b> Den argentinske forsvarsspiller Martin Demichelis skal også i 
den kommende sæson tørne ud for Manchester City. De engelske fodboldmestre 
kan torsdag på klubbens hjemmeside meddele, at 34-årige Demichelis har 
underskrevet en etårig kontraktforlængelse. 
</p><p><b class="ext-link">Cykling:</b> Anti Doping Danmarks (ADD) rapport om doping i dansk cykling 
har været undervejs i et par år. Bossen i den internationale cykelunion UCI, 
Brian Cookson, er meget interesseret i ADD's konklusioner. »<a href="http://politiken.dk/sport/cykling/ECE2584203/uci-praesident-glaeder-sig-til-dansk-dopingrapport/">Om 
nødvendigt vil UCI handle baseret på det</a>«, siger Cookson til 
TV2 Sport. 
</p><p><b>Fodbold: </b>1.187 dage før VM-turneringen i Rusland indledes blev Chiquito 
do Carmo fra Østtimor første mand til at score i kvalifikationen, hvor 
Mongoliet blev slået 4-1. Den indledende kvalifikation i Asien forsætter 
bl.a. med kampene Yemen-Pakistan, Indien-Nepal og Sri Lanka-Bhutan. 
</p><p/><p><b class="ext-link">Fodbold:</b> Tysklands verdensmestre topper fortsat <a href="http://www.fifa.com/fifa-world-ranking/ranking-table/men/index.html" target="_blank">Fifas 
rangliste</a>. Tyskerne fører foran Argentina, Colombia, Belgien og Holland. 
Danmark er fortsat nummer 28, mens den kommende testmodstander, USA, er 
nummer 32. 
</p><p><b>Formel 1: </b>Kevin Magnussens kollega på McLaren-teamet, Jenson Button, 
har tre gange tidligere i karrieren vundet grandprixet i Melbourne, hvor 
sæsonen starter søndag morgen dansk tid. Men briten afviser, at han og 
Magnussen kan køre med om sejren. »Vi ved alle, at det ikke bliver 
den nemmeste weekend for os. Det kommer til at tage noget tid. I denne 
weekend handler det for os mere om bare at få det bedste ud af det, vi har«, 
siger Button. 
</p><p><b>Tennis: </b>Første spilledag ved den store Indian Wells-turnering i 
Californien bød ikke på nævneværdige overraskelser. Størst drama var der i 
opgøret mellem briten Heather Watson og Julia Görges fra Tyskland. Watson 
vandt efter to en halv times action med 6-4, 5-7, 6-3 over den tidligere 
nummer 15 på ranglisten. Caroline Wozniacki kommer tidligst i kamp fredag. 
Her møder hun i 2. runde vinderen af matchen mellem Kaia Kanpei fra Estland 
og tuneseren Ons Jabeur. 
</p><p class=" bl-elem"><b>Fodbold: </b>Helt som ventet er bosnieren Vahid Halilhodzic i dag officielt 
blevet ansat som landstræner i Japan. 
</p>	
</div>
</div></body></html>
