---
layout:     post
title: 	    "Undergangen er allestedsnærværende i det dystopiske København."
post_author:	    
post_date:	    Thu, 30 Apr 2015 17:04:45 +0200
post_site:	    politiken.dk 
post_link:	    http://politiken.dk/kultur/ECE2649369/undergangen-er-allestedsnaervaerende-i-det-dystopiske-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<h5>
Tegneserie</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><b>Adam O.: 'Kakofonia'.</b> Forlaget Fahrenheit. 
</p><p class=" bl-elem">
56 sider, 129 kroner. Har du Pluskort, får du 15 procent rabat på lagerførte 
bøger i Boghallen eller fri levering hos Saxo.com. Læs mere på 
politiken.dk/plus. 
</p>
</div>
</div><p>
I 2011 udgav tegneren Adam O. (for Oskar) det flotte seriealbum ’Ruiner’: et 
sønderbombet, måske tsunamihærget København, forfaldent, forvitret og 
forladt, undtagen af en ung bz-overlever i strithår og laser. 
</p><p>
Han fortalte historien om konsumsamfundets sammenbrud i øget ulighed og 
terrorlovgivning. Smukt tegnet, ikke som dyrkelse af forfaldet, men des mere 
manende som politisk advarsel. 
</p><h3>
Musik til den sidste dag 
</h3><div class="art-quote article-box">
<p class="quote"/>
<blockquote>
<p class="quote-txt">
'Du er ikke alene' synger Sebastian for vandreren ude på isen - og hvor har 
han ret: Der er no'n, der følger ham! 
</p>
</blockquote>
</div><p/><p>
Nu er han igen i sit Wonderful Copenhagen, men denne gang med blikket vendt 
mere mod de indre dæmoner: En dyster herre med ar i panden efter hornene 
lader jukeboxen på værtshuset Blomsten i Istedgade spille ’Den allersidste 
dans’, mens alkoholikeren bliver fanget i sin egen flaske. Pink Floyd’s 
’Wish you were here’ runger i et skibsvrag på havsens bund, og ’Du er ikke 
alene’ synger Sebastian for vandreren ude på isen – og hvor har han ret: Der 
er no’n, der følger ham! 
</p><p>
På værtshuset sidder en anden enlig herre, og dog: Han har godt og <i>spooky</i> 
selskab af ’The Departed’, som Iggy and the Stooges spiller. Bøddel og præst 
skulle nok aldrig have sagt ja til at spille Ben E. Kings ’Stand by me’ for 
manden i den elektriske stol. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1291906/koebenhavn-bliver-lagt-i-ruiner-i-vellykket-tegneserie/">København bliver lagt i ruiner 
i vellykket tegneserie</a></p><p>
Men til gengæld er børnene, der springer over stregerne mellem fliserne – og 
der bliver længere og længere mellem de fliser – sande ’Heroes’ i David 
Bowies forstand. Og havde disse modigt springende unger nu afsluttet 
albummet, havde jeg bevaret håbet om en bedre fremtid end den, ’Ruiner’ 
advarede dystopisk imod. Men ak: Bz-eren fra dengang er vist dén gamle mand, 
der nu med stok humper gennem den hærgede by til de afsluttende bedrøvelige 
toner af Kim Larsen: ’Fik du set det du ville?’. 
</p><p/><h3>
Den smukke og dystre symfoni 
</h3><p>
Kakofoni er en »ildelydende sammenblanding af lyd«, men hverken albummets 
musikalske grundgreb eller jukeboxens melodier fejler nu noget. Mislyden 
ligger i al den undergang, melodierne akkompagnerer. 
</p><div class="art-quote article-box">
<p class="quote"/>
<blockquote>
<p class="quote-txt">
Det fine ved en serie, der har skiftet al dialog ud med musik, er jo, at alle 
pointer er visuelle
</p>
</blockquote>
</div><p/><p>
Det hele bliver faktisk så dystert og dødsmærket, at læseren tager sig i selv 
at markere et kontrapunkt: Nåh, men så er det hele vel heller ikke værre?! 
Men det fine ved en serie, der har skiftet al dialog ud med musik, er jo, at 
alle pointer er visuelle. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2643706/stregen-i-selvbiografisk-tegneserie-er-enkel-indtil-det-roerende/">Stregen i selvbiografisk 
tegneserie er enkel indtil det rørende</a></p><p>
Adam O. har lagt nogle meter til sine tegnefærdigheder, siden han var 
hustegner i Ungdomshuset på Jagtvej. Nu er han blad- og satiretegner og 
udgav for et halvt år siden en samling af de tegninger i ’Yndigt DK’. Gid 
det arbejde – eller endnu hellere: bedring af den politiske virkelighed – 
igen må vende hans blik udad og lyse satiren op med håb. 
</p><p class=" bl-elem">
Så stort potentiale skulle nødig ende ligesom hans egen figur, der her står 
sammenbidt i silende regn og kaster jord på en grav. På Drømmenes Kirkegård. 
</p>	
</div>

</div></body></html>
