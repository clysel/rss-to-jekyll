---
layout:     post
title: 	    "Korrekturchef: 25-50 procent af Politikens kommaer står forkert"
post_author:	    
post_date:	    Thu, 26 Feb 2015 10:28:59 +0100
post_site:	    politiken.dk 
post_link:	    http://politiken.dk/kultur/ECE2562762/korrekturchef-25-50-procent-af-politikens-kommaer-staar-forkert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Sprognævn holder topmøde torsdag eftermiddag for at diskutere om det – 
igen – er tid til at lave ny kommaregler. 
</p><p>
I den anledning har vi talt med Per Lykke, en af Politikens syv 
korrekturlæsere og korrekturchef, om, hvordan det er at arbejde med kommaet 
til daglig, og hvorfor det er så godt som umuligt at lave regler, der 
fungerer. 
</p><p><i class=" bl-elem">Per Lykke, har vi brug for ny kommaregler? </i></p><p>
»Jeg vil sige det sådan, at det at sætte komma korrekt kræver, at man kan lave 
en elementær grammatisk analyse. Det kan flertallet ikke, og det tror jeg 
ikke, vi kan ændre på med regler eller lovgive os ud af«. 
</p><div class="art-fakta article-box">
<h4 class="">
Politiken-journalisters kommafejl, som blev fanget i korrekturen</h4>
<div class="fakta-body" data-buildingblock="embedded_factboxlink">
<ul><li>Hun fortæller om urfjeldet, der stikker op som en hilsen fra Jordens 
indre og taler med en bornholmer, der har arbejdet i stenbruddet på 
godt og ondt. </li><li>I den lyse forårsnat står jeg alene med hunden nede ved stranden og 
ser, hvordan Herren spænder himlen ud over det stille hav og håber 
mod bedre vidende, at den slags dage aldrig får ende. </li><li>Drejet over en krimilitterær kultroman af Susanne Moore er vi på en 
mellemting mellem en damefilm om en kvinde, der overskrider grænser 
for at finde nye glæder og en lidt usikker politifilm om seriemord 
og det som ligner. </li><li>Henning Moritzen husker denne film, hvor han spiller over for Mogens Wieth som rædsom. </li><li>Læreren kommer 5-10 minutter, før undervisningen begynder. </li><li>Væk var brok over teen, der ikke har den rette temperatur og for lidt 
benplads i flyveren. </li><li>De arbejder længe inden de går på pension. </li><li>Eksempelvis ville hans søskende ikke tale med ham, fordi han røg 
hash og havde været i slagsmål med faderen et par måneder, 
før Katja blev dræbt. </li><li>Pas på, afrikarejsende,/Pas på afrikarejsende </li><li>I september så min kone inde fra køkkenet en rovfugl, der havde slået 
sig ned ved siden af vores kompostbunke og undrede sig lidt over det. </li><li>Aldeles charmerende tysk film om en østtysk kommunistisk kvinde (Kathrin Sass), 
der havner i koma otte dage, inden Berlinmuren falder </li><li>Jeg husker Dem, fordi De gav mig drikkepenge og opdagede stokken, da De var gået. </li><li>... de sad i folkeskolen og glædede sig, til det ringede ud. </li><li>Saliha Maria Fetteh er en midaldrende konvertit med dansk baggrund iført 
en chik islamisk hovedbeklædning, der til daglig virker som 
arabisk-lektor og frivillig konfliktknuser for muslimske kvinder i 
knibe. </li><li>... blev jeg opkaldt efter min fars onkel, som døde seks måneder, før 
jeg blev født. </li><li>Merkel talte et halvt døgn, efter at den franske præsident Nicolas 
Sarkozy havde draget de samme konklusioner i en betydeligt længere 
tale … </li><li>Nu sidder hun her, i en skønhedssalon i en lille skurvogn i 
flygtningelejren Zaatari i det nordlige Jordan, hvor hun har boet det 
seneste år for at få ordnet sit hår, lagt makeup og lejet 
en brudekjole. </li><li>... fortæller orkestrets leder, Uffe Savery, da jeg ringer til ham et par timer, 
inden jeg skal mødes med Santtu-Matias Rouvali i Konservatoriets Koncertsal </li><li>Da de sagde vores navn, røg vi op, så stolene fløj tre meter 
baglæns og hoppede og skreg og dansede. </li><li class=" bl-elem">Læreren sagde, præsten er en idiot/Læreren, sagde præsten, 
er en idiot </li></ul><p class=" bl-elem"/>
</div>
</div><p>
»Det kræver en indsats at lære at sætte komma, og det gider de færreste. I dag 
bruger mange yngre journalister som undskyldning, at der er to forskellige 
kommaer, og siger, at det forvirrer dem. Tænk, hvis der nu kommer et tredje! 
Det virker omsonst. Hvis man overhovedet skal have kommatering, ville det 
rart med regler, folk kunne forstå, noget helt firkantet«. </p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/ECE2501849/medlem-af-sprognaevnet-absurd-hvor-meget-tid-vi-bruger-paa-at-diskutere-komma-i-danmark/">Medlem af sprognævnet: »Absurd, 
hvor meget tid vi bruger på at diskutere komma i Danmark«</a></p><p><i class=" bl-elem">Kan man lave regler, der er så enkle, at de ikke beror på grammatisk 
analyse? </i></p><p>
»Folk vil gerne kunne sætte komma på en måde, så det bare er automatisk – 
ligesom med punktum. At man altid sætter komma foran ’men’, er noget, folk 
kan finde ud af. Men derudover er det så som så. De fleste ved, at der ofte 
skal være komma foran ’som’ og ’der’ og ’at’, men laver tit fejl alligevel, 
fordi det kommer an på, hvad der følger efter, om der skal være komma eller 
ej. Hvis man vil lave nye regler, som folk kan finde ud af, skal de være 
enkle og fuldstændig entydige, for eksempel at man skal sætte komma foran 
hvert femte eller syvende ord. Ellers kommer man ikke nogen vegne med det«. 
</p><p><i class=" bl-elem">Hvad er de mest hyppige kommafejl? </i></p><p>
»Ud over de fejl, der skyldes ren dovenskab? Hvis der er indskud. Folk har 
meget svært ved at afgøre, hvornår et indskud slutter, og hvad der lægger 
sig til hvad. For eksempel: Han talte til kvinden, der stod ved siden af(,) 
og løb. Det skaber tvivl. Og så er der det appositionelle komma, som mange 
roder rundt i. Hvis man skriver ’Danmarks statsminister, Helle 
Thorning-Schmidt, holdt pressemøde’, sættes der kommaer omkring hendes navn, 
fordi det er en uddybning af det foregående. Hvis man skriver ’Det 
socialdemokratiske folketingsmedlem Ole Hækkerup har ingen kommentarer’, 
sættes der derimod ikke kommaer omkring navnet, fordi det ikke er en 
uddybning. Sætningen ville ikke give mening uden navnet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2501381/kommateringen-sejler-sprognaevn-skal-revidere-de-svaere-kommaregler/">Kommateringen sejler: 
Sprognævn skal revidere de svære kommaregler</a></p><p><i class=" bl-elem">Er journalister blevet værre eller bedre til kommatering set over tid? </i></p><div class="art-quote article-box">
<p class="quote"/>
<blockquote>
<p class="quote-txt">
Og så er der generelt det med journalister ? især kulturjournalister ? at de 
gerne vil vise, at de er gode og kreative sprogbrugere og vise alt muligt 
halløj, og så kan det let ende i volapyk
</p>
<p class="sender">
Per Lykke, korrekturchef 
</p>
</blockquote>
</div><p>
»Jo yngre journalisterne er, jo dårligere er de. De ældre journalister er 
generelt bedre sprogbrugere end de yngre. Det handler ikke om, at de unge 
ikke vil, men jeg tror simpelthen ikke, de kan. Det kan være meget svært for 
dem at gennemskue det, når de laver fejl. Og så er der generelt det med 
journalister – især kulturjournalister – at de gerne vil vise, at de er gode 
og kreative sprogbrugere og vise alt muligt halløj, og så kan det let ende i 
volapyk«. </p><p><i class=" bl-elem">Hvordan går du selv til opgaven, når du skal sætte komma? Sætter du mentalt 
kryds og bolle? </i></p><p>
»Jeg har sat så mange kommaer, at jeg sætter 98-99 procent af dem automatisk, 
men der findes da konstruktioner, der er så avancerede, at jeg sætter kryds 
og bolle«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2510228/sprogforsker-kommaer-er-ret-ligegyldige/">Sprogforsker: Kommaer er ret 
ligegyldige</a></p><p><i class=" bl-elem">Hvor mange af kommaerne har du eller en af dine kolleger i korrekturen 
rettet eller tilføjet i en gennemsnitlig Politiken-artikel? </i></p><p>
»Puha… Jeg tror, kommafejl er dem, vi retter flest af. Det er både kommaer, 
der ikke er der, og dem, der står forkert. Jeg vil gætte på, at vi flytter 
eller sætter 25-50 procent af kommaerne i en gennemsnitsartikel«. 
</p><p class=" bl-elem"><b class="ext-link">HVIS DU VIL VIDERE MED DIN KOMMATERING</b><a class="embeddedlink" href="http://politiken.dk/bagsiden/ECE2508812/bagsiden-her-er-danmarks-nyskabende-komma/">Bagsiden: 
Her er Danmarks, nyskabende, komma</a></p>	
</div>
</div></body></html>
