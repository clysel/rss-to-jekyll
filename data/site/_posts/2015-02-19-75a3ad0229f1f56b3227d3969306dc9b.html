---
layout:     post
title: 	    "Forskerpark skabte 220 ingeniørjob sidste år"
post_author:	    71978
post_date:	    Thu, 19 Feb 2015 13:00:00 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/forskerpark-skabte-220-ingenioerjob-sidste-aar-2770
---
<html><body><div><section class="body"><p>Med en medarbejdervækst på 14 procent i 2014 oplevede forskerparken Scion DTU en fremgang, der langt oversteg den generelle vækst i danske virksomheder på 1,5 procent.</p>
			<p>Blandt de 208 små, videntunge virksomheder kan to ud af tre da også melde om vækst. Samlet set betyder det, at der er kommet 220 nye medarbejdere til. Det fremgår det af forskerparkens årsrapport.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Går du glip af drømmejobbet? Tjek efter på Jobfinder.</a></p>
			<p>Selv om det er lidt færre end de 230, der kom til i 2013, er direktør Steen Donner, Scion DTU, meget tilfreds:</p>
			<p>»Vi er stolte af, at virksomhederne i Scion DTU kan fremvise så høje vækstrater for andet år i træk og ikke mindst, at virksomhedernes vækstrater ligger langt over landsgennemsnittet i forhold det danske erhvervsliv,« siger han i en pressemeddelelse.</p>
			<p>Steen Donner mener, at en del af væksten kan tilskrives netværksmiljøet i forskerparken og ikke mindst nærheden til DTU. En holdning, som også fremgår af en spørgeskemaundersøgelse, der er gennemført blandt forskerparkens virksomheder og som er en del af årsrapporten.</p>
			<p>Således fortæller 54 procent af virksomhederne, at de samarbejder med DTU omkring blandt andet udvikling af nye produkter, mens seks ud af ti samarbejder med andre virksomheder i forskerparken.</p>
			
			<p>Undersøgelsen viser også en række andre markante resultater. Næsten hver anden virksomhed, 48 procent, har haft en stigning i omsætningen sammenlignet med året før, blandt andet som følge af nye produkter på hylderne. Sidste år lancerede 53 procent af virksomhederne nemlig et eller flere nye produkter. Alt i alt tegnede virksomhederne sig for 98 nye patenter – i 2013 var tallet 77.</p>
			<p>Virksomhederne i forskerparken har en udpræget international profil. Fire ud af fem handler med samarbejdspartnere uden for landets grænser, mens to ud af fem har udenlandske ansatte, typisk ingeniører og andre højtuddannede. Desuden er 19 procent af virksomhederne helt eller delvist udenlandsk ejede.</p>
			<p>Se <a href="http://www.sciondtu.dk/highlights-2014/">årsrapporten</a> på Scion DTU.</p>
		</section></div></body></html>
