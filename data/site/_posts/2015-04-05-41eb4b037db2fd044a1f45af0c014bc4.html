---
layout:     post
title: 	    "Portræt: Erdogan sidder solidt på magten, men tørster efter mere"
post_author:	    
post_date:	    Sun, 05 Apr 2015 17:02:17 +0200
post_site:	    politiken.dk 
post_link:	    http://politiken.dk/udland/ECE2616857/portraet-erdogan-sidder-solidt-paa-magten-men-toerster-efter-mere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Danmarks værste venner</h4>
<h5>
Serie</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard. 
</p>
</div>
</div><p>
Udvidelse af egne magtbeføjelser er det punkt, Tyrkiets præsident Erdogan har 
valgt at sætte øverst på sin politiske dagsorden. 
</p><p>
Ifølge præsidenten selv vil det være bedre og mere smidigt, hvis Tyrkiet går 
fra den nuværende mere ceremonielle præsidentfigur a la den tyske til en 
aktiv, initiativtagende præsident a la den amerikanske.
</p><p>
Formelt er der endnu ikke ændret et komma i den tyrkiske forfatning, men 
symptomatisk for stilen er Recep Tayyip Erdogan i praksis ved at ændre den. 
</p><p>
Han er rykket ind i det nybyggede palads med mere end 1.000 værelser, der var 
tænkt som ministerpræsidentens kontor, men som med et pennestrøg blev 
forvandlet til præsidentpalads, da han vandt posten. 
</p><h3>
Apolitisk post
</h3><p>
Siden har han – også mod sædvane – sat sig for bordenden ved regeringsmøderne 
og blander sig i politiske spørgsmål i en grad, der ikke før er set fra den 
ellers apolitiske præsidentpost.
</p><p>
Som følge af hans greb om både magt og medier var tyrkisk presse i tirsdags i 
den besynderlige situation, at de fik domstolsforbud mod at rapportere om en 
gidseltagning i retten i Istanbul, men alligevel var nødt til at bringe 
præsidentens kommentarer til sagen. Ingen andre – heller ikke 
oppositionspolitikere – fik lov at kommentere.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2485643/erdogan-til-eu-hold-bare-jeres-gode-raad-for-jer-selv/">Erdogan til EU: Hold bare 
jeres gode råd for jer selv</a></p><p>
Trods hastige tilbageskridt for demokrati og menneskerettigheder i Tyrkiet er 
vælgerne vilde med Erdogan. Senest målt ved præsidentvalget, hvor han fik 52 
procent af stemmerne og dermed vandt i første runde.
</p><p>
De faste greb er ikke bare om den udøvende magt, også den dømmende er i 
stigende grad under Erdogans indflydelse med et voksende antal dommere, der 
dømmer efter hans pibe, og en lovgivende forsamling, hvor mange kan takke 
ham personligt for, at de er valgt.
</p><h3>
Erdogan tager og får æren
</h3><p>
Tyrkiet har aldrig haft det så godt som i hans regeringstid, og selv om den 
økonomiske succes ikke kun skyldes Erdogan, men også reformer sat i gang før 
hans tid, er det ham, der tager og får æren.
</p><div class="art-quote article-box">
<p class="quote"/>
<blockquote>
<p class="quote-txt">
13 år med den samme leder og relativt lav inflation er uhørt i det politisk 
ustabile Tyrkiet, og selv om de ikke nødvendigvis er vilde med al hans 
politik, er de vilde med lav inflation og stabilitet
</p>
</blockquote>
</div><p>
13 år med den samme leder og relativt lav inflation er uhørt i det politisk 
ustabile Tyrkiet, og selv om de ikke nødvendigvis er vilde med al hans 
politik, er de vilde med lav inflation og stabilitet. Derfor stemmer flere 
og flere på ham, og de stadig større valgsejre ser han som fripas til at 
gøre hvad som helst mellem valgene.</p><p>
Som for eksempel at bygge et overdimensioneret præsidentpalads til over 4 
milliarder kroner, give statslige kontrakter til sine venner, fængsle og 
intimidere journalister og i det hele taget behandle staten som sin ejendom 
og landets borgere som kvæg, der skal makke ret, holde mund eller bures inde.
</p><p>
Hans stil har længe forarget og bekymret modstandere og internationale 
iagttagere, men som noget nyt er kritik også kommet op til overfladen i 
regeringspartiet AKP, som han var med til at grundlægge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2455696/erdogan-skriver-historien-om-muslimer-opdagede-amerika/">Erdogan skriver historien om: 
Muslimer opdagede Amerika</a></p><p>
I marts var han ude i vanlig kommenterende stil og blande sig i 
fredsforhandlingerne med de kurdiske oprørere, som ellers er en sag mellem 
regering og kurdiske repræsentanter. Den indblanding faldt 
viceministerpræsident og medgrundlægger Bülent Arinc for brystet og fik ham 
til i pæne vendinger at bede Erdogan blande sig udenom.
</p><p>
Det fik Ankaras borgmester og Erdoganomaniac på banen med bud om, at Arinc er 
en slags forræder. Sådan bølgede det frem og tilbage, indtil 
ministerpræsident Ahmet Davutoglu kaldte dem begge til orden. Men da var 
skaden sket og lakken ridset.
</p><p class=" bl-elem">
7. juni er der parlamentsvalg, og inden da kan ridserne både blive til 
egentlige flænger i partiet eller poleres op igen. Bliver det sidste 
tilfældet, kan Tyrkiet være på vej til et nyt præsidentsystem.
</p>	
</div>

</div></body></html>
