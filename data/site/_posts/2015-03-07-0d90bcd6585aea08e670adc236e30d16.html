---
layout:     post
title: 	    "Nu kan du prutte om prisen på nye designermøbler hjemmefra"
post_author:	    
post_date:	    Sat, 07 Mar 2015 09:15:00 +0100
post_site:	    politiken.dk 
post_link:	    http://politiken.dk/forbrugogliv/boligogdesign/boligdesign/ECE2576170/nu-kan-du-prutte-om-prisen-paa-nye-designermoebler-hjemmefra/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad skal dit nye designmøbel koste? Det synes vi, du skal bestemme«. 
</p><p>
Sådan lyder det på hjemmesiden Bestemt.dk, der for nylig slog dørene op på 
nettet. Ruller man længere ned på siden, kommer man ned til et galleri med 
danske designere, og længere nede dukker designermøbler og lamper op. 
</p><p>
»Vi har taget forbrugernes hat på og tilladt os at stille spørgsmål ved, 
hvorfor den danske designarv er så dyr, at helt almindelige danskere ikke 
har råd til den«, fortæller Jesper Emborg, der er idémanden bag Bestemt.dk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2401129/et-skrivebord-kan-godt-koste-800000-kroner/">Et skrivebord kan godt koste 
800.000 kroner</a></p><p>
Hjemmesiden præsenterer skalstole af Arne Jacobsen, lænestole af Poul M. 
Volther og træstole af Børge Mogensen, som man kan byde på. Den vejledende 
udsalgspris er noteret – for eksempel 92.995 kroner for Arne Jacobsens 
'Ægget'. Men på siden er der også et felt, hvor man selv kan komme med et 
bud på, hvad man vil betale for møblet. I stedet for at stå og prutte om en 
pris i en møbelforretning kan man altså gøre det hjemme og så håbe, at en 
møbelhandler er villig til at sælge til den pris, man byder. 
</p><p>
»Vi arbejder sammen med omkring 20 møbelforhandlere, som er villige til at 
sælge nogle af deres møbler gennem vores hjemmeside«, fortæller Jesper 
Emborg. 
</p><p>
»Når kunderne har budt, kan møbelhandlerne enten afvise det blankt eller vælge 
at indgå en dialog med kunderne, og er der først en dialog, kommer der ofte 
en handel ud af det«. 
</p><p>
Bestemt.dk har kun været online siden begyndelsen af februar, men ifølge 
Jesper Emborg er der allerede blevet indgået flere handler for 
designermøbler. 
</p><p>
»Folk har i gennemsnit opnået rabatter på omkring 15-20 procent, men måske kan 
man få bedre rabatter, hvis man lige byder på et møbel, som en møbelhandler 
et sted i landet bare gerne vil af med«. 
</p><p>
Alle møbler på Bestemt.dk er nye, og da virksomheden kun arbejder sammen med 
certificerede forhandlere, er man sikret mod, at man køber et kopimøbel. 
</p><h3>
Modstand fra producenter 
</h3><p>
Mange af møblerne er produceret af Fritz Hansen og Carl Hansen &amp; Søn, 
mens lamperne kommer fra Louis Poulsen. Hverken Fritz Hansen eller Carl 
Hansen &amp; Søn vil imidlertid kommentere på Bestemt.dks tiltag med at 
sælge møbler på nettet. Carl Hansen &amp; Søn har bedt 
Bestemt.dk om at undlade at bruge billeder fra Carl Hansen, og Fritz Hansen 
har orienteret sine forhandlere om, at det ikke er tilladt med videre- eller 
tredjepartssalg af firmaets møbler. 
</p><p>
Det er der imidlertid heller ikke tale om, siger Jesper Emborg og fortæller, 
at Bestemt.dk opfatter sig selv som et markedsføringsværktøj over for 
forhandlerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2536495/unge-firmaer-har-sikret-dansk-design-staerkt-comeback/">Unge firmaer har sikret dansk 
design stærkt comeback</a></p><p>
»Det er lidt overraskende, at de reagerer sådan. For enhver kan gå ind til en 
møbelhandler og forhandle sig til en rabat på de dyre møbler. Forskellen er, 
at vi annoncerer med, at man kan få det billigere«, siger Jesper Emborg og 
tilføjer: 
</p><p class=" bl-elem">
»Danskerne ønsker generelt at gøre en god handel. Nogle vil helst gå rundt til 
seks forskellige forhandlere og forsøge at få en god pris, men Bestemt.dk er 
bare for dem, der gerne vil handle via nettet og få lidt rabat, og det tror 
jeg, vi vil se meget mere af fremover. Internettet er vist kommet for at 
blive«. 
</p>	
</div>
</div></body></html>
