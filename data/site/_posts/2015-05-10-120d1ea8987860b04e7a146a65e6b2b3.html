---
layout:     post
title: 	    "Kristelig fagbevægelse stiller ?røde? dagpengekrav"
post_author:	    
post_date:	    Sun, 10 May 2015 12:47:44 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2661813/kristelig-fagbevaegelse-stiller-roede-dagpengekrav/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den kristelige fagbevægelse (Krifa) stiller krav et bedre dagpengesystem, der 
i store træk minder om kravene fra ’den røde fagbevægelse’.
</p><p>
Krifa ønsker, at genoptjeningsperioden skal ned på 26 uger igen, som den var 
før dagpengereformen fra 2010. Nu skal ledige have 52 ugers arbejde på tre 
år for at få dagpenge på højst godt 17.000 kroner månedligt. 
</p><p>
»Dagpengesystemet er blevet for ringe, og alt for mange har svært ved at 
genoptjene retten til dagpenge«, siger formanden for Krifas 200.000 
medlemmer, Søren Fibiger Olesen. 
</p><p>
Godt 51.000 arbejdsløse har mistet retten til dagpenge i løbet af 2013 og 2014 
efter, at perioden med ret til at modtage dagpenge blev sat ned fra 4 til 2 
år. Krifa ønsker også, at ansættelser i job med løntilskud fra det 
offentlige og i jobrototation skal tælle med i retten til at genoptjene 
dagpenge. 
</p><p>
»Vi har det grundlæggende syn, at et arbejde er et arbejde - også et job i 
løntilskud. Så løntilskudsjob bør tælle med i genoptjeningen«, siger Søren 
Fibiger Olesen 
</p><div class="art-quote article-box">
<p class="quote"/>
<blockquote>
<p class="quote-txt">
Det er fint, at Krifa byder ind på et konkret politikområde med forskellige 
forslag. 
</p>
<p class="sender">
Hans Andersen (V) 
</p>
</blockquote>
</div><p/><p>
I A-kassernes brancheorganisation AK-Samvirke lyder vurderingen, at 20-25 
procent af de arbejdsløse, som har mistet dagpengene, vil være blevet reddet 
af et genoptjeningskrav på 26 uger. 
</p><p>
»Det er altså godt 10.000, som havde reddet dagpengene, men der er jo også en 
gruppe, der ville være blevet berettiget til dagpenge igen, fordi det er 
lettere at genoptjene retten. Det bare vanskeligt at sige hvor mange«, siger 
direktør Verner Sand Kirk fra AK-Samvirke. 
</p><h3>
Nervøse Krifa medlemmer 
</h3><p>
Det undrer ikke arbejdsmarkedsforsker Henning Jørgensen, at Krifa vil have et 
bedre dagpengesystem. 
</p><p>
»Når den kristelige fagbevægelse vil have ændret dagpengesystemet, så er det, 
fordi deres medlemmer har præcis de samme bekymringer som den ’røde’ 
fagbevægelsens medlemmer. Kravene til et nyt dagpengesystem er ganske 
almindelig varetagelse af medlemmers interesser«, siger professoren.fra 
Aalborg Universitet. 
</p><p>
41 procent af Krifas og de øvrige alternative fagforeningers medlemmer er 
»bange for at blive arbejdsløse«, viser en større analyse 'Arbejdsliv og 
politik i set i et lønmodtagerperspektiv', som Henning Jørgensen for nylig 
har stået i spidsen for. 
</p><p>
LO’s en million medlemmer er præcis lige så bange for at blive arbejdsløse, og 
begge grupper frygter ledighed mere end andre lønmodtagere. De kristelige 
fagforeningsmedlemmer er også bange for, at deres »kvalifikationer ikke slår 
til på fremtidens arbejdsmarked«.
</p><p>
Det er 35 procent af de kristelige bekymrede for, mens 36 procent af LO’s 
medlemmer er bange for, at deres kvalifikationer ikke slår til fremover. Og 
igen er Krifas og LO’s medlemmer mere nervøse end lønmodtagerne generelt. 
</p><p><b class="ext-link">ANALYSE</b><a class="embeddedlink" href="http://politiken.dk/indland/politik/ECE2651863/analyse-forhandlingerne-om-dagpenge-er-tyvstartet/">Forhandlingerne om dagpenge er tyvstartet</a></p><p>
Statsminister Helle Thorning-Schmidt (S) har for alvor pustet liv i debatten 
om et nyt dagpengesystem, da hun i sit 1. maj-budskab åbnede for muligheden 
for en kortere genoptjeningsperiode, hvis ikke det kostede mere end det 
nuværende system. 
</p><p>
Det var den tidligere VK-regering, som gennemførte reformen af 
dagpengesystemet, og traditionelt regnes den kristelige fagbevægelse som 
’venner’ af blå blok, men i denne omgang støtter de altså forslaget fra den 
røde fløj.
</p><p>
Også Venstre rækker hånden frem, siger beskæftigelsesordfører 
Hans Andersen (V).
</p><p>
»Det er fint, at Krifa byder ind på et konkret politikområde med forskellige 
forslag. Vi vil også se på, hvordan vi kan gøre genoptjeningsreglerne mere 
fleksible. I dag har vi for eksempel et problem, når alt for mange ikke har 
incitamentet til at tage job af kortere varighed«, siger han. 
</p><h3>
Venter på kommission 
</h3><p>
Regeringen har nedsat en dagpengekommissionen, som skal aflægge rapport efter 
sommeren og formentlig efter, at der har været valg til Folketinget. 
</p><p>
»Så længe vi sikrer, at det økonomisk ikke bliver dyrere, så vil vi se frem 
til forslag, der kan forbedre dagpengesystemet«, siger Venstres ordfører 
videre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2651179/oestergaard-godt-thorning-husker-at-nyt-dagpengesystem-ikke-maa-koste-mere/">Østergaard: Godt Thorning 
husker, at nyt dagpengesystem ikke må koste mere</a></p><p>
Selv om Venstre ikke vil være konkret, løfter Hans Andersen lidt af sløret for 
partiets ønskeseddel. 
</p><p>
»Man bør sikre, at i fremtidens dagpengesystem har flere et incitament til at 
forsikre sig, da flere i dag oplever en markant forringet dækningsgrad ved 
ledighed, og så skal vi sikre, at der er et incitament til at tage job af 
kortere varighed, når man er ledig«, siger Hans Andersen.
</p><p>
Det er muligt at tegne tillægsforsikringer i forsikringsselskaber, som 
supplement til den statslige arbejdsløshedsforsikring, men det er ikke 
særligt udbredt. 
</p><p>
Både Socialdemokraterne og Venstre lægger altså vægt på, at et nyt 
dagpengesystem ikke bliver dyrere for skatteyderne end det nuværende, men 
det vurderer Krifas formand også kan lade sig gøre. 
</p><p>
»Hvis vi gør dagpengesystemet mere attraktivt, så vil der også være flere, som 
melder sig i en a-kasse og betaler kontingent«, siger Søren Fibiger Olesen. 
</p><p class=" bl-elem">
Der er to millioner medlemmer i a-kasserne og godt en halv million lønmodtgere 
udenfor. 
</p>	
</div>

</div></body></html>
