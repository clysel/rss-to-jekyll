---
layout:     post
title: 	    "Test: Trådløse højttalere giver overraskende god lyd"
post_author:	    
post_date:	    Mon, 23 Feb 2015 07:00:20 +0100
post_site:	    politiken.dk 
post_link:	    http://politiken.dk/forbrugogliv/test/ECE2555418/test-traadloese-hoejttalere-giver-overraskende-god-lyd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken lånte fem forskellige højttalere til omkring 3.000 kroner, der kan 
tilsluttes smartphones, tablets og laptops via wi-fi og/eller bluetooth. Vi 
lod tre dommere bedømme lyden. De tre hørte de samme musiknumre – rock, pop 
og hiphop – på alle højttalere:
</p><p><b>Henrik Berger, </b>professionel musiker, bl.a. som guitarist i Shotgun 
Revolution og Peter &amp; De Andre Kopier og guitarist og sanger i Littlefish. 
</p><p><b>Søren Andersen</b>, medejer af Medley Studios i København, producer 
for bl.a. Mike Tramp, Kira And The Kindred Spirits og Swan Lee, guitarist og 
sanger og Electric Guitars, der netop er udkommet med albummet String Fever.
</p><p><b>Henrik West</b>, uddannet bassist fra Rytmisk Musikkonservatorium, 
cheftekniker i Medley Studios. Har arbejdet med bl.a. The Blue Van, The 
Sandmen, James Blunt og L.O.C.
</p><p>
Hver dommer har givet en samlet karakter mellem 1 (dårligst) og 6 (bedst). 
Bedømmelserne er oprundede gennemsnit af dommernes karakterer.
</p><p class=" bl-elem">
Har flere højttalere fået samme karakter, er de oplistet efter pris 
med den billigste først. 
</p>
</div>
</div><p>
Hvis dine højttalere stadig er forbundet med noget så gammeldags som et anlæg 
via noget endnu mere gammeldags som ledninger, tilhører du efter alt at 
dømme en truet art. Trådløse højttalere, der kan forbindes til smartphones, 
tablets og computere via wi-fi eller bluetooth er et fænomen i voldsom 
vækst. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/testdigitalt/ECE2392726/minilyd-i-lommen-et-par-af-dem-lyder-faktisk-godt/">Minilyd i lommen: »Et par af dem 
lyder faktisk godt«</a></p><p>
»Salget af trådløse højttalere er steget eksplosivt de sidste to år. Alt skal 
være trådløst for tiden. De trådløse højttalere har ramt et prisniveau, hvor 
alle kan være med, og der er et så stort udvalg, at alle kan finde noget, 
der passer til deres behov«, siger Glenn Manson, salgschef for audio/video i 
Elgiganten, og understreger, at tendensen næppe har toppet endnu. 
</p><p>
Glenn Manson forklarer, at det lige nu især er multirumshøjttalere – altså 
systemer, hvor man kan sætte højttalere i flere rum og styre dem fra ét sted 
– der er i vækst. 
</p><p>
»Salget buldrer derudad. Når man køber et minianlæg, er det stationært, men 
med multirumshøjttalere kan man blive ved med at udbygge, når man kommer i 
tanke om, at man egentlig også gerne vil have musik i kælderen, køkkenet 
eller soveværelset«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2505750/hifi-eliten-satser-paa-musik-i-hd-kvalitet/">Hifi-eliten satser på musik i 
HD-kvalitet</a></p><p>
Hvis du har besluttet at købe trådløse højttalere, der kan placeres i hele 
huset, er det lidt af en videnskab at vælge de helt rigtige. Selv om 
priserne ikke varierer meget, er der stor forskel på lyd, lydstyrke og for 
den sags skyld også brugervenlighed. 
</p><p>
Politiken har testet fem forskellige højttalere sammen med tre dommere med 
forstand på lyd, og selv om vi befinder os i Medley-studierne i København, 
der rummer lydudstyr for adskillige millioner kroner, er dommerne 
grundlæggende positivt overrasket. 
</p><p>
»Det kommer faktisk bag på mig, hvor godt de lyder, selv om de ikke ser ud af 
meget«, siger lydtekniker Henrik West. 
</p><p>
De andre dommere, producer Søren Andersen og musiker Henrik Berger, er enige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2139442/her-er-fem-tip-til-koeb-af-traadloese-hoejttalere/">Her er fem tip til køb af 
trådløse højttalere</a></p><p>
De er også alle enige om, at ingen af højttalerne decideret kan spille en fest 
op. Denon Heos 5 kan eksempelvis godt spille så højt, at bassen får glas til 
at klirre – til gengæld forvrænges lyden, når volumenknappen bliver drejet 
helt til højre. Det samme problem er gældende for de andre højttalere med 
undtagelse af Samsungs Wam 751. Her er alle tre lydkendere enige i, at den 
kan skrues helt op til maksimum, uden at det går ud over vellyden. Maksimum 
er dog her ikke på et niveau, hvor man kan genere sine naboer endsige sætte 
fut i et dansegulv. 
</p><h3>
Musikalsk højttaler 
</h3><p>
Rent lydmæssigt ligger samme Samsung i den absolut bedre ende. 
</p><p>
»I mine ører er det den mest musikalske højttaler. Det er min personlige 
favorit«, siger Henrik Berger, mens de to andre i udgangspunktet er enige, 
men anfører, at stereospredningen ikke er overbevisende. 
</p><p>
»Man skal sidde sådan her for at få mest ud af den. Så lyder den til gengæld 
også godt«, siger Henrik West og sætter sig foran højttaleren på præcis 1 
meters afstand. 
</p><p>
»Men det bliver nok lidt upraktisk i længden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2269604/flere-betaler-for-musikstreaming-men-koeb-af-musik-er-paa-vej-ud/">Flere betaler for 
musikstreaming, men køb af musik er på vej ud</a></p><p>
Når man udelukkende bedømmer højttalerne på lydoplevelsen, klarer outsideren 
Logitechs Megaboom sig dårligst. Til gengæld vinder den på en beskeden 
størrelse, og at man ikke er afhængig af en stikkontakt. 
</p><p>
»Det er da fedt, at man bare lige kan putte den i lommen og tage den med på 
stranden. Man kan også tage den med på toilettet«, siger Søren Andersen 
begejstret. 
</p><h3>
Opsætning kan drille 
</h3><p>
Hvad angår opsætning af højttalerne, er der også stor forskel på, hvor megen 
tålmodighed og teknisk snilde der kræves. Samsungs højttaler og Logitechs 
Megaboom kan begge fungere via bluetooth. Det fungerer upåklageligt. 
Samsungs højttaler kan også spille via wi-fi, og det kræver heller ikke en 
ingeniør-eksamen at få til at fungere. 
</p><p>
Især Boses SoundTouch og Denons Heos 5 kræver lidt tid at få til at spille, 
men når først det fungerer, er der ingen problemer. Dog skal man være 
opmærksom på, at Denon kun fungerer til tablets og smartphones, dog ikke 
Windows-telefoner, og som udgangspunkt ikke kan afspille fra en laptop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2453155/test-actionkameraer-giver-film-af-hoej-standard/">Test: Actionkameraer giver 
film af høj standard </a></p><p>
Ingen af dommerne er for alvor ved at tabe kæben over lydkvaliteten fra 
Sonos-højttaleren. Til gengæld er den enormt nem at sætte op, og 
Sonos-programmet fungerer intuitivt og gør det nemt at lave playlister og 
afspille musik fra forskellige kilder som Spotify, iTunes og så videre. 
</p><p>
Alle højttalere kan i øvrigt fungere enkeltvis, i par eller med flere 
højttalere placeret i forskellige rum. 
</p><p>
Inden man køber trådløse højttalere, bør man i øvrigt, hvis man spørger de tre 
dommere, overveje, hvilken slags musik man hører mest. For at give et 
komplet indtryk af højttalernes formåen hørte de tre dommere en række numre 
i forskellige stilarter, blandt andet Foo Fighters med ‘Something from 
Nothing’, ‘In Da Club’ med 50 Cent og ‘Dark Horse’ med Katy Perry. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2504338/fremtidens-hoejtalere-sidder-i-lamperne/">Fremtidens højtalere sidder i 
lamperne</a></p><p>
Der er rørende enighed blandt de tre lydeksperter om, at Denon Heos 5 fungerer 
bedst til pop og hiphop, mens Boses SoundTouch 20 Serie II er den bedste 
rockhøjttaler. 
</p><p class=" bl-elem">
Samme SoundTouch bliver bedømt til samlet set at være den bedste højttaler – 
det er til gengæld også testens dyreste eksemplar. 
</p>	
</div>
</div></body></html>
