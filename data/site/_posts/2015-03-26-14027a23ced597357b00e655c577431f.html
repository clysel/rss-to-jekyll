---
layout:     post
title: 	    "Goldman Sachs: Vi vidste intet om milliardstøtten"
post_author:	    
post_date:	    Thu, 26 Mar 2015 22:53:43 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2606135/goldman-sachs-vi-vidste-intet-om-milliardstoetten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi er glade for investeringen i Dong Energy 
</p>
<p class="sender">
Fiona Laffan, Goldman Sachs 
</p>
</blockquote>
</div><p>
En af verdens største og mest professionelle investeringsbanker, Goldman Sachs 
havde inden anelse om, at tre store Dong havvindmølleparker ville få andel i 
nye og meget lukrative britiske tilskudsordninger, da banken investerede i 
Dong i efteråret 2013 - måneder før Dong fik det fulde støttebeløb. 
</p><p>
Den amerikanske bank, der har en af de vigtigste europæiske afdelinger netop i 
London, og som er kendt for at have de skarpeste hoveder og den mest 
målrettede og krævende tilgang, når de investerer i selskaber, oplyser til 
Politiken, at »på tidspunktet for vores beslutning om at investere (i Dong 
red.) havde Goldman Sachs - og burde heller ikke have - nogen form for viden 
om, at den britiske regering sent i april ville offentliggøre, at regeringen 
ville støtte en række af Dongs energiprojekter«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2602611/staten-kunne-have-sikret-sig-del-i-milliardgevinsten-i-dong/">Staten kunne have sikret sig 
del i milliardgevinsten i Dong</a></p><p>
Udtalelsen fra bankens talsperson, Fiona Laffan er skriftlig, og det har ikke 
været muligt at spørge banken, om den var klar over, at Dong, som verdens 
førende inden for havvindmøller i flere omgange var blevet spurgt til råds 
om støtteordningens udformning af det britiske energiministerium, og at 
Dongs forhenværende direktør endog havde drøftet ordningen personligt under 
møder med den britiske energiminister. 
</p><h3>
Dong kom på top ti-liste fire dage efter salg 
</h3><p>
Oprindeligt var det planen, at støtteordningerne skulle tildeles i efteråret 
2013, hvor Goldman Sachs forhandlede med Finansministeriet i Danmark om at 
købe aktier i Dong, men planerne, der var omtalt flere gange offentligt i 
Storbritannien, blev forsinkede. 
</p><p>
Det betød, at tilsagnet om støtte ikke var formelt kendt, den 29. november, da 
Finansministeriet godkendte aftalen med investeringsbanken, ATP og PFA. Men 
blot fire dage senere offentliggjorde den britiske regering en liste på ti 
selskaber, som var favoritter i opløbet til støtte, tre af de ti selskaber 
var Dongs planlagte mølleparker. 
</p><p>
Det manglende kendskab til den såkaldte CfD ordning og sandsynligheden for at 
Dong ville blive stormodtager af støtte, betyder dog ikke, at goldman Sachs 
ikke havde fokus på netop vindenergi. 
</p><p><b class="ext-link">SE ANIMATION </b><a class="embeddedlink" href="http://politiken.dk/tv/danmark_tv/ECE2602490/animation-det-store-kup-forklaret-paa-to-minutter/">'Det Store Kup' forklaret på to 
minutter</a></p><p>
»Dongs nøgleposition inden for grønenergi - ikke mindst havvindmøller - var en 
nøgleårsag til, at Goldman Sachs foretog investeringen i efteråret 2013«, 
skriver Fiona Laffan til Politiken. 
</p><p class=" bl-elem">
»Vi er glade for investeringen i Dong Energy og den betydnigsfulde rolle 
selskabet spiller i transformeringen af den europæiske energisektor. Vi tror 
på selskabets strategi, og vi er begejstrede for bestyrelsens og ledelsens 
ambitiøse mål om at bidrage til miljøvenlig energi og infrastruktur«, 
skriver Goldman Sachs. 
</p>	
</div>
</div></body></html>
