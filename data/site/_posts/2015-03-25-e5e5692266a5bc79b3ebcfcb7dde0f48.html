---
layout:     post
title: 	    "Forfatterstafet: »Nu beder jeg jer om at aflevere mit ansigt tilbage«"
post_author:	    
post_date:	    Wed, 25 Mar 2015 15:10:50 +0100
post_site:	    politiken.dk 
post_link:	    http://politiken.dk/kultur/boger/ECE2603138/forfatterstafet-nu-beder-jeg-jer-om-at-aflevere-mit-ansigt-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>og samfund</p><p>Litteratur</p>
<div class="fakta-body" data-buildingblock="embedded_factboxlink">
<p class=" bl-elem">Den ene forfatter giver den anden ordet i en<b> stafet </b>om meninger og sprog. Næste søndag skriver <b>Simon Bjørkman</b>.</p>
</div>
</div><p>
Man kan godt have ret i, at jeg er begyndt at glemme at klippe mine negle 
igen, men jeg tænker, det er vel det samme, om jeg lader være eller ikke. 
</p><p>
En klippet negl vil alligevel kun forlorent påvise en menneskelighed ved mig, 
der ikke har rum. Rum. Ligesom udsmykningerne i de rum, jeg bliver sendt ind 
i, kun får mig til at tænke, om stukken er våd, så jeg kan stikke i den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2530143/forfatterstafet-vi-har-brug-for-nogle-bedre-begreber-end-menneske-borger-og-forbruger/">Forfatterstafet: »Vi har brug 
for nogle bedre begreber end menneske, borger og forbruger«</a></p><p>
Jeg kunne fingerkneppe alt stuk, hvis jeg ville. Lade alle fingre trænge ind 
og glide på langs, så loftet ligner ribbet flæsk, ligesom marmorvæggene 
ligner tværsnit af vævet på de kroppe, som har båret dem på plads. 
</p><p>
Derfor er det også vanskeligt for mig at garantere, at jeg kan være med i 
noget forbundsfællesskab. Den slags bevægelser rører mig generelt meget 
lidt. 
</p><p>
For hvis man er for noget, er man oftest imod noget andet, og det kan blive et 
åndssvagt sted at stå. Jeg bliver især dødsstiv som et lem, ved 
forventninger om at jeg skal lægge krop til reduktioner, som gør mig til 
driftskanal for andres dagsordener – i en lige linje fra min mund til røv. 
</p><h3>
Krinoline med kødslæb
</h3><p>
Det synes en kende mistænksomt for mig, det kan virke ligefrem uærligt. Især 
fordi den type indlemmelser oftest ender med, at man skal sy munden sammen 
og så kun er tilbage som et forvokset røvhul. 
</p><p>
Så forvokset, at det til sidst rammer jorden, og man går rundt i en krinoline 
med kødslæb, som tvunget skal trækkes hen over asfalten for at tegne 
blodstreger mellem mennesker. 
</p><p>
Så kan alle klappe af en og huje, hvor dygtig man er til indpas. Meget dygtig. 
Jeg har det bare en kende problematisk med kollektive anstillinger, som kun 
er mulige i en angst, som jeg ikke besidder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2547837/forfatterstafet-folk-er-saa-naertagende-naar-det-kommer-til-hunde/">Forfatterstafet: »Folk er så 
nærtagende, når det kommer til hunde«</a></p><p>
For hvis jeg havde givet den husly, var jeg gået bort for længst. Det er min 
fornemmelse, at husly ikke er noget, man skal gå og give nogen eller noget. 
Det har jeg læst mig til allevegne. 
</p><p>
Jeg forstår, at det er en dyd at nedbrænde andres huse og ætse dem i saltbade 
for at se om det, der er tilbage af dem, kan opmønstre kraften til at humpe 
hele vejen hen til én og tigge om benådelser. Og jeg forstår, det vigtigste 
ved scenariet er at tie og ikke lade sig rykke en tomme. 
</p><h3>
At føle sig flået
</h3><p>
Desuden overvejer jeg at lade mig afskinde – huden kan jo få enhver til at 
føle sig flået – så hvorfor ikke? 
</p><p>
Jeg tænker, at de, der interesserer sig mere for den end mig, således kan 
sidde og brodere videre på den, mens jeg selv kan begive mig hen mod 
vigtigere ting som at finde ud af, hvem jeg kan være, hvis ikke jeg har lyst 
til at være dem, jeg kan være. 
</p><p>
Jeg er afklaret med, at alle lande fødtes ved en voldtægt, og volden 
interesserer mig som præmis for enhver fødsel. Tænk bare på alle de 
afmægtige svæklinge, der lader sig selv genføde som store kæmper med frikort 
til at yde vold i vores virkelighed. 
</p><p>
Jeg er indforstået med påbuddet om, at sprog ikke er vold – så det siger vi 
bare. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2557874/forfatterstafet-jeg-baerer-det-jeg-har-skrevet-som-en-gif/">Forfatterstafet: »Jeg bærer 
det jeg har skrevet, som en gif«</a></p><p>
Jeg har fattet, det er nemmere på den måde, og det kan jeg godt forstå, for 
der ville ikke være grænser for de skrammer, man kan få på en kollektiv krop 
ved f.eks. bare at sige ordet <i>Grønland</i> eller <i>thaikone</i>. 
</p><p>
Så er det nemmere at lade grønlændere dø på gaden. Jeg bilder mig ikke ind, at 
jeg skulle kunne komme her og være modstander af gamle traditioner for 
proaktiv dødshjælp til dem, der står uden for fællesskabet. 
</p><p>
Det er trods alt en national mærkesag, og jeg tænker, at det ville være at 
modsætte sig alt for mange menneskers glæde, og den slags viger jeg udenom 
af ren overlevelse. 
</p><h3>
Cirkelpigen under gulvbrædderne
</h3><p>
Jeg er vel vidende om, at det kan være livsvigtigt ikke at rykke i landskabet. 
Og sproget er et landskab, ligesom et land er et territorie, og det er jeg 
klar over ikke er til deling under nogen omstændighed. 
</p><p>
Så hellere gentage volden endeløst. Den gør jo trods alt ikke den udsigende 
ondt og er måske, det kan meget sandsynligt være, det eneste, der findes 
tilbage at forankre selvfornemmelser i? 
</p><p>
Det er ikke mit ærinde at påstå, at tyv tror, hver mand stjæler. Jeg har fuld 
forståelse for, at det må være en stor usikkerhed at gå med, ubærligt, 
tænker jeg, sådan at vide at cirkelpigen ligger, lige under gulvbrædderne, 
og titter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2568647/forfatterstafet-at-vaere-et-eller-andet/">Forfatterstafet: At være et 
eller andet</a></p><p>
Jeg kan godt se, at det må være et alvorligt magttab, som stolte traditioner 
ellers foreskriver, ikke at kunne kronrage sin nabos kone offentligt 
længere, fordi hun ligger i med den forkerte. 
</p><p>
Over for så drastisk en afmagt kan jeg snildt blive fuld af medlidenhed og 
forstå, at der opstår umættelige behov for at væde kulturen med kvælstof. 
</p><p>
Vel advaret tager jeg derfor risikoen med de afkald på friheder, det kræver at 
blive i giftfælden, og er indforstået med mistænkeliggørelsen af alle 
bevægelser, min krop gør, og den herskende skepsis over for hvert slag, min 
puls slår. 
</p><p>
Blot en ting: 
</p><p class=" bl-elem">
Nu beder jeg jer om at aflevere mit ansigt tilbage. 
</p>	
</div>
</div></body></html>
