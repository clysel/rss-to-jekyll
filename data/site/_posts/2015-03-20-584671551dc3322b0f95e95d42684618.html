---
layout:     post
title: 	    "Forældre savner viden om mobning "
post_author:	    
post_date:	    Fri, 20 Mar 2015 22:59:11 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2597741/foraeldre-savner-viden-om-mobning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
UNDERSØGELSEN </h5>
<div class="fakta-body" data-buildingblock="embedded_factboxlink">
<p><b>Epinion har spurgt </b>1.038 forældre om deres oplevelse af mobning.
</p><p><b>35 procent oplever '</b>i mindre grad' eller 'slet ikke' et samarbejde i 
klassens forældregruppe. 
</p><p><b>63 procent svarer</b>, at de har brug for mere viden om, hvordan de kan 
forhindre mobning. 
</p><p class=" bl-elem"><i class=" bl-elem">Kilde: Børns Vilkår og TrygFonden</i></p>
</div>
</div><p>
Ondt i maven, når skoledagen begynder. I ly på toilettet i frikvartererne. 
Mobning er en del af dagligdagen for mange børn og unge, men deres forældre 
mangler viden om, hvordan de skal samarbejde for at forhindre mobbekulturen. 
</p><p>
Det viser en undersøgelse, som Epinion har foretaget for Børns Vilkår og 
TrygFonden. Hver tredje forælder oplever, at forældregruppen i deres barns 
klasse ikke samarbejder om at forhindre mobning. 
</p><p>
Samtidig efterspørger to ud af tre mere viden om, hvad de kan gøre for at 
hjælpe børnene til ikke at mobbe hinanden. 
</p><h3>
Et fællesansvar
</h3><p>
At så mange forældre mangler viden og fokus på mobning i deres børns klasser 
er et stort problem, mener Børns Vilkår og TrygFonden, der i dag lancerer 
kampagnen ’De voksnes ansvar’. For børn kan ikke komme mobning til livs uden 
deres forældres hjælp, siger chef for Børnetelefonen i Børns Vilkår Bente 
Boserup: 
</p><p>
»Hvis vi skal have mindre mobning, kræver det, at forældrene tager 
mobbespørgsmålet op på forældremøderne. At det bliver et fælles ansvar, og 
at man ikke tænker, at det er fint, hvis bare ens eget barn ikke bliver 
mobbet«, siger hun: 
</p><p>
»Man skal åbne sit hjem, ikke tale grimt om andre forældre og børn, hele tiden 
være interesseret i, hvordan klassen trives, være med til at afholde 
fællesarrangementer og holde øje med, at ens eget barn taler ordentligt til 
de andre«. 
</p><h3>
Rod i klasse-kulturen 
</h3><p>
Den seneste undersøgelse fra Dansk Center for Undervisningsmiljø viser, at 
knap hvert tiende barn i 0.-3. klasse ’tit’ bliver drillet, så de bliver 
kede af det. Blandt børnene i 4.-6. klasse svarer hver tredje, at de 
oplever, at nogen i deres klasse bliver mobbet. 
</p><p>
Bente Boserup mener, at problemet aldrig skyldes et enkelt barn, men derimod 
har rod i kulturen i klassen. Den opfattelse deler Anette Aaby Hansen, 
projektleder på Forældrefiduser.dk, der er en digital redskabskasse til 
forældre, lærere og pædagoger til at forebygge mistrivsel og mobning blandt 
skoleelever. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2595445/digital-trivselsalarm-bliver-landsdaekkende/">Digital trivselsalarm bliver 
landsdækkende</a></p><p>
Anette Aaby Hansen ser forældreinddragelsen som alfa og omega for et godt 
klima i en klasse og kalder det »helt sindssygt vigtigt«, at der allerede 
fra 0. klasse skabes en god kultur blandt forældrene. 
</p><p>
»Forældre smitter. Ungerne kopierer den adfærd, vi har. Når der er et godt 
sammenhold omkring børnene, kommer der et tilsvarende godt sammenhold mellem 
børnene«, siger hun. 
</p><h3>
Kan alle forældre tage ansvar? 
</h3><p>
At forældrene har en vigtig rolle, hvis deres barn mobber eller bliver mobbet, 
er ph.d. og lektor på Institut for Uddannelse og Pædagogik ved Aarhus 
Universitet Hanne Knudsen enig i. Hun peger dog på, at kampagner som ’De 
voksnes ansvar’ kan risikere at sende uheldige signaler. 
</p><p>
»Kommer man til at antage, at forældre ikke allerede er ansvarlige ved at sige 
til dem, at nu skal de tage ansvar«, spørger hun. Og tilføjer: 
</p><p>
»Der findes forældre, der ikke er ansvarlige, men er det dem, man får på banen 
med denne type kampagne? Eller får man primært skabt mulighed for dårlig 
samvittighed og bebrejdelser?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2565879/venstre-mobning-skal-koste-af-boernechecken/">Venstre: Mobning skal koste af 
børnechecken</a></p><p>
Hun pointerer, at der er forældre, der af den ene eller anden grund ikke har 
ressourcer til at tage mere ansvar for deres børns trivsel, selvom der er 
brug for det. 
</p><p>
»Hvad med børn, hvis forældre er syge, drikker eller lige er blevet skilt? De 
får ikke større overskud af at blive bebrejdet, at de ikke tager ansvar. Det 
hjælper ikke det barn, det handler om«. 
</p><h3>
Forældre bør råbe op 
</h3><p>
At bebrejde forældre er ikke Børns Vilkårs ærinde, fortæller Bente Boserup. 
Men det at være forælder er lig med at være opmærksom på, hvordan ens barns 
trives, uanset hverdagens andre udfordringer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2555735/klarlund-det-er-usselt-at-vaere-medmobber/">Klarlund: Det er usselt at 
være medmobber </a></p><p>
Som minimum mener hun, at alle forældre bør råbe op, hvis de oplever, at 
klassen ikke trives. Det gælder, uanset om det er deres eget barn eller 
andre, der er udsat for mobning. 
</p><p class=" bl-elem">
»Det tager ikke længere tid end at sige til sin datter, at hun gerne må tage 
tre veninder med hjem – bare hun også inviterer Amalie, fordi hun har det 
svært for tiden«, siger Bente Boserup. 
</p>	
</div>
</div></body></html>
