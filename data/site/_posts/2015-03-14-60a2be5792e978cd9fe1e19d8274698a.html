---
layout:     post
title: 	    "Trivslen skrumper på landets største arbejdsplads"
post_author:	    
post_date:	    Sat, 14 Mar 2015 07:19:58 +0100
post_site:	    politiken.dk 
post_link:	    http://politiken.dk/indland/ECE2587283/trivslen-skrumper-paa-landets-stoerste-arbejdsplads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Kommunal trivsel </h4>
<h5>
Fakta </h5>
<div class="fakta-body" data-buildingblock="embedded_factboxlink">
<p>
Bliver konflikter løst på en retfærdig måde?: 2013: 5,3. 2015: 4,9.
</p><p>
Vil du anbefale andre at søge job på din arbejdsplads?: 2013: 5,4. 2015: 5,1.
</p><p class=" bl-elem">
Har du indflydelse på beslutninger om dit arbejde? 2013: 5,2. 2015: 4,9.
</p>
</div>
</div><p>
En gennemsnitlig københavnsk skolelærer har fået lidt sværere ved at komme ud 
af fjerene for at gå på job. 
</p><p>
Dalende motivation lyser ud af en stor undersøgelse af trivslen på Danmarks 
største arbejdsplads, Københavns Kommune, hvor lærerne tager prisen som de 
mest jobskuffede. 
</p><p>
Men også blandt de fleste andre personalegrupper som daginstitutionspædagoger, 
social- og sundhedshjælpere, socialrådgivere og specialarbejdere i 
Københavns Kommune er der generelt faldende tilfredshed. 
</p><p>
På en 7-skala ligger vurderingen af arbejdsmiljøet generelt nu på 4,6 mod før 
4,8. 
</p><h3>
Formand: Bekymrende 
</h3><p>
Jan Trojaborg, der er formand for Fællesrepræsentationen, et organ for 
personaleorganisationerne for de over 40.000 ansatte på landets største 
arbejdsplads, fokuserer på et andet tal: 
</p><p>
Hvor de ansatte for to år siden scorede 5,4 på spørgsmålet, om de ville 
anbefale andre at søge job på deres arbejdsplads, er tallet nu 5,1. 
</p><p>
»Det er bekymrende, når de ansatte mister lysten til at anbefale andre at 
arbejde der. Overborgmesteren (Frank Jensen, red.) gør meget ud af, at 
København skal være en driftig by og en god by at bo i – men det skal altså 
også være en god by og en god kommune at arbejde i«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2204187/hver-tredje-skolelaerer-i-koebenhavn-er-truet-af-stress/">Hver tredje skolelærer i 
København er truet af stress</a></p><p>
Jan Trojaborg lægger op til, at der laves analyser af alle områder, »hvor de 
røde lamper lyser, og det er uanset, om det er i teknik- og 
miljøforvaltningen, på rød stue i en børnehave eller blandt ansatte ved 
parkvæsnet«. 
</p><p>
For Jan Trojaborg er der ikke tvivl om, at når trivselstallene dykker, kan det 
skyldes de mange omstruktureringer, som giver usikkerhed. 
</p><h3>
Direktør: Ser på arbejdsgange 
</h3><p>
Mikkel Hemmingsen, som er administrerende direktør i Københavns Kommune, 
noterer sig, at der især er faldende tilfredshed på områder, hvor der har 
været større omstruktureringer som skolevæsnet, der bakser med følgerne af 
den landsdækkende skolereform, men også i Københavns Brandvæsen, der er i 
gang med en større omlægning. 
</p><p>
Det samme gælder kommunens koncernservice med 900 ansatte, der er en 
støttefunktion for de syv forvaltninger. 
</p><div class="art-quote article-box">
<p class="quote"/>
<blockquote>
<p class="quote-txt">
Tallene viser, at mange ikke trives godt nok, og det kan vi ikke sidde 
overhørig
</p>
<p class="sender">
Pia Allerslev (V), Københavns børne- og ungdomsborgmester 
</p>
</blockquote>
</div><p>
»Det skal vi i gang med at evaluere, det har vi en aftale med medarbejderne 
om«.</p><p>
Mikkel Hemmingsen understreger, at de nye tal ikke får ledelsen på rådhuset 
til at ryste på hånden og sige, at smertegrænsen for effektivisering er nået.
</p><p>
Han understreger, at det ikke kun handler om stramme rationaliseringer, men 
også om en tillidsdagsorden med mindre kontrol. 
</p><p>
»Men der er kommuner, der drives endnu mere effektivt end os, derfor skal vi 
også blive ved med at se på arbejdsgange«. 
</p><p>
Direktøren kan ikke svare på, om det er godt eller mindre godt, at trivslen 
samlet i ét tal efter de seneste dyk nu er nede på 5,1 – mod 5,3 for to år 
siden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2407892/konstante-forandringer-paa-jobbet-goer-os-rodloese/">Konstante forandringer på 
jobbet gør os rodløse</a></p><p>
»I min verden er alt mellem 5 og 6 flot. Der vil altid være nogen ansatte, der 
er på vej videre, men vi <i>skal</i> have flere tilfredse 
medarbejdere«. 
</p><p>
Pia Allerslev (V), Københavns børne- og ungdomsborgmester, er klar i mælet: 
</p><p>
»Tallene viser, at mange ikke trives godt nok, og det kan vi ikke sidde 
overhørig«. 
</p><h3>
Borgmester: God ledelse er altafgørende 
</h3><p>
Den generelle lærertrivsel er nu nede på 4,5. Deres opfattelse af mulighederne 
for medindflydelse er røget ned fra 4,8 til 4,3. Og spørger man, om de har 
mulighed for at udføre deres arbejde uden uro og støj, er tallet røget ned 
fra 4 til 3,8. 
</p><p>
Pædagogernes trivsel i vuggestuer og børnehaver er også under 5 nu. 
</p><p>
Som et bud på en løsning peger Pia Allerslev på en særlig kommunal taskforce, 
der allerede er etableret, og som kan rykke ud på arbejdspladser med knas i 
arbejdsglæden. Hun opfordrer flere til at bruge den. 
</p><p>
Borgmesteren er ikke i tvivl om, at det lave arbejdshumør hos lærerne er 
eftervirkninger af den store lockout efterfulgt af en altomfattende 
skolereform. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2365427/borgmester-om-laererflugt-godt-med-nye-kraefter/">Borgmester om lærerflugt: Godt 
med nye kræfter</a></p><p>
Også pædagogerne har fået flere udfordringer: 
</p><p>
»Mange føler, at hverdagen er presset mere af krav fra os politikere og fra 
forældre med stærke holdninger. Dertil kommer en mere sammensat børnegruppe. 
Men vores personalebevillinger er altså også højere end landsgennemsnittet«. 
</p><p>
Pia Allerslev er overbevist om, at god ledelse er altafgørende: 
</p><p class=" bl-elem">
»Vi har haft berøringsangst over for at sige det ligeud, hvis en leder kan 
rette op på problemerne. Den angst er vi heldigvis kommet væk fra, og vi har 
taget flere initiativer for at få mere synlig og klar ledelse, som inddrager 
medarbejderne. Dermed skabes følelsen af, at arbejdsopgaverne er noget, man 
er fælles om. Og leverer den enkelte ikke det optimale, går det ud over 
alle«. 
</p>	
</div>
</div></body></html>
