---
layout:     post
title: 	    "Skatteminister: Rimeligt med store forskelle i grundskyld"
post_author:	    
post_date:	    Tue, 24 Mar 2015 18:40:34 +0100
post_site:	    politiken.dk 
post_link:	    http://politiken.dk/oekonomi/bolig/ECE2602614/skatteminister-rimeligt-med-store-forskelle-i-grundskyld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Grundskylden er en god skat«, mener skatteminister Benny Engelbrecht (S), der 
i et samråd i Folketingets skatteudvalg tirsdag leverede et engageret 
forsvar for de stigende regninger i grundskyld, som i disse år udskrives til 
borgere med parcelhuse i hovedstadsområdet. 
</p><p>
Samrådet var indkaldt af Venstres medlem af Skatteudvalget, Jan E. Jørgensen, 
som sammen med Ole Birk Olesen fra Liberal Alliance fremlagde en lang række 
eksempler på forskellige boligskatteregninger, som de ville have ministeren 
til at give sin mening om. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har et system, som er hamrende skævt landsdelene imellem
</p>
<p class="sender">
Jan E. Jørgensen (V), medlem af Skatteudvalget 
</p>
</blockquote>
</div><p>
Og skatteministeren forsvarede dem alle. </p><p>
»Skat på jord er bedre en skat på arbejde. Det er mit udgangspunkt«, sagde 
skatteministeren. 
</p><p><b class="ext-link">TV</b><a class="embeddedlink" href="http://politiken.dk/tv/danmark_tv/ECE2573663/naboen-betaler-10000-kr-mere-i-grundskyld/">Naboen betaler 10.000 kr. mere i grundskyld</a></p><p>
»Grundskylden er en udmærket skattekilde. Den er uden forvridninger, og den 
svækker ikke beskæftigelsen og lysten til at investere«. 
</p><p>
Samrådet var indkaldt på baggrund af en række artikler i Politiken. En af dem 
handlede om, at den stigende grundskyld betyder, at ejerne af selv små, 
beskedne huse i dag betaler langt mere end ejere af luksuslejligheder. For 
eksempel betaler en enlig mor i et hus på 65 kvadratmeter til to millioner i 
Brønshøj mere i samlet ejendomsskat end direktøren i en ejerlejlighed på 230 
kvadratmeter til seks millioner kroner på Østerbro. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2540810/grundejere-faar-nyt-afslag-paa-klage-over-milliarder-af-grundskyld/">Grundejere får nyt afslag på 
klage over milliarder af grundskyld</a></p><p>
Og det er i orden, sagde skatteministeren. 
</p><p>
»Den enlige mor betaler hverken mere eller mindre end andre med en tilsvarende 
ejendom«, sagde han. 
</p><h3>
»Ja, det er rimeligt«
</h3><p>
Er det så rimeligt, havde Jan E. Jørgensen spurgt ministeren, at en 
gennemsnitlig grundejer i skatteministerens hjemkommune Sønderborg skal 
betale 4.110 kroner om året i grundskyld, mens den gennemsnitlige grundejer 
på Frederiksberg skal betale 98.000 kroner om året - 24 gange så meget - når 
den er fuldt indfaset om nogle år? 
</p><p>
»Forskellen kan alene forklares med forskellen i værdien af grunde på 
Frederiksberg og i Sønderjylland«, svarede skatteministeren. 
</p><p><b class="ext-link">GRUNDVÆRDI STEG 92 PROCENT</b><a class="embeddedlink" href="http://politiken.dk/oekonomi/bolig/ECE2525756/grundvaerdi-steg-92-procent-75-aarig-fik-skattesmaek-paa-120000-kr/">75-årig fik 
skattesmæk på 120.000 kr.</a></p><p>
»Boligejeren på Frederiksberg vil kunne sælge sin ejendom til en langt højere 
pris, så ja, det er rimeligt«, sagde Benny Engelbrecht, der mener at en 
fastfrysning af grundskylden vil være en skattelettelse til de mest 
velstillede. 
</p><div class="art-quote article-box">
<p class="quote"/>
<blockquote>
<p class="quote-txt">
Skat på jord er bedre en skat på arbejde. Det er mit udgangspunkt
</p>
<p class="sender">
Benny Engelbrecht (S), skatteminister 
</p>
</blockquote>
</div><p>
Den borgerlige regerings skattestop fra 2002 betyder, at ejendomsværdiskatten 
er fastfrosset. Derimod kan grundskylden stige med syv procent om året. Den 
politik har den nuværende regering overtaget, og det har blandt andet 
betydet, at ejeren af et hus i Rødovre til to millioner kroner skal betale 
70 procent mere i ejendomsskat end ejeren af en lejlighed til to millioner 
kroner i Rødovre Kommune. </p><p>
»Hvordan stemmer det med, at regeringen mener, at de bredeste skuldre skal 
bære de tungeste byrder? Har ejeren af et hus i Rødovre til to millioner 70 
procent bredere skuldre end ejeren af en lejlighed til to millioner i samme 
kommune«, spurgte Ole Birk Olesen fra Liberal Alliance. 
</p><h3>
Venstre: »Et hamrende skævt system«
</h3><p>
Venstres Jan E. Jørgensen fremlagde eksempler fra borgere, der havde skrevet 
til ham. En borger i Vanløse med et hus til fem millioner kroner skal om få 
år betale 70.000 kroner i grundskyld og 20.000 kroner i ejendomsværdiskat, i 
alt 90.000 kroner af penge. 
</p><p>
Til sammenligning skal ejeren af hus til 20 millioner kroner - fire gange så 
meget - med egen sø i Egtved tæt ved Kolding kun betale 25.000 kroner. 
</p><p>
»Vi har et system, som er hamrende skævt landsdelene imellem«, sagde Jan E. 
Jørgensen. 
</p><div class="art-quote article-box">
<p class="quote"/>
<blockquote>
<p class="quote-txt">
Hvorfor skal ejeren af et hus i Jylland, der er langt mere værd, betale meget 
mindre end ejeren af et hus, der er mindre værd i København?
</p>
<p class="sender">
Jan E. Jørgensen (V), medlem af Skatteudvalget 
</p>
</blockquote>
</div><p>
»Hvorfor skal ejeren af et hus i Jylland, der er langt mere værd, betale meget 
mindre end ejeren af et hus, der er mindre værd i København?«. </p><p>
Sådan er det, forklarede skatteminister Benny Engelbrecht, fordi det er 
grundens værdi, der betales skat af. Og i virkeligheden betaler man mere i 
grundskyld i Sønderjylland end på Frederiksberg, sagde han med henvisning 
til, at grundskyldspromillen er højere i Sønderborg Kommune end på 
Frederiksberg, hvor husejerne også er beskyttet af grundskatteloftet. 
</p><p><b class="ext-link">ENHEDSLISTEN</b><a class="embeddedlink" href="http://politiken.dk/oekonomi/bolig/ECE2477049/enhedslisten-hvorfor-skal-man-betale-skat-af-at-bo/">Hvorfor skal man betale skat af at 
bo? </a></p><p>
»Man betaler en højere del af grundens værdi i Sønderjylland, så forklaringen 
er, at grunden er mere værd på Frederiksberg«, sagde ministeren. 
</p><p>
Han havde i et indlæg i Politiken betegnet kritik af de store forskelle i 
ejendomsskattebetalingen som udtryk for »københavneri«. Det fik Jan E. 
Jørgensen til at »efterlyse« en skatteminister, der også er skatteminister 
for de 1,5 millioner mennesker, der bor i hovedstadsområdet. 
</p><p class=" bl-elem">
»Det er åbenbart ikke Benny Engelbrecht«, sagde han. 
</p>	
</div>
</div></body></html>
