---
layout:     post
title: 	    "For dette selskab er det vigtigt, at alle ører er ens"
post_author:	    
post_date:	    Sat, 02 May 2015 07:41:36 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2650319/for-dette-selskab-er-det-vigtigt-at-alle-oerer-er-ens/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når en af Danmarks største industrivirksomheder, høreapparatproducenten GN 
Store Nord, holder bestyrelsesmøde, er det en global affære. 
</p><p>
De ni forskellige medlemmer kommer fra seks forskellige lande. Hvis man 
fraregner de tre danskere, som medarbejderne har valgt ind, er det seks 
personer fra seks lande. Norsk formand. Amerikansk næstformand. Og menige 
medlemmer fra Sverige, Danmark, Tyskland og – siden marts – Hongkong. 
</p><div class="art-quote article-box">
<p class="quote"/>
<blockquote>
<p class="quote-txt">
Der er lige nu stort fokus på diversitet mellem mænd og kvinder, men 
diversitet er jo meget mere end køn
</p>
<p class="sender">
Per Wold-Olsen, bestyrelsesformand, GN Store Nord 
</p>
</blockquote>
</div><p> Dermed har GN Store Nord en af de mest internationale bestyrelser i de 
18 største danske børsnoterede selskaber i det såkaldte C20-indeks. Groft 
sagt lukrerer selskabet, der producerer headsets og høreapparater, på, at 
menneskelige ører er ens overalt i verden. 
</p><p>
Kun to andre selskaber, Novo Nordisk og ISS, kan matche spredningen i 
bestyrelsen. Men de tre selskaber er ikke alene. I de seneste fire år er der 
indvalgt 36 nye udlændinge blandt de 132 professionelle bestyrelsesmedlemmer 
i C20-selskaberne. Dermed er andelen af udlændinge kommet op på historisk 
høje 44 procent. 
</p><h3>
Nordamerika og Asien vinder frem 
</h3><p>
Og GN Store Nord er typisk på en anden måde: Mens de første forsigtige følere 
i de store danske selskabers bestyrelser typisk gik til andre nordiske lande 
og til nabolande som Tyskland og Storbritannien, så er der de seneste år 
blevet set mod Nordamerika og Asien, når posterne skal besættes. 
</p><p>
»Hvis du ser på vores totale globale omsætning, så kommer mindre end fem 
procent fra Danmark. Så vi er virkelig globale, og vi er et af de 
skandinaviske selskaber, som har haft succes med at etablere os i USA. Mange 
har prøvet uden at lykkes, men det er gået godt for os«, siger han. 
</p><p><b class="ext-link">LÆS ARTIKEL</b><a class="embeddedlink">Udlandet erobrer topbestyrelser </a></p><p>
En del af strategien har været at gå efter folk, der kender de markeder, man 
vil ind på. I 2013 hyrede selskabet svenskeren Hélène Barnekow, der boede i 
USA, til at supplere den amerikanske næstformand Bill Hoover og Per 
Wold-Olsen selv, der har boet i USA i 15 år. Og i år valgte man Ronica Wang, 
direktør for konsulentvirksomheden InnoGrowth med kontorer i Shanghai og 
Hongkong. 
</p><p>
»Vi har en stærk position i Asien, og vi har defineret Asien som et 
vækstområde. Så vi har brug for en profil, som bor i og kender den del af 
verden«, siger formanden. 
</p><h3>
Kræver kandidatliste med kvinder 
</h3><p>
I praksis sker det ved, at bestyrelsen laver en beskrivelse af den perfekte 
kandidat. Den går til et headhunterfirma, der indsamler forslag . 
</p><p>
GN Store Nord kræver en liste med både mænd og kvinder, så man sikrer bedst 
muligt udvalg. Der er dog ingen præferencer, siger formanden. 
</p><p>
»Der er lige nu stort fokus på diversitet mellem mænd og kvinder, men 
diversitet er jo meget mere end køn. Derfor er det så vigtigt for os at have 
folk i bestyrelsen, der kommer fra andre kulturer og har andre erfaringer, 
end vi har i Skandinavien og Danmark«, siger han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2610531/maersk-vil-have-flere-kvinder-i-toppen/">Mærsk vil have flere kvinder i 
toppen</a></p><p>
Ronica Wang blev i øvrigt med valget den eneste udlænding med to poster i 
C20-bestyrelserne, idet hun i forvejen sad i smykkeproducenten Pandora. 
</p><p>
Den eneste dansker blandt de seks generalforsamlingsvalgte 
bestyrelsesmedlemmer i GN Store Nord er Carsten Krogsgaard Thomsen, der 
tidligere har været finansdirektør i DSB og i Dong Energy. Og selv om Per 
Wold-Olsen helst tænker globalt, er det nødvendigt at have en dansk topleder 
med ved bordet, mener han. 
</p><p class=" bl-elem">
»Jeg anser det for vigtigt og rigtigt at have en dansk profil, som kan de 
danske børsregler, og som har finansiel baggrund«, siger han. 
</p>	
</div>

</div></body></html>
