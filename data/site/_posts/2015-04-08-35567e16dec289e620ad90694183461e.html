---
layout:     post
title: 	    "Tidligere holdkammerat sender spurtkanon ned på jorden igen"
post_author:	    
post_date:	    Wed, 08 Apr 2015 14:21:45 +0200
post_site:	    politiken.dk 
post_link:	    http://politiken.dk/sport/cykling/ECE2620043/tidligere-holdkammerat-sender-spurtkanon-ned-paa-jorden-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med den 27-årige franskmand Anthony Roux (FDJ) som dobbelt triumfator skabtes 
der på formiddagens 83,9 km lange 2. etape fra Varades til Angers en uventet 
ændring i toppen af det samlede klassement i Circuit Cycliste Sarthe. 
</p><p>
Roux var den hurtigste i spurten, da et tremands udbrud, som desuden bestod af 
Tour de France-veteranen Thomas Voeckler (Europcar) og den 20-årige debutant 
Quentin Jauregui (Ag2r-La Mondiale), højst overraskende holdt hjem. 
</p><p>
De tre franskmænd stak, straks løbet blev givet frit, og selv om forspringet 
aldrig nåede over halvandet minut, og det franske Cofidis-mandskab sled 
ihærdigt for at bringe indehaveren af førertrøjen Nacer Bouhanni frem til 
den anden sejr i træk, blev offensiven altså ført succesrigt til ende. 
</p><h3>
Cult Energys franskmand på samlet femteplads 
</h3><p>
Roux henviste Jauregui og Voeckler til de to andre pladser på podiet, og en 
dybt skuffet Bouhanni måtte tage til takke med at vinde hovedfeltets spurt 
fem sekunder senere foran russeren Alexey Tsatjevitj (Katusha) og Team 
Tinkoff-Saxos slovak Michael Kolar. 
</p><p>
Med førstepladsen erobrede Anthony Roux også førertrøjen fra sin tidligere 
holdkammerat Nacer Bouhanni, der rykkede ned på tredjepladsen, hvor han 
ligesom Voeckler er otte sekunder bagud mens Quentinb Jauregui som nr. 2 har 
et minus på fem sekunder. 
</p><p>
Cult Energys franskmand Romain Lemarchand er på femtepladsen ni sekunder 
bagude takket være den bonus, han sikrede sig i udbruddet på gårsdagens 
etape. 
</p><h3>
Har gode chancer for at forsvare trøjen 
</h3><p>
Det danske mandskabs øvrige deltagere er ligesom hele Tinkoff-Saxo-truppen at 
finde blandt de ryttere, der indtager placeringerne fra nr. 9 til og med 82 
med et minus på 18 sekunder til Anthony Roux. 
</p><p>
På eftermiddagens 6,8 km enkeltstart i Angers vil der givetvis blve skabt 
spredning i denne store gruppe, men Roux synes at have særdeles gode 
muligheder for at forsvare sin position. 
</p><p>
Han er nemlig en udmæørket temporytter og blev således nr. 2 efter Sylvain 
Chavanel (IAM) ved sidste års nationale mesterskaber.i disciplinen. 
</p><p>
Senest, franskmanden sejrede, var på en etape i Burgos Ruyndt i 2013, og det 
år slog han ligeledes til på enkeltstarten i Etoile de Bessèges. 
</p><h3>
Kun to hold fra det fineste selskab er nu uden sejr 
</h3><p>
Anthony Roux sørgede med sin gevinst for, at FDJ blev det 15. af de 17 
mandskaber med WorldTeam-licens, der er noteret for en sejr i år. 
</p><p class=" bl-elem">
Det to eneste fra det fineste selskab, det ikke er lykkedes for endnu, er 
amerikanske Cannondale-Garmin og hollandske Lotto-Jumbo, mens Tinkoff-Saxo 
med blot to førstepladser – til Alberto Contador i Ruta del Sol og Peter 
Sagan i Tirreno-Adriatico – også befinder sig i de nedre regioner på denne 
statistik. 
</p>	
</div>

</div></body></html>
