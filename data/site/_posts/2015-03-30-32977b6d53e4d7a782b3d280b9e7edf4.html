---
layout:     post
title: 	    "Amerikanske teleselskaber sagsøger FCC for regler om netneutralitet"
post_author:	    Martin Bernth
post_date:	    Mon, 30 Mar 2015 14:19:40 +0000
post_site:	    www.version2.dk 
post_link:	    http://www.version2.dk/artikel/amerikanske-teleselskaber-sagsoeger-fcc-regler-om-netneutralitet-126712?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>‘Kampen om internettet’ fortsætter nu i de amerikanske retssale, efter at en lang række af de største teleselskaber og internetudbydere er gået sammen om at sagsøge den nationale myndighed med ansvar for at regulere tele- og radioindustrien, FCC, for at have vedtaget regler, der sikrer den amerikanske netneutralitet.</p>

<p><a href="http://www.theregister.co.uk/2015/03/24/fcc_net_neutrality_lawsuit/">Det skriver The Register.</a></p>

<p>De amerikanske teleselskaber er sure over, at internettet under de nye regler er at betragte som et offentligt gode, hvilket medfører en lang række reguleringer for udbyderne.</p>



<p>Med reglerne må teleselskaberne blandt andet ikke længere lade sig betale for at differentiere hastigheden på trafik, der kommer fra en bestemt indholdsleverandør.</p>

<p>Teleselskaberne, der anføres af de to giganter AT&amp;T og Verizon, er rasende over, at de pludselig er blevet re-deklareret som forsyningsselskaber og mener, at regel-indgrebet blandt andet er i strid med landets forfatning.</p>

<p>Selskaberne forlanger derfor, at højere rangerende dommere tager et ekstra kig på lovteksten, som de kalder for ‘tilfældig, lunefuld og et misbrug af diskretion.’</p>
  </section>

      </div></body></html>
