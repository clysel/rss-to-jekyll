---
layout:     post
title: 	    "Politichef advarer: Hurtig terror-redegørelse vil være upræcis"
post_author:	    
post_date:	    Thu, 26 Feb 2015 11:19:46 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2564481/politichef-advarer-hurtig-terror-redegoerelse-vil-vaere-upraecis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
I forlængelse af angrebene mod København 14. og 15. februar har flere 
politikere givet udtryk for et ønske om en hurtig redegørelse af angrebene, 
men det advarer rigspolitichefen imod.
</p><p>
»Jeg forstår fuldt ud ønsket om at få afdækket de konkrete forhold, som 
knytter sig til gerningsmandens person, hans handlinger og myndighedernes 
håndtering af dem«, siger rigspolitichef Jens Henrik Højberg i en 
pressemeddelelse i dag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2563652/politisk-flertal-kraever-redegoerelse-i-terrorsag/">Politisk flertal kræver 
redegørelse i terrorsag</a></p><p>
»Derfor vil der være en betydelig risiko for, at en meget hurtig redegørelse 
senere vil vise sig at være ufyldestgørende og upræcis«, udtaler 
rigspolitichefen.
</p><p>
»Jeg forstår også ønsket om, at denne afdækning gennemføres så hurtigt som 
muligt. Situationen er imidlertid den, at der stadig er en række uafklarede 
forhold i sagen, som vi efterforsker på fuld kraft«.
</p><h3>
200 mand efterforsker stadig
</h3><p>
Jens Henrik Højberg oplyser derudover, at der i øjeblikket er tilknyttet op 
imod 200 efterforskere på de to skudattentat.
</p><p><b class="ext-link">POLITIKEN MENER</b><a class="embeddedlink" href="http://politiken.dk/debat/ledere/ECE2563903/lad-uvildige-undersoege-attentaterne-i-koebenhavn/">Lad uvildige undersøge 
attentaterne i København</a></p><p>
Han siger også, at politiet forventer, at man i løbet af et par måneder kan 
give et klarere billede af forløbet.
</p><p>
Politikere fra oppositionen i Folketinget har krævet en redegørelse inden tre 
uger. Det er Venstre, Konservative, Dansk Folkeparti, SF og Liberal 
Alliance, som står bag kravet.
</p><p class=" bl-elem">
Omar Abdel Hamid El-Hussein, der menes at stå bag skyderierne, døde tidligt 
søndag 15. februar efter en skudveksling med politiet ud for Svanevej 1 ved 
Nørrebro Station i København.
</p>	
</div>
</div></body></html>
