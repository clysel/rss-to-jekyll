---
layout:     post
title: 	    "Øjenvidne bag videooptagelse: »Scott forsøgte bare at komme væk fra strømpistolen«"
post_author:	    
post_date:	    Thu, 09 Apr 2015 10:23:10 +0200
post_site:	    politiken.dk 
post_link:	    http://politiken.dk/udland/ECE2620766/oejenvidne-bag-videooptagelse-scott-forsoegte-bare-at-komme-vaek-fra-stroempistolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Manden bag den video, der viser drabet på den 50-årige Walter Lamer Scott, 
står nu frem og fortæller om sin oplevelse af hændelsen. 
</p><div class="art-fakta article-box">
<h4 class="">
SAGEN KORT</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Police_Officer_Fata_926548w.jpg" alt="" border="0"/><span class="caption"><span class="f-img-caption">Politidrab. 
</span>Skyderiet blev fanget på video. Foto: AP</span></span></p><p><b>Lørdag 4. april</b> ca. 09.30 standser en 33-årig betjent den 50-årige 
Walter L. Scott i North Carolina, fordi bremselyset på Scotts Mercedes er 
itu. 
</p><p>
Det kommer til et <b>klammeri</b>, hvor Scott ifølge betjenten prøvede at rive 
stømpistolen til sig. Betjenten affyrer sin strømpistol mod manden. 
</p><p class=" bl-elem">
En <b>videooptagelse</b> viser, hvordan betjenten skyder 8 gange mod Scott, da 
denne løber væk fra stedet. Scott dør på stedet. 
</p>
</div>
</div><p/><p>
Videoen rystede USA i går med billederne fra South Carolina, som viser en 
politibetjent affyre otte skud mod en ubevæbnet sort mand, der løber væk med 
ryggen til betjenten. Manden falder om på jorden og dør kort efter. 
</p><p>
Øjenvidnet, som hedder Feidin Santana, <a href="http://www.nbcnews.com/storyline/walter-scott-shooting/man-who-recorded-walter-scott-being-shot-speaks-out-n338126">fortæller 
til amerikanske NBC</a>, at han kom gående og så politibetjenten i klammeri 
med Walter Lamer Scott. Han begyndte at optage hændelsen, da han hørte lyden 
af en strømpistol. 
</p><p><b class="ext-link">RACEDEBATTEN </b><a class="embeddedlink" href="http://politiken.dk/udland/int_usa/ECE2620261/eksperter-video-giver-amerikansk-racediskussion-nyt-perspektiv/">Eksperter: Video giver amerikansk 
racediskussion nyt perspektiv</a></p><p>
»Før jeg begyndte at optage videoen, lå de ned på jorden. Jeg husker, at 
politibetjenten havde kontrol over situationen«, siger 23-årige Santana, der 
overleverede videoen til Scotts familie efter at have set hændelsen omtalt i 
nyhederne: 
</p><p>
»Han havde kontrol over Scott. Og Scott forsøgte bare at komme væk fra 
strømpistolen. Men som jeg har sagt, brugte han ikke på noget tidspunkt 
strømpistolen mod betjenten«. 
</p><p/><p>
Politibetjenten stoppede Walther Lamer Scott, fordi han kørte rundt i sin bil, 
en Mercedes, med en defekt baglygte. Det udløste et klammeri, der endte med, 
at politimanden skød den 50-årige mand. 
</p><p>
Efter skuddrabet forklarede den 33-årige politimand, at Scott efter håndgemæng 
fik fat i betjentens stødpistol og forsøgte at ramme ham med den. Betjenten 
følte sig truet på livet og affyrede derfor skuddene. 
</p><h3>
Demonstrationer onsdag aften 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Police_Officer_Fata_926837u.jpg" alt="" border="0"/><span class="caption"><span class="f-img-caption">Video. 
</span>Billederne viser Walter Lamer Scott forsøge at flygte fra politibetjenten, der trækker pistolen og skyder ham i ryggen otte gange.</span></span></p><p>
Drabet på Walter Lamer Scott fandt sted lørdag morgen omkring kl. 9.30, men 
sagen blussede for alvor op tirsdag, efter videoen med skyderiet nåede frem 
til amerikanske medier. Politibetjenten er som følge af videoen blevet fyret 
og sigtet for mord på borgeren. 
</p><p>
Delstatens kriminalpoliti undersøger nu hændelsen, og samtidig er det 
amerikanske justitsministerium og FBI gået ind i sagen for at opklare, om 
betjenten har handlet i strid med reglerne om politiets magtanvendelse. 
</p><p><b class="ext-link">SIGTELSE</b><a class="embeddedlink" href="http://politiken.dk/udland/int_usa/ECE2619497/optagelser-af-politidrab-paa-sort-mand-kan-foere-til-retssag-mod-betjent/">Optagelser af politidrab på sort mand 
kan føre til retssag mod betjent</a></p><p>
Onsdag aften gik en gruppe demonstranter på gaden i North Charleston, hvor 
skuddrabet fandt sted. De protesterede foran rådhuset i byen mod drabet og 
råbte slagordene, der det seneste år er gået igen ved demonstrationerne mod 
politivold: »Black Lives Matter« - <i class=" bl-elem">sorte liv tæller. </i></p><p>
Videoen har fået frygten for nye raceuroligheder til at stige i USA. Det 
seneste år har en række kontroversielle sager, hvor hvide betjente har skudt 
og dræbt sorte borgere, fået diskussion og forskelsbehandling til at blusse 
op. 
</p><p><i class=" bl-elem">Videoen nedenfor viser stærke billeder af episoden, hvor Walter L. Scott 
bliver skudt og efterfølgende bliver undersøgt af politiet. Artiklen 
fortsætter under videoen.</i></p><h3 class="tvheader">Øjenvidnes videooptagelse belaster politimand</h3>
<div class="tvplayer">
<p class="tvplayer-container" data-tvarticle-id="2619469">

</p>
<p class="art-imgdesc clip-source">
Kilde: AP. ADVARSEL. Vær opmærksom på, at videoen ovenfor viser stærke billeder af Walter L. Scott, der bliver skudt. Optagelsen viser også billeder af politiet, der efterfølgende undersøger hans lig. 
</p>
</div><p/><p>
I august udbrød der voldsomme gadekampe i byen Ferguson i Missouri, hvor 
myndighederne i en periode så sig nødsaget til at indføre 
undtagelsestilstand. Efteråret var tilmed præget af omfattende 
demonstrationer i storbyer som New York og Washington. 
</p><h3>
Overvejede at slette videoen 
</h3><p>
Santana fortæller til NBC, at han hørte politiets udlægning af sagen i 
medierne og tog hen på politistationen for at aflægge sin forklaring af 
hændelsen. Politiet bad ham om at vente, og derfor forlod Santana 
politistationen igen uden at indlevere videoen. 
</p><p>
Da politiet blev ved med at fremstille sagen forkert, valgte han at stå frem 
med videoen. 
</p><p>
»Jeg følte, at mit liv kunne være i fare med denne information. Jeg overvejede 
at slette videoen og bare forlade området, altså Charleston, for at leve et 
andet sted«, fortæller Feidin Santana. 
</p><p><b class="ext-link">SKUDEPISODER </b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der har 
udløst raceuro i USA</a></p><p>
Kritikerne i organisationen #BlackLivesMatter, der demonstrerede foran 
rådhuset onsdag aften, mener ikke, at der var sket noget i sagen, hvis ikke 
videoen var kommet frem. Advokaten for offerets families har kaldt Santana 
en helt, og borgmesteren i Charleston takkede tirsdag aften direkte Feidin 
Santana for at optage videoen: 
</p><p>
»Uden videoen, der er den eneste dokumentaton af hændelsen, ville det være 
svært at fastslå præcis, hvad der skete. Vi vil gerne takke den unge person, 
som har leveret videoen, fordi den har hjulpet os med at slå det præcise 
forløb fast«, sagde borgmester Keith Summey. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2620936/saadan-kunne-historien-se-ud-hvis-drab-paa-sort-mand-ikke-var-blevet-filmet/">Sådan kunne historien se ud, 
hvis drab på sort mand ikke var blevet filmet</a></p>	
</div>

</div></body></html>
