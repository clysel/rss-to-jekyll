---
layout:     post
title: 	    "Fire ting du bør vide om Boston-sagen"
post_author:	    
post_date:	    Wed, 04 Mar 2015 21:39:25 +0100
post_site:	    politiken.dk 
post_link:	    http://politiken.dk/udland/int_usa/ECE2573774/fire-ting-du-boer-vide-om-boston-sagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For knap to år siden eksploderede to bomber ved målstregen til Boston 
Marathon. To mænd blev mistænkt i sagen; den ene blev dræbt under sin flugt 
fra politiet - den anden risikerer nu dødsstraf. 
</p><p>
Retssagen mod sidstnævnte begyndte i dag, og Politiken har samlet de vigtigste 
informationer om sagen i fire punkter. 
</p><p><b>Det skete under angrebet</b></p><p>
Boston-angrebet fandt sted den. 15. april 2013, og det er flere gange blevet 
betegnet som det værste angreb siden 11. september 2001. 
</p><p>
Dzhokhar Tsarnaev og hans storebror Tarmerian Tsarnaev anbragte ifølge 
anklagerne to bomber ved målstregen til løbet Boston Marathon. Der var 
masser af tilskuere langs mållinjen, hvor bomberne eksploderede - heriblandt 
mange børn. 
</p><p>
Tre mennesker blev dræbt under angrebet, og over 260 mennesker blev såret. 
Mindst 16 af dem fik sprængt benene af. Blandt de døde var en kun 8-årig 
dreng. 
</p><p>
Den tiltaltes storebror, Tarmerian Tsarnaev, blev dræbt under en 
skududveksling fire dage efter angrebet, da de to brødre flygtede fra politi 
og sikkerhedsfolk. Han skjulte sig i en gammel båd i en baghave, da politiet 
fandt ham. En betjent mistede også livet under skududvekslingen. 
</p><p>
Dzhokhar Tsarnaev blev også såret af skud under sin flugt og var længe indlagt 
på hospitalet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1950367/bombemistaenkt-er-i-yderst-kritisk-tilstand/">Bombemistænkt er i »yderst 
kritisk« tilstand</a></p><p>
Han overlevede dog sine kvæstelser og finder i løbet af de næste fire måneder 
ud af, om han skal lide samme skæbne som sin bror, eller om han skal 
tilbringe resten af sit liv i fængsel. 
</p><p><b>Den tiltalte og retssagen</b></p><p>
Den tiltalte i sagen er 21-årige Dzhokhar Tsarnaev. Han var kun 19 år gammel, 
da angrebet fandt sted. Ifølge tiltalen anbragte han de to bomber ved 
målstregen sammen med sin storebror, den syv år ældre Tarmerian Tsarnaev. 
</p><p>
Dzhokhar Tsarnaev er tiltalt for 30 forbrydelser og nægter sig skyldig i dem 
alle. 17 af de 30 tiltalepunkter kan give dødsstraf - det gælder blandt 
andet tiltalen for brug af masseødelæggelsesvåben. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2020058/formodet-bombemand-naegter-sig-skyldig/">Formodet bombemand nægter sig 
skyldig </a></p><p>
Retssagen foregår i den føderale retsbygning i Massachusetts, Boston. Mindre 
end tre kilometer fra det sted, hvor bomberne eksploderede i 2013. 
</p><p>
Forsvareren har flere gange forsøgt at få retssagen flyttet, fordi hun ikke 
mener, at det er muligt at finde jurymedlemmer i samme by, der er i stand 
til at være upartiske. Senest i dag forsøgte hun endnu en gang at få flyttet 
retssagen ud af staten. 
</p><p>
Den udvalgte jury består af 18 personer i alt; 12 nævninge og 6 suppleanter. 
</p><p>
Retssagen forventes at vare mellem tre og fire måneder og vil blive inddelt i 
to faser: En fase til at beslutte, hvorvidt Dzhorkhan Tsarnaev er skyldig, 
og en fase til at beslutte, hvilken straf han i så fald skal have. 
</p><p><b>Det siger anklageren </b></p><p>
De to brødre kom til USA fra Tjetjenien i 2001, og Dzhokhar Tsarnaev blev 
amerikansk statsborger i 2012. Anklageren vil bruge den baggrund til at 
fremstille den tiltalte som radikaliseret muslim. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2038972/bostonterrorist-laeste-hoejreekstremistiske-boeger/">Bostonterrorist læste 
højreekstremistiske bøger</a></p><p>
Ifølge anklageren William Weinreb havde den tiltalte Dzhokhar Tsarnaev »mord i 
sinde«, da han anbragte bomberne ved målstregen. 
</p><p>
»Det var den slags bombe, som terrorister foretrækker, fordi den er designet 
til at flå mennesker fra hinanden og skabe en blodig scene«, siger William 
Weinreb ifølge The New York Times om den bombe, Dzhorkhan Tsarnaev 
eftersigende bar i sin rygsæk. 
</p><p>
Ifølge anklageren handlede Dzhokhar Tsarnaevs motiv om at hævne muslimers blod 
i andre dele af verden. Muslimer, som han mente, var blevet dræbt af det 
amerikanske militær. Det, troede han, ville sikre ham en plads i paradis 
efter hans død. 
</p><p>
»Han troede, at han var en soldat i en hellig krig mod amerkanerne«, siger 
William Weinreb ifølge The New York Times. 
</p><p><b class="ext-link">PORTRÆT </b><a class="embeddedlink" href="http://politiken.dk/udland/ECE1949953/portraet-mistaenkte-bombebroedre-var-talentfulde-atleter/">Mistænkte bombebrødre var 
talentfulde atleter</a></p><p>
Anklageren viste under retssagens første dag billeder af ofrene og forklarede, 
hvordan Dzhokhar Tsarnaev gik i supermarkedet og købte mælk, mens hans ofre 
lå på hospitalet og fik beskeder om, at »deres kropsdele skulle skæres af, 
for at de kunne overleve«. 
</p><p>
»Den tiltalte handlede på den måde, fordi han mente, at det, han gjorde, var 
godt og rigtigt«, siger anklageren William Weinreb. 
</p><p>
Anklageren argumenterer desuden for, at Dzhokhar Tsarnaev var en ligeværdig og 
villig deltager til udførslen af angrebet, og at han ikke blot blev påvirket 
af sin storebror. 
</p><p>
Anklageren går efter dødsstraf. 
</p><p><b>Det siger forsvareren</b></p><p>
Dzhokhar Tsarnaevs forsvarsadvokat Judy Clarke har angiveligt en svær kamp 
foran sig, men hendes strategi er at menneskeliggøre Dzhokhar Tsarnaev så 
meget som muligt. 
</p><p>
Det vil hun forsøge at gøre ved at argumentere for, at Dzhokhar Tsarnaev blot 
var en ung dreng, der så meget op til sin syv år ældre storebror, som havde 
stor indflydelse på ham. Hun vil altså argumentere imod anklagerens påstand 
om, at Dzhokhar Tsarnaev var en ligeværdig og villig deltager til angrebet. 
</p><p>
Hun vil forsøge at portrættere storebroren Tarmerian Tsarnaev som hovedmanden 
og hjernen bag angrebet skriver The New York Times. 
</p><p><b class="ext-link">FÆTTER TIL MISTÆNKTE I BOSTON </b><a class="embeddedlink" href="http://politiken.dk/udland/ECE1949981/faetter-til-mistaenkte-i-boston-storebror-var-den-vaerste/">Storebror 
var den værste</a></p><p>
I sin indledende tale anerkender forsvaren mod forventning sin klients skyld 
og siger, at han fortjener at blive straffet for det, han har gjort. 
</p><p>
»Det var ham«, siger hun. 
</p><p>
Hun går dog direkte videre til at forklare om den store indflydelse, som 
Tamerlan Tsarnaev havde på sin lillebror Dzhokhar Tsarnaev, som hun mener 
bærer den egentlige skyld. 
</p><p>
Før retssagen begyndte, fik forsvaren at vide, at hun kun måtte komme med 
meget lidt argumentation om brødrenes forhold og storebrorens indflydelse. 
Dommeren mente, at det hørte til retssagens anden fase; strafudmålingen. 
</p><p>
Forsvareren Judy Clarke slutter sin indledende tale med ordene: 
</p><p>
»Hold jeres hjerter og sind åbne«. 
</p><p class=" bl-elem">
Forsvareren vil forsøge at undgå dødsstraf ved at få juryen til at stemme for 
fængsel på livstid uden mulighed for prøveløsladelse. 
</p>	
</div>
</div></body></html>
