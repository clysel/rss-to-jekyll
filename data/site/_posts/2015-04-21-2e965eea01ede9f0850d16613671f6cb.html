---
layout:     post
title: 	    "Klarlund: Fællesskab på arbejdspladsen gør det lettere at være sund"
post_author:	    
post_date:	    Tue, 21 Apr 2015 06:00:38 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2632958/klarlund-faellesskab-paa-arbejdspladsen-goer-det-lettere-at-vaere-sund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
Kongepingvinen er et socialt dyr, der opholder sig i store kolonier på helt op 
til 10.000 dyr. Pingvinerne har fundet ud af, at det er smart at leve sammen 
i store flokke. Dermed kan de holde hinanden varme og forøge chancen for 
overlevelse. Det er fascinerende at følge det sociale mønster, som 
pingvinerne har udviklet. 
</p><p>
Når det er rigtig koldt, stimler pingvinerne tæt sammen i en bevægelig gruppe, 
hvor de skiftes til at være inde i midten og blive lunet af de andre. Dermed 
kan alle pingvinerne i en gruppe holde varmen. Også i vandet er pingvinerne 
i flok – og de jager i flok. På den måde lærer de gamle pingviner de unge, 
hvordan de skal gebærde sig såvel til lands som til vands. De unge lærer, 
hvor de kan finde føde, og hvordan de nemmest fanger den. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2623182/klarlund-sundhedsjunglen-er-langt-at-foretraekke-frem-for-ligegyldighed/">Klarlund: Sundhedsjunglen er 
langt at foretrække frem for ligegyldighed</a></p><p>
Pingvinen er et forbillede for arbejdspladsprojektet ’Sund Sammen’, der 
udføres af Kræftens Bekæmpelses forebyggelsesafdeling. En af grundstenene i 
’Sund Sammen’-modellen er, at man bruger fællesskabet på arbejdspladsen til 
at skabe en ny sundhedskultur og nye vaner inden for Kram (kost, rygning, 
alkohol og motion), sol og trivsel. 
</p><p>
Det har længe stået klart, at sundhed på arbejdspladsen skal på dagsordenen. 
Den sunde medarbejder har mindre sygdom, større trivsel og større 
arbejdsglæde. Den sunde medarbejder har også færre sygedage og er mere 
effektiv. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2605003/klarlund-stort-vaegttab-skal-fastholdes-hele-livet/">Klarlund: Stort vægttab skal 
fastholdes hele livet</a></p><p>
Men hvis ledelsens motivation for at skabe sunde rammer er et fast blik på 
bundlinjen, kan et firma, der har medarbejdersundhed som brand, komme til at 
lægge et urimeligt pres på medarbejdere, der eksempelvis ryger, er 
overvægtige eller uinteresserede i at dyrke motion. 
</p><p>
Problemet med mange hidtidige sundhedsinitiativer på arbejdspladser er, at de 
enten kommer til at stigmatisere den enkelte, eller at man kun når de 
sundeste af de sunde. Det er med andre ord alle dem, der i forvejen dyrker 
fitness, der tager imod firmaets motionstilbud. 
</p><p>
I ’Sund Sammen’ har man en helt anden tilgang til sundhed på arbejdspladsen. 
Her inddrages alle medarbejdere i projektet, og ingen grupper bliver udpeget 
som nogle, der skal arbejdes specielt med, f.eks. de inaktive, rygerne eller 
de overvægtige. Målet er små forandringer for mange snarere end store 
forandringer for få. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2544156/klarlund-hold-fokus-paa-traening-i-stedet-for-praestation/">Klarlund: Hold fokus på 
træning i stedet for præstation</a></p><p>
Der er ikke tale om behandling af overvægt eller rygeafvænning, men alle på 
arbejdspladsen inddrages i tiltag vedrørende for eksempel spisekultur, der 
sikrer, at man bliver bevidst om de fristelser, man udsættes for i 
dagligdagen, så man undgår at tage på i vægt. 
</p><p>
Et andet eksempel er, at man bliver opmærksom på, hvor meget bedre man trives 
i dagligdagen, hvis man undgår tobaksforurenet luft, så alle, uanset om de 
selv ryger eller ej, sikrer, at hjemmet og arbejdspladsen ikke forurenes med 
tobaksrøg. 
</p><p>
Pingviner er ikke bare i flok, når de er mange nok. Men når de står sammen, 
får de mad og varme. Også mennesker er flokdyr og har en overlevelsesmæssig 
fordel af at stå sammen. Det er nemmere at tilegne sig sunde vaner, når man 
ikke står alene. 
</p><p>
Kilder: 
</p><p><i class=" bl-elem"><a class=" bl-elem" href="http://http://viden.jp.dk/galathea/undervisning/temaer/default.asp?cid=10020" target="_blank">http://viden.jp.dk/galathea/undervisning/temaer/default.asp?cid=10020</a></i></p><p class=" bl-elem"><i class=" bl-elem"><a class=" bl-elem" href="http://http://www.cancer.dk/sundsammen/forside/" target="_blank">http://www.cancer.dk/sundsammen/forside/</a></i></p>	
</div>

</div></body></html>
