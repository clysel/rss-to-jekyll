---
layout:     post
title: 	    "Ukrainsk minearbejder: Hvis de ikke har fået dem ud med det samme, vil de kun hente lig op senere"
post_author:	    
post_date:	    Wed, 04 Mar 2015 13:49:35 +0100
post_site:	    politiken.dk 
post_link:	    http://politiken.dk/udland/ECE2573335/ukrainsk-minearbejder-hvis-de-ikke-har-faaet-dem-ud-med-det-samme-vil-de-kun-hente-lig-op-senere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En eksplosion i en kulmine i Donetsk i det østlige Ukraine frygtes at have 
kostet mindst 30 mennesker livet. Flere andre skal være kvæstet i 
eksplosionen, skriver flere medier.
</p><p>
Et antal minearbejdere er fanget under jorden og frygtes at være dræbt ved 
eksplosionen.
</p><p>
Lokale myndigheder i den separatist-kontrollerede region sagde onsdag morgen 
ifølge Reuters, at der var mere end 30 døde.
</p><h3>
Usikkerhed om antal af dræbte
</h3><p>
Det blev oprindeligt bekræftet af Ukraines parlamentsformand, Vladimir 
Groisman, som sagde til det russiske nyhedsbureau Tass, at 32 var omkommet, 
men senere ændrede sin udtalelse.
</p><p>
Han siger nu ifølge medier i Ukraine, at minearbejdernes skæbne fortsat er 
ukendt, og at det foreløbig kun er bekræftet, at en person er omkommet, 
skriver det tyske nyhedsbureau dpa.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2572649/mindst-30-draebt-i-eksplosion-i-mine-i-ukraine/">Mindst 30 dræbt i eksplosion i 
mine i Ukraine</a></p><p>
Oplysninger fra redningsmandskab og minearbejdere på stedet tyder på, at der 
er omkring 50 minearbejdere spærret inde i minen, skriver Reuters.
</p><p>
Redningsmandskabet arbejder fortsat på at komme frem til det sted i en 
mineskakt dybt under jorden, hvor eksplosionen fandt sted tidligt om 
morgenen.
</p><h3>
Chancerne svinder
</h3><p>
Der er mistanke om, at ulykken er forårsaget af metangas, og chancerne for, at 
minearbejderne overlever, svinder time for time, siger en unavngiven 
sundhedsarbejder på stedet til Reuters.
</p><p>
»De bliver mindre og mindre hele tiden«, siger hun.
</p><p>
Den russiske tv-station RT meddelte tidligere, at der var forskellige 
meldinger fra minearbejdernes fagforening og myndighederne om, hvor mange 
mennesker der befandt sig i minen, da eksplosionen fandt sted.
</p><p>
Nogle kilder oplyste til tv-stationen, at der var 73 mennesker i minen, mens 
andre sagde, at der kan have været op mod 207 mennesker.
</p><h3>
Oleg: En eksplosion er en forfærdelig ting
</h3><p>
En arbejder, som forlod minen iført beskidte overalls, nævnte onsdag morgen 
over for Reuters, at 45 mennesker skal være spærret inde i minen. Tallet 
kunne ikke umiddelbart bekræftes.
</p><p>
»Jeg har hørt, at 45 personer er spærret inde. De fik en ud«, siger 
minearbejderen, der blot oplyser, at han hedder Oleg.
</p><p>
På spørgsmålet om, hvorvidt det kan lykkes at redde flere minearbejdere, 
svarer Oleg:
</p><p>
»Jeg har været i minen i 23 år, og dette er den fjerde eksplosion, jeg kan 
huske. Hvis de ikke har fået dem ud med det samme, vil de kun hente lig op 
senere. En eksplosion er en forfærdelig ting«.
</p><p>
I de seneste år har minerne i Ukraine været ramt af en række dødsulykker, der 
har kostet over 200 minearbejdere livet, blandt andet på grund af svigtende 
sikkerhedsrutiner.
</p><p class=" bl-elem">
Zasijadko-minen, hvor eksplosionen fandt sted onsdag morgen, har tidligere 
været ramt af dødsulykker, rapporterer RT. En eksplosion i 2007 kostede 106 
mennesker livet i denne mine.
</p>	
</div>
</div></body></html>
