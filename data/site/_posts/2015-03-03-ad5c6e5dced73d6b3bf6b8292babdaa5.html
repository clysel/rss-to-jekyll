---
layout:     post
title: 	    "Følg med her: Jack vil overleve på bitcoin i en måned"
post_author:	    Elías Christian Lundström
post_date:	    Tue, 03 Mar 2015 05:29:40 +0000
post_site:	    www.version2.dk 
post_link:	    http://www.version2.dk/artikel/socialt-eksperiment-jack-vil-leve-af-bitcoin-i-en-maaned-90380?utm_medium=feed&utm_source=version2.dk&utm_campaign=it_nyheder
---
<html><body><div><article id="node-article-90380" class="node article published promoted not-sticky full-view author-245727 odd clearfix"><header><section class="top-features clearfix">
                      
          </section><h1 class="node-title">Følg med her: Jack vil overleve på bitcoin i en måned</h1>
          
    <section class="teaser"><p>Projekt bitcoin: Det blev en våd start på måneden, da Jack måtte tage cyklen i stedet for bussen. De næste 30 dage skal han klare sig kun ved at købe ind for den digitale bitcoin-valuta.</p>
    </section><section class="byline"><span class="author links-list">Af <a href="mailto:ecl@ing.dk">Elías Christian Lundström</a></span>
      <span>  <a href="https://twitter.com/TekkyViking" class="twitter-follow-button" data-show-count="false">
      Følg @TekkyViking</a>&amp;nbsp</span>      <span class="published">Tirsdag, 3. marts 2015 - 6:29</span>
    </section></header><section class="body"><p><section class="video plugin"/></p>



<p/></section><p>Er det muligt at overleve kun ved hjælp af bitcoin?</p>

<p>Det spørgsmål vil Jack Nikogosian forsøge at give et svar på i løbet af den næste måned, hvor han vil lægge både dankort og kontanter på hylden.</p>

<p>Væbnet med en smartphone og sin digitale bitcoin-wallet skal han købe alt fra mad, transport, husleje og det, han ellers har brug for, udelukkende ved at bruge kryptovalutaen bitcoin.</p>

<p><figure class="plugin right zoomable"><img data-original-image="http://www.version2.dk/sites/v2/files/jack_profil.jpg" src="http://www.version2.dk/sites/v2/files/styles/medium/public/jack_profil.jpg?itok=cb3x4OBe" alt=""/><figcaption>Jack Nikogosian arbejder som sælger for et bitcoin-firma til daglig og han vil nu leve udelukkende for bitcoin i en måned. </figcaption></figure></p>

<p>»Jeg tror, det bliver et sjovt, men også udfordrende eksperiment. Især bliver det udfordrende med transport, og at jeg ikke kan gå i Kvickly og Døgnnetto for at handle ind,« siger Jack Nikogosian, der til daglig er sælger i den danske bitcoin-iværksættervirksomhed <a href="https://coinify.com/">Coinify</a>.</p>

<p>Bitcoin-teknologien er kun lidt over fem år gammel og mest kendt i lyssky sammenhænge med valutaspekulationer og ulovlig handel med stoffer. Kryptovalutaen er dog så småt ved at blive mere stueren og udbredt, selvom det stadig er begrænset, hvad man kan købe for valutaen.</p>

<p>Eksempelvis er det ikke muligt at tage hverken offentlig transport eller en taxa, og den virkelighed møder Jack allerede den første hverdag, hvor han skal fra Amager til Herlev på arbejde.</p>

<p>»Det var meningen, at jeg skulle tage cyklen, men da jeg så regnvejret, tænkte jeg puha, at det ville blive slemt,« siger Jack.</p>

<p>Han ringer i stedet til en kollega, der kommer i bil og henter ham. Jack betaler for turen ved at overføre bitcoin med mobilen til kollegaen. Begge har en bitcoin-wallet på mobilen, og de kan overføre pengene ved, at Jack scanner en QR-kode med sit mobilkamera på vennens mobilskærm.</p>

<p>»Jeg håber stærkt at finde nogle løsninger på transportproblemet inden måneden er omme. For eksempel vil jeg se, om jeg kan leje en elcykel,« siger Jack.</p>

<h3>Får løn udbetalt i bitcoin</h3>

<p><figure class="plugin right zoomable"><img data-original-image="http://www.version2.dk/sites/v2/files/billede1_morgenmad.jpg" src="http://www.version2.dk/sites/v2/files/styles/medium/public/billede1_morgenmad.jpg?itok=87M8kkm2" alt=""/><figcaption>Jack: Kan først spise mad, når jeg kommer frem på arbejde. Har intet bitcoin-mad i køleskabet endnu, da ugen først lige er startet. “Heldigvis” er det ikke så ofte, at jeg faktisk spiser morgenmad, så den klarer jeg nok. </figcaption></figure>
Jack er 24 år og bor på Amager med sin kæreste.</p>

<p>Normalt har de fælleskonto, men på grund af eksperimentet har Jack valgt at få udbetalt sin løn i bitcoin, og han vil så klare alle sine egne udgifter selv.</p>

<p>Et af de første køb er et stort måltid indisk take away-mad på <a href="http://www.version2.dk/artikel/www.hungry.dk">Hungry.dk</a>, der er en madbestillings-portal i stil med <a href="http://www.version2.dk/artikel/www.just-eat.dk">Just-Eat</a>. Selvom de enkelte restauranter, der leverer mad gennem Hungry.dk ikke modtager bitcoin, så kan de sultne brugere godt betale med bitcoin til webportalen alligevel. Hungry.dk får vekslet kryptovalutaen til danske kroner gennem Jacks arbejdsplads, Coinify, der specialiserer sig i bitcoin-løsninger til virksomheder. Hungry.dk har allerede oplevet så meget interesse fra bitcoin-brugerne, at fem pct. af madkøbene sker med kryptovalutaen.</p>

<p>Allerede morgenen efter det storslåede indiske måltid, støder Jack ind i en af de store begrænsninger med bitcoin: Der er ingen morgenmad i køleskabet, for der er indtil videre ingen supermarkeder at handle ind i, når man kun vil betale med kryptovaluta.</p>

<p><figure class="plugin right zoomable"><img data-original-image="http://www.version2.dk/sites/v2/files/billede2_regnvejr.jpg" src="http://www.version2.dk/sites/v2/files/styles/medium/public/billede2_regnvejr.jpg?itok=KAdlps_w" alt=""/><figcaption>Jack: Allerede nu oplever jeg første nedtur. Jeg kan ikke tage bussen endnu, og det regner! Så det bliver en meget våd cykeltur til Herlev. </figcaption></figure></p>

<p>»Jeg kommer nok ikke til at lave så meget morgenmad,« konstaterer Jack og gør samtidig opmærksom på, at han alligevel sjældent spiser, før han møder ind på kontoret.</p>

<p>Indtil videre er planen at spise på arbejdet og så købe ind via Hungry.dk, når der skal aftensmad på bordet.</p>

<p>Værdien af bitcoin er kendt for at være meget ustabil og har ændret sig meget siden 2009. En pizza til 62 kr. koster i dag 0,03639 bitcoin på Hungry.dk, men i foråret 2010 var prisen en noget anden. Her betalte en bruger <a href="https://bitcointalk.org/index.php?topic=137.msg1195#msg1195">10.000 bitcoin for to pizzaer</a> i det, der er blevet kendt som den første bitcoin-transaktion, der har betalt for fysiske varer.</p>

<p><figure class="plugin right zoomable"><img data-original-image="http://www.version2.dk/sites/v2/files/billede3_ven.jpg" src="http://www.version2.dk/sites/v2/files/styles/medium/public/billede3_ven.jpg?itok=q4G69efh" alt=""/><figcaption>Jack: Lige blevet ringet op af en kollega, som vil hente mig i hans bil. Vi regner benzinprisen ud, og han får dækket de ekstra omkostninger i bitcoin. Så kan jeg komme tør på arbejde :) </figcaption></figure></p>

<p>Siden er værdien på bitcoin nærmest eksploderet (og faldet igen), og i dag ville pizza-buddet, der solgte de to pizzaer, have tjent over 17 mio. kr. Det til trods, er det stadig svært at købe andet end pizza og anden take away-mad for bitcoin. Jack har dog øjnet en lappeløsning:</p>

<p>»Der er et pizzaria på Hungry.dk, som også sælger kioskvarer som makrel, brød og toiletpapir, så det er min eneste mulighed lige nu,« siger han og indrømmer, at han muligvis kommer til at ændre madvaner.</p>

<p>»Jeg har prøvet at spise sundt her på det sidste, og det bliver svært at overholde. Men nu må vi se. <a href="https://www.facebook.com/palaeodk/posts/654921821220716">Palæo</a> modtager også bitcoins, og de laver stenalderkost.«</p>

<p>Det er muligt at få et overblik over nogle af de butikker, som kan modtage bitcoins på oversigtskortet <a href="http://coinmap.org/">Coinmap</a>. Her er indtil videre 35 danske butikker på listen. Og når Jack ikke kan finde det, han har brug for her, så googler han det.</p>

<p><figure class="plugin right zoomable"><img data-original-image="http://www.version2.dk/sites/v2/files/billede4_arbejde.jpg" src="http://www.version2.dk/sites/v2/files/styles/medium/public/billede4_arbejde.jpg?itok=fVmFivWX" alt=""/><figcaption>Jack: Så kom jeg vel mødt på arbejde (ca. 20 minutter for sent). </figcaption></figure></p>

<p>Huslejen har Jack netop betalt med bitcoin, fordi han har fået overtalt sin udlejer til at bruge en betalingsløsning, hvor han kan acceptere kryptovalutaen, men stadig får pengene udbetalt i danske kroner.</p>

<h3>Jack: Læg aldrig din wallet i skyen</h3>

<p>Bitcoin er en såkaldt kryptovaluta, der blandt andet er karakteriseret ved, at den ikke er centralt styret af nogen regeringer eller virksomheder som andre valutaer. Bitcoin eksisterer udelukkende digitalt og bliver kontrolleret af brugerne, der godkender hinandens transaktioner ved hjælp af den bagvedliggende teknologi.</p>

<p>Jack har sine bitcoin i den digital wallet på sin mobil ved navnet <a href="https://itunes.apple.com/us/app/breadwallet-bitcoin-wallet/id885251393?mt=8">breadwallet</a>. Her ligger hans bitcoin gemt på mobilen modsat andre typer af wallets, hvor brugerne lægger deres penge i hænderne på en online-tjeneste. Det kan være smart, fordi man altid kan få adgang til dem, men der er alligevel en god grund til at holde sig langt væk fra den løsning ifølge Jack:</p>

<p>»Jeg vil aldrig nogensinde råde nogen til at bruge en cloudbaseret wallet. Den sikreste måde at gøre det på, er ved at have en offline wallet, hvor du skriver din private nøgle ned på et stykke papir,« siger Jack og fortsætter:</p>

<p>»Men du har brug for at have dem på telefonen, når du skal indbetale til andre, så derfor har jeg gjort det sådan.«</p>

<p>Hver bitcoin wallet er krypteret og bygget op omkring en offentlig og en privat nøgle, der består af en lang række tegn. Den offentlige nøgle er den, som man viser omverdenen og som gør det muligt for andre, at overføre penge til pungen. Den private nøgle er adgangskortet, som gør det muligt at ‘låse’ den offentlige nøgle op og overføre penge fra den digital wallet.</p>

<p>Med andre ord afhænger sikkerheden af bitcoin af, hvor sikkert den private nøgle er opbevaret. Og når man lægger den i skyen, så kan det hurtigt ende galt. Det var blandt andet tilfældet, da den japanske bitcoin børs Mt. Gox krakkede for et år siden i februar 2014 og efterlod kunderne med tab på anslåede 850.000 bitcoin til den daværende værdi af omkring 3 mia. kr.</p>

<p>»Jeg har taget backup af min private nøgle, og den ligger ikke nogen steder online. Det er kun, hvis nogen får adgang til min telefon og gætter mit kodeord, at de kan få adgang til mine bitcoin. Så jeg føler mig pænt sikker,« siger Jack.</p>

<p><em>Projekt bitcoin: Jack vil overleve på bitcoin i hele marts måned 2015. Målet er at se, hvor langt man kan komme med bitcoin i dag uden at bruge hverken kontanter eller dankort. Følg hans løbende udfordringer med eksperimentet her på Version2.</em></p>

<p><em>Har du spørgsmål eller tips til Jack, så skriv en kommentar herunder eller en mail til <a href="mailto:ecl@version2.dk">ecl@version2.dk</a>.</em></p>
  

  
      <section class="related_articles"><h4>Læs også</h4>
      </section><aside class="article-tools"><section class="social-tools"><a class="addthis_button_email">
      Send    </a>

    
    <a href="https://twitter.com/share" class="twitter-share-button" data-count="horizontal" data-via="version2dk" data-counturl="http://www.version2.dk/artikel/socialt-eksperiment-jack-vil-leve-af-bitcoin-i-en-maaned-90380" data-url="http://v2.dk/90380">Tweet</a><p id="fb-root"/>
    <p class="fb-like" data-send="false" data-layout="button_count" data-width="45" data-show-faces="false" data-action="recommend"/>

    
    
    <p class="g-plusone" data-size="medium"/>

    
    <p class="share-linkedin">
      </p>

  </section><section class="print"><a class="addthis_button_print">Udskriv</a>
    <span class="print-ad">
      
      </span>
  </section></aside><aside class="region above-comments">
    </aside>
</article></div></body></html>
