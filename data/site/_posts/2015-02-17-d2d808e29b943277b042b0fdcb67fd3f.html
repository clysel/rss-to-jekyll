---
layout:     post
title: 	    "Tvang og medicinering styrtdykker"
post_author:	    
post_date:	    Tue, 17 Feb 2015 22:55:50 +0100
post_site:	    politiken.dk 
post_link:	    http://politiken.dk/indland/ECE2551043/tvang-og-medicinering-styrtdykker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Personalet på de psykiatriske afdelinger i Region Hovedstaden har haft held 
til på samme tid at standse overmedicineringen af patienterne og nedbringe 
brugen af tvang i form af bæltefiksering. 
</p><p>
»Der er tale om et kursskifte. Det er meget glædeligt«, siger Martin Lund, som 
er direktør i Region Hovedstadens Psykiatri. 
</p><p>
Afsløringen af den massive overmedicinering, som Politiken beskrev i sommeren 
2012, har udløst en markant omlægning af behandlingen. 
</p><p><b class="ext-link">LÆS HISTORIEN </b><a class="embeddedlink" href="http://politiken.dk/indland/ECE1664104/hver-anden-patient-bliver-massivt-overmedicineret/">Hver anden patient bliver 
massivt overmedicineret </a></p><p>
»Det er fantastisk. Man har taget fat på en forstenet og forældet 
behandlingsmåde i psykiatrien, og nu ser det ud til at gå den rigtige vej 
med indførelse af helt nye behandlingsmåder«, siger Arly Eskildsen (SF), der 
som formand for regionens psykiatriudvalg i 2012 pressede voldsomt på for at 
få et kursskifte. 
</p><p>
I 2012 fik hver anden patient på Psykiatrisk Center i Glostrup og hver fjerde 
i hele regionen stærk antipsykotisk medicin i doser, der overskred de 
maksimale. Det tal er i dag nedbragt til 2-3 procent i hele regionen. 
Samtidig viser helt nye tal, at antallet af bæltefikseringer fra 2013 til 
2014 faldt med 376 til i alt 1.608, hvilket også er færre end i 2012. 
</p><p>
»Det er nu dokumenteret, at man kan bringe både medicinering og tvang ned på 
samme tid«, siger Arly Eskildsen. 
</p><h3>
Et »paradigmeskift« i psykiatrien 
</h3><p>
Mest konsekvent er de gået til værks på Psykiatrisk Center Ballerup, som er 
godt på vej til at blive bæltefrit. I januar var der kun to bæltefikseringer 
på centret, der har 145 sengepladser. Centerchef René Priess taler om et 
»paradigmeskift«. 
</p><div class="art-quote article-box">
<p class="quote"/>
<blockquote>
<p class="quote-txt">
Vi siger, at vi ikke vil bruge bæltet 
</p>
<p class="sender">
</p><p class=" bl-elem">René Priess, centerchef</p> 

</blockquote>
</div><p>
»Vi siger, at vi ikke vil bruge bæltet«, siger han. »Og vi laver ikke noget 
uden at inddrage patienterne«.</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/debatindlaeg/ECE2532065/vi-praktiserende-laeger-kan-redde-1813/">Vi praktiserende læger kan 
redde 1813</a></p><p>
De har været med til at beslutte, hvordan der skulle bygges om på afdelingen, 
hvilke møbler der skulle købes, og hvordan haven skulle indrettes med 
boldbane og hyggekroge. Det klassiske glasbur til de ansatte er revet ned, 
og de mange forbud er skrevet ud af husordenen. 
</p><p>
En 26-årig kvindelig patient, der tidligere fik fem forskellige antipsykotiske 
præparater og har oplevet langvarig bæltefiksering, mærkede en stor 
forandring, da hun blev indlagt i Ballerup. 
</p><p>
Nu er det slut med bæltefiksering, og hun får kun ét antipsykotisk middel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2530787/tilbagefald-3-ud-af-4-ungdomskriminelle-faar-en-dom-igen/">Tilbagefald: 3 ud af 4 
ungdomskriminelle får en dom igen</a></p><p>
Overmedicineringen kostede klinikchefen og centerchefen i Glostrup jobbet. I 
dag kan ledelse og læger via et nyt it-system følge nøje med i, hvor meget 
medicin de enkelte patienter får. I Glostrup får stort set ingen patienter 
mere end de maksimale doser medicin. 
</p><p>
»Og det har ikke givet anledning til mere tvang, hvilket tydeligt ses af 
tallene«, siger den nye centerchef, Birgitte Welcher. 
</p><p class=" bl-elem">
Regionens mål er at halvere antallet af bæltefikseringer i 2020, og planen er 
også at gøre centret i Hvidovre bæltefrit. 
</p>	
</div>
</div></body></html>
