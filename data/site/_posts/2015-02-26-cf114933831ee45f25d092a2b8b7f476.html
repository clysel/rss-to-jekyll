---
layout:     post
title: 	    "Radikale for 158 dage siden: Ingen overvågning uden retskendelse"
post_author:	    
post_date:	    Thu, 26 Feb 2015 14:51:15 +0100
post_site:	    politiken.dk 
post_link:	    http://politiken.dk/indland/politik/ECE2564951/radikale-for-158-dage-siden-ingen-overvaagning-uden-retskendelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen vil lade Forsvarets Efterretningstjeneste overvåge danskere i 
udlandet uden foregående retskendelse. Men på landsmødet i september 2014 
vedtog Radikale Venstre i en resolution, at partiet vil arbejde for, at 
»landets borgere ikke kan udsættes for overvågning uden retskendelse«. 
</p><p>
Gruppeformand Camilla Hersom afviser, at partiet med regeringens terrorpakke 
løber fra egne principper. 
</p><p>
»Det er jeg uenig i. Jeg tror, at det har været en øjenåbner for rigtig mange 
af os, i hvert fald for mig, at man i dag har INGEN muligheder for at 
overvåge de statsborgere, som forlader Danmark og tilslutter sig en voldelig 
bevægelse i udlandet og muligvis planlægger terrorangreb i Danmark«, siger 
hun og uddyber: 
</p><p>
»Det afgørende er, at vi nu står i en situation, som ingen havde forudset. Vi 
havde ikke forudset, at statsborgere født og opvokset i Danmark ville tage 
til udlandet og kommerradikaliserede og våbentrænede hjem. Det er en ny 
situation, som vi må forholde os til«, siger Camilla Hersom. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/fokus_danmark/fokus_terror/ECE2555297/eksperter-retsstaten-er-under-angreb/">Eksperter: Retsstaten er 
under angreb</a></p><p><i class=" bl-elem">Hvorfor er jeres holdninger ændret siden landsmødet?</i></p><p>
»Det, der har forandret sig, er, at vi er i en ganske særlig situation med 
danske 'foreign fighters' (fremmedkrigere red.). Og jeg synes, man skal være 
meget påpasselig med at konkludere for hårdt på det, der er lagt frem for 
nuværende. Det udestår stadig at få den konkrete lovtekst. Vi ER optaget af 
retssikkerhed for borgerne, men samtidig står vi overfor en reel trussel. Vi 
har fremlagt konturerne af vores antiterrorpakke, og vi har også vedtaget en 
omfattende antiradikaliseringsplan«,siger Camilla Hersom. 
</p><h3>
Gruppeformand stemte selv for 
</h3><p>
Folketingsgruppen har fået kritik fra det radikale bagland, men Camilla Hersom 
mener ikke, at de radikale på Christiansborg er ude af trit med baglandet. 
</p><p>
»Det mener jeg ikke, men vi tager selvfølgelig diskussionen med vores bagland. 
Der vil også i vores bagland være forskellig vægtning af, hvordan man skal 
håndtere den nuværende situation. Jeg tror ikke, at vi er ved vejs ende med 
diskussionen om, hvordan vi fastholder grundlæggende 
retssikkerhedsprincipper i en situation, hvor vi er udfordret. Jeg vil ikke 
på nogen måde tage afstand fra de her principper. Det er nogle, jeg selv 
står for«, siger Camilla Hersom. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/ECE2561822/r-bagland-stejler-over-aflytning-uden-retskendelse/">R-bagland stejler over 
aflytning uden retskendelse</a></p><p><i class=" bl-elem">Har du selv stemt for på landsmødet? </i></p><p class=" bl-elem">
»Ja. Og resolutionen var indstillet til vedtagelse af et enigt 
resolutionsudvalg, hvor jeg selv har siddet. Men når man har et folkeligt 
mandat og sidder i Folketinget, så skal man tage hånd om den situation, som 
der er opstået«, siger Camilla Hersom. 
</p>	
</div>
</div></body></html>
