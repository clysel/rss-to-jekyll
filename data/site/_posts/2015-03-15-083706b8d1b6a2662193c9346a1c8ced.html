---
layout:     post
title: 	    "Stinkende død hval nægter at synke"
post_author:	    
post_date:	    Sun, 15 Mar 2015 12:35:08 +0100
post_site:	    politiken.dk 
post_link:	    http://politiken.dk/udland/ECE2588233/stinkende-doed-hval-naegter-at-synke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den norske kystvagt foretog sprængninger, så hele skærgården syd for Oslo 
rystede, men den 60 ton tunge døde hval sank ikke.
</p><p>
To gange blev der forsøgt sprængninger, som skulle punktere hvalkadaveret, så 
det ville synke, men det var forgæves.
</p><p>
Dramaet omkring den døde sildehval eller finhval har optaget nordmændene en 
hel uge. "Sillvalen" er næst efter blåhvalen verdens største dyr. 
Den var i live, da den blev fundet på den østlige side af Oslofjorden 
tirsdag.
</p><p>
Men biologer konstaterede, at hvalen var syg og formentligt havde indtaget for 
megen af den plastik, som mennesker efterlader i havene.
</p><h3>
Fyldt med gasser
</h3><p>
Efter hvalens død drev den over på den modsatte side af Oslofjorden, hvor det 
ildelugtende kadaver skaber problemer. Den døde hval er fyldt med gasser, 
som får den til at flyde.
</p><p>
Fredag og lørdag forsøgte myndighederne at sænke kadaveret ved hjælp af 
sandsække, men selv da der hang 20 ton af disse på hvalen, flød den fortsat.
</p><p>
Det tog havbiologerne flere dage at fastslå, at der er tale om en sildehval.
</p><p>
»En blåhval har så vidt vi ved aldrig besøgt Oslofjorden«, sige biologen Jan 
Ingar Båtvik til NRK.
</p><p>
Kystvagten har sagt, at problemerne med den døde hval tager til desto mere 
kadaveret er i forrådnelse.
</p><p>
»Den skal sænkes hurtigt. Ellers vil den strande et andet sted, og så har vi 
bare flyttet problemet«, siger en talsmand for kystvagten, Walter Ahlgreen.
</p><p class=" bl-elem">
Den døde hval udgør en potentiel gene for bådtrafikken i Oslofjorden og i 
Skagerrak.
</p>	
</div>
</div></body></html>
