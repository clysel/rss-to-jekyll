---
layout:     post
title: 	    "Otte måneder før VM: Holdet skal kunne præstere, uanset hvem træneren er"
post_author:	    
post_date:	    Thu, 19 Mar 2015 11:17:54 +0100
post_site:	    politiken.dk 
post_link:	    http://politiken.dk/sport/haandbold/ECE2594098/otte-maaneder-foer-vm-holdet-skal-kunne-praestere-uanset-hvem-traeneren-er/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Anja Andersen Hallen under Idrættens Hus i Brøndby genlyder som så ofte før af 
den karakteristiske lyd fra en håndbold, der forlader en harpiksindsmurt 
hånd. Trænerens instruktioner efterfølges hurtigt af de ønskede aktioner fra 
spillerne, og alt i alt minder situationen til forveksling om så mange andre 
træninger, det kvindelige danske landshold har udført gennem tiderne. 
</p><p>
Men noget er alligevel ganske anderledes, for bortset fra en kort periode i 
2006 er det for første gang i 16 år ikke Jan Pytlick, der står inde midt på 
banen som landstræner og styrer begivenhederne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2588440/nyt-landshold-tager-det-foerste-skridt-til-vm/">Nyt landshold tager det første 
skridt til VM</a></p><p>
Efter en 8.-plads ved EM i Ungarn og Kroatien i december blev Pytlick fyret af 
Dansk Håndbold Forbund, og derfor er det nu Heine Eriksen, som er manden, 
spillerne lytter til. Den mangeårige ungdomslandstræner og talentudvikler er 
indsat i embedet som en midlertidig løsning, indtil Klavs Bruun Jørgensen 
kan overtage positionen 1. juni, når hans forpligtelser som klubtræner i 
Team Tvis Holstebro udløber. Og det er nu Eriksens opgave at holde gryden i 
kog så at sige og lede landsholdet ind på den vej, der skal føre til succes 
ved VM på hjemmebane i december. 
</p><div class="art-fakta article-box">
<h4 class="">
fakta </h4>
<h5>
trup og program</h5>
<div class="fakta-body" data-buildingblock="embedded_factboxlink">
<p><b>Målvogtere:</b></p><p>
Sandra Toft, Larvik HK
</p><p>
Rikke Poulsen, Viborg HK
</p><p>
Cecilie Greve, HC Odense
</p><p><b>Fløjspillere:</b></p><p>
Freja Cohrt Kyndbøl, Skive fH
</p><p>
Ann Grete Nørgaard, Tvis Holstebro
</p><p>
Anne Mette Pedersen, København 
</p><p>
Maibritt Kviesgaard, Team Esbjerg
</p><p><b>Stregspillere:</b></p><p>
Susan Thorsgaard, FCM Håndbold
</p><p>
Stine Bodholt Nielsen, Team Esbjerg
</p><p>
Sarah Iversen, HC Odense
</p><p><b>Bagspillere:</b></p><p>
Lotte Grigel, Team Esbjerg
</p><p>
Jette Hansen, Silkeborg-Voel
</p><p>
Nadia Offendal, HC Odense
</p><p>
Kristina Kristiansen, Tvis Holstebro
</p><p>
Line Jørgensen, FCM Håndbold
</p><p>
Olivera Jurisic, Skive fH
</p><p>
Stine Jørgensen, FCM Håndbold
</p><p>
Anne Mette Hansen, København 
</p><p><b>Golden League i Frankrig</b></p><p><b>Torsdag</b> kl. 20.30 mod Frankrig
</p><p><b>Lørdag</b> kl. 18.00 mod Norge
</p><p class=" bl-elem"><b>Søndag</b> kl. 13.30 mod Polen
</p>
</div>
</div><p>
Det er ikke kun på trænersiden, der er kommet nyt blod til. Også blandt 
spillerne denne dag i Brøndby, hvor landsholdet er samlet, inden turen går 
til Frankrig og tre kampe i Golden League, ses mange nye ansigter, der har 
fået chancen for at vise deres evner. </p><p>
Blandt de unge blander sig også mere rutinerede kræfter som anføreren Line 
Jørgensen, der trods sine kun 25 år har været med omkring landsholdet sine 
debuten i 2007. Alligevel er det første gang, hun er samlet med landsholdet, 
hvor træneren ikke hedder Jan Pytlick. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2571212/pytlicks-afloeser-udtager-otte-nye-spillere/">Pytlicks afløser udtager otte 
nye spillere</a></p><p>
»Da vi tog af sted til mesterskabet i december, havde vi alle sammen en god 
fornemmelse. Det her kan virkelig blive noget stort, men så fes luften jo 
egentlig langsomt ud af ballonen, og det endte på en lidt trist måde. Nogle 
gange trænger du også til at prøve noget nyt og få andre mennesker omkring 
dig. Det gælder også i forhold til mit skifte til Bukarest. Der kommer nogle 
nye udfordringer og nogle nye øjne på en, som jeg tror er sundt«, siger Line 
Jørgensen om skiftet på landstrænerposten og henviser samtidig til sin nye 
klub CSM Bucuresti, som hun skal spille for i den kommende sæson. 
</p><p>
Denne uges træningssamling og tre landskampe mod Frankrig, Norge og Polen er 
samtidig første skridt på ved mod VM, og Line Jørgensen griber først og 
fremmest i egen barm, når talen falder på muligheden for et godt dansk 
resultat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2500779/u17-traener-afloeser-pytlick-det-foerste-halve-aar/">U17-træner afløser Pytlick det 
første halve år</a></p><p>
»Sidste år præsterede vi ikke, når vi skulle. Vi ved, vi vil være hårdt 
pressede, når vi står i sådan en situation igen, og det skal vi helst undgå. 
Nu er vi på hjemmebane, og der vil vi nok blive løftet med af publikum på en 
anden måde, men der vil også være et større pres på i forhold til at 
præstere, og det skal vi være klar til at stå imod. Det kræver meget, og det 
kræver, at vi skal være der som hold. Så er det sgu lige meget, hvem der 
står ude på sidelinjen. Det er os som hold, der skal præstere og putte 
bolden i kassen«, siger Line Jørgensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/haandbold/ECE2509860/kvinderne-faar-fandenivoldsk-type-som-ny-haandboldlandstraener/">Kvinderne får fandenivoldsk 
type som ny håndboldlandstræner</a></p><div class="art-quote article-box">
<p class="quote"/>
<blockquote>
<p class="quote-txt">
Det kræver, at vi skal være der som hold. Så er det sgu lige meget, 
hvem der står ude på sidelinjen
</p>
<p class="sender">
</p><p class=" bl-elem">Line Jørgensen</p> 

</blockquote>
</div><p>
Der er godt otte måneder til VM-slutrunden, hvor det danske hold skal spille 
sine kampe i Herning og præstere foran et formentlig krævende publikum, og 
med en ny landstræner, der først tiltræder til juni, bliver det derfor i 
første omgang nogle små skridt, der tages frem mod opgaven. </p><p>
»Vi har lige haft et møde, og som Heine (Eriksen, red.) sagde, så er vores mål 
ikke, at vi skal have skabt et helt nyt landshold. Vi skal til Frankrig og 
spille nogle gode kampe, og så når vi så meget, vi kan. Vi kan ikke træne 
alle forsvars- og angrebsformer. Det er simpelthen umuligt. I forhold til 
trup vil det jo altid være sådan, når der kommer en ny træner, at alle er i 
spil, og nu har Heine valgt at give nogle unge urutinerede chancen, og det 
er fint«, siger Line Jørgensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2510083/ulrik-wilbek-vi-har-gjort-et-scoop/">Ulrik Wilbek: Vi har gjort et 
scoop</a></p><p>
Spørgsmålet er, om tiden indtil VM i december er nok til at spille et 
slagkraftigt hold sammen. 
</p><p class=" bl-elem">
»Det er den tid, vi har, så det skal være nok«, konstaterer Line Jørgensen. 
</p>	
</div>
</div></body></html>
