---
layout:     post
title: 	    "Midt i Norwegian-strejken: 15 SAS-afgange aflyst i dag"
post_author:	    
post_date:	    Wed, 04 Mar 2015 11:25:27 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2572983/midt-i-norwegian-strejken-15-sas-afgange-aflyst-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er det flyselskabet Norwegian, der løber med 'strejke'-overskrifterne. 
Men også SAS-passagerer vil i dag opleve aflyste fly, som efterdønninger af 
strejken i SAS, der sluttede mandag. 
</p><p>
Hele 15 SAS-afgange fra Københavns Lufthavn er i dag aflyst, blandt andet 
flere afgange til Düsseldorf og Stavanger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2572590/norwegian-passagerer-i-lufthavnen-der-er-ikke-nogen-der-tager-ansvar-herude/">Norwegian-passagerer i 
lufthavnen: »Der er ikke nogen, der tager ansvar herude«</a></p><p>
Ifølge pressechef i SAS Trine Kromann-Mikkelsen har man ikke fået rettet op 
efter strejken så hurtigt som forventet. 
</p><p>
»Vi havde formodninger om, at vi ville have normal drift fra i dag, men vi 
mangler altså stadig kabinepersonale«, siger Trine Kromann-Mikkelsen. 
</p><p>
Vil blive normalt hurtigst muligt 
</p><p>
Trine Kromann-Mikkelsen oplyser, at der formegentlig også vil være aflysninger 
som efterdønninger af strejken i morgen, tirsdag. I SAS håber de dog på at 
vende tilbage til normal tilstand i denne uge. 
</p><p>
»Vi gør alt, hvad vi kan, for at normalisere, og vi er tæt på at have normal 
drift. Vi kan ikke komme med garantier på nuværende tidspunkt, men vi regner 
med at være tilbage til normaldrift i løbet af denne uge«, siger Trine 
Kromann-Mikkelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2570185/foerst-onsdag-er-sas-flytrafik-tilbage-til-normal/">Først onsdag er SAS' flytrafik 
tilbage til normal</a></p><p class=" bl-elem">
Kabinepersonalet i SAS strejkede fra fredag til mandag, fordi 147 SAS-ansatte 
skal flyttes over i datterselskabet Cimber. Cimber har en billigere 
overenskomst, og det frygter de ansatte at blive ramt af. SAS har dog 
oplyst, at personalet kan tage deres nuværende løn- og arbejdsvilkår med til 
Cimber, indtil der næste gang skal forhandles overenskomst i 2017. 
</p>	
</div>
</div></body></html>
