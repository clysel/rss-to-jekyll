---
layout:     post
title: 	    "Mindst 10 døde efter brand i lagerbygning i Abu Dhabi"
post_author:	    
post_date:	    Sat, 21 Feb 2015 13:33:20 +0100
post_site:	    politiken.dk 
post_link:	    http://politiken.dk/udland/ECE2557212/mindst-10-doede-efter-brand-i-lagerbygning-i-abu-dhabi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ti udenlandske arbejdere har mistet livet i Abu Dhabi efter en brand i en 
lagerbygning.
</p><p>
De blev angiveligt fanget i et varehus, der blev brugt ulovligt til 
indkvartering, skriver lokale medier ifølge AFP.
</p><p>
Ifølge politiet er ofrene af forskellige nationaliteter, og otte andre blev 
såret i branden, lyder det.
</p><h3>
Ejer anholdt
</h3><p>
Den improviserede indkvartering, der er placeret på etagen over varehuset, var 
oprindeligt et lagerområde. Ejeren af bygningen er blevet anholdt.
</p><p>
»De sårede modtog førstehjælp af læger og blev dernæst bragt til hospitalet, 
mens politiet påbegyndte opgaven med at bjærge de 10 afdøde«, skriver avisen 
The National.
</p><p>
Brande i industrielle kvarterer er almindelige i de Forenede Arabiske 
Emirater, og myndighederne forsøger at slå på illegal indkvartering af 
udenlandske arbejdere.
</p><p class=" bl-elem">
De Forenede Arabiske Emirater er hjem for millioner af udenlandske arbejdere, 
hvoraf de fleste stammer fra sydasiatiske lande.
</p>	
</div>
</div></body></html>
