---
layout:     post
title: 	    "Broget flagdag vækker vrede i Albertslund"
post_author:	    
post_date:	    Wed, 01 Apr 2015 21:23:15 +0200
post_site:	    politiken.dk 
post_link:	    http://politiken.dk/kultur/ECE2613509/broget-flagdag-vaekker-vrede-i-albertslund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Og HVAD har så lige fremmede flag med GRUNDLOVSDAG at gøre????«, spørger en 
af de mange, der har kommenteret kunstneren Kenn André Stillings forslag om, 
at alle mennesker i Albertslund skal have lov til at hejse deres eget flag 
på grundlovsdag. 
</p><p>
Der bor folk fra 106 lande i byen, og de mange flag skal være en hyldest til 
grundloven, mener Stilling. Og et venligt nik til de tilrejsende. 
</p><p>
»Nu stiger kunsten sgu’ ...! Det her land er da efterhånden stopfyldt med 
narrehatte ...!«, afsluttes kommentaren, der kan læses på TV 2 Lorrys 
facebookside. 
</p><p><b class="ext-link">LÆS MAGASINET </b><a class="embeddedlink" href="http://politiken.dk/magasinet/feature/ECE2600496/og-saa-skal-der-ellers-hejses-flag-i-albertslund/">Og så skal der ellers hejses 
flag i Albertslund!</a></p><p>
Flagideen blev præsenteret for halvanden uge siden her i avisen og har siden 
fået en del både begejstrede og kritiske ord med på vejen. 
</p><p>
I Politiken-artiklen erklærer Albertslunds socialdemokratiske borgmester, 
Steen Christiansen, sig helt med på ideen. Han lover, at kommunen vil gå 
forrest ved at rejse en masse flagstænger på strategiske steder i byen. Og 
han er stadig med. 
</p><p>
»Jeg ser det her som et positivt, et livsbekræftende projekt«, siger Steen 
Christiansen. 
</p><div class="art-fakta article-box">
<h4 class="">
Fakta </h4>
<h5>
Flagene i Albertslund </h5>
<div class="fakta-body" data-buildingblock="embedded_factboxlink">
<p><b>Kunstneren Kenn</b> André Stilling foreslår, at alle 106 nationaliteter i Albertslund skal flage med deres eget flag på grundlovsdag. Som en hyldest til den danske grundlov.</p><p><b>Byen på</b> den københavnske vestegn har knap 28.000 indbyggere. Cirka 20.000 af dem er danske statsborgere. De resterende 105 nationaliteter er især tyrkere, pakistanere og marokkanere.</p><p class=" bl-elem"><b>Albertslund</b> voksede sig stor i 1960'erne og 1970'erne og blev kendt som den planlagte by, hvor højhusene er lagt ned og forbundet af et net af gang- og cykelstier. </p>
</div>
</div><p>
TV2 Lorry gik også ind i sagen. Tv-stationen arrangerede en krydsild mellem 
Steen Christiansen og Danni Olsen, der er det mest fremtrædende medlem af 
Dansk Folkepartis gruppe i Albertslunds byråd. </p><p>
Danni Olsen synes, man kun skal flage med dannebrog på grundlovsdag. 
</p><p>
»Det er uheldigt, hvis man flager med flag fra nationer, som måske har nogle 
andre værdier. Det kunne være dødsstraf, kvindeundertrykkelse, forfølgelse 
af homoseksuelle og så videre«, sagde DF'eren i tv-duellen, hvor han også 
anklagede borgmesteren for at bruge flagene som et »valgkampstunt«. 
</p><p>
»Det her er jo først og fremmest et kunstprojekt«, svarede Steen Christiansen: 
»Og jeg synes, det er en smuk idé at alle tilstedeværende nationer hylder 
den danske grundlov 5. juni ...«. 
</p><p>
Lokalavisen.dk greb straks Danni Olsens vinkel og skrev en artikel med 
overskriften: 'Derfor flager kommune med diktaturstaters flag på 
grundlovsdag'. Netmediet stillede så sine læsere dette måske en smule 
ledende spørgsmål: 
</p><div class="art-quote article-box">
<p class="quote"/>
<blockquote>
<p class="quote-txt">
Giv sådan et 'fjols' et solidt spark i en vis legemsdel, har sgu aldrig hørt 
sådan en gang 'landsforræderisk' ævlen, gud fader bevares
</p>
<p class="sender">
Ægteparret Jensen 
</p>
</blockquote>
</div><p>
»Blandt landene er Sierra Leone, Zimbabwe, Qatar, Yemen, Myanmar og Iran. Er 
det en god idé – eller skal man kun flage for Danmark på Danmarks 
nationaldag?«. </p><p>
Et ægtepar med efternavnet Jensen opfatter – som en del andre læsere (alle med 
danske navne) – det med flagene som borgmester Christiansens idé og svarer 
følgende: 
</p><p>
»Giv sådan et 'fjols' et solidt spark i en vis legemsdel, har sgu aldrig hørt 
sådan en gang 'landsforræderisk' ævlen, gud fader bevares«. 
</p><h3>
Han må da fængsles ... 
</h3><p>
Men der er også mange, der kan lide Kenn André Stillings forslag. I Politiken 
talte tyrkere, marokkanere, pakistanere, palæstinensere og polakker om, 
hvordan det ville få deres hjerte til at slå hurtigere, hvis de så deres 
oprindelige flag hejst på grundlovsdag. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/Kenn_Andr__Stilling_925667y.jpg" alt="" border="0"/><span class="caption"><span class="f-img-caption">Kenn 
</span>André Stilling forklarer projektet for borgmester Steen Christiansen. Foto: Martin Lehmann</span></span>
En kvindelig seer skriver på Lorrys facebookside: 
</p><p>
»Jeg synes det er en glimrende ide at vise mangfoldigheden på denne ene dag 
... for at manifestere rummelighed for en gangs skyld, i stedet for den 
rædsomme retorik, der har hersket mest af ...«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2597789/ny-integrationsplan-er-et-skridt-paa-vejen/">Ny integrationsplan er et 
skridt på vejen</a></p><p>
»Helt fantastisk god ide. Det skal jo ses som en fælles fest af den danske 
grundlov«, skriver en anden. 
</p><p>
I den lange tråd af kommentarer er tilhængerne dog i undertal. Også Lorrys 
seere tror tilsyneladende, at det er borgmesterens idé og ikke Stillings. 
Her er et udpluk af reaktionerne: 
</p><p>
»Dansk grundlov = dansk flag«. 
</p><p>
»Niks, det er danmarks dag, de fremmede får rigelig opmærksomhed i hverdagen«. 
</p><p>
»Der skal flages med Dannebrog fordi vi er i Danmark. Det er sgu da 
ufatteligt. Hvor svært kan det være. Drop dit foreslag makker«. 
</p><div class="art-quote article-box">
<p class="quote"/>
<blockquote>
<p class="quote-txt">
Niks, det er danmarks dag, de fremmede får rigelig opmærksomhed i hverdagen
</p>
</blockquote>
</div><p>
»Han må da fængsles til efter grundlovsdag, han er jo terrorist ...«. »Skal 
der så også flages med Islamisk Stats flag???«. »Ser jeg et andet flag end 
dannebrog så kommer det sgu ned«. </p><p>
Andre har en mere fredsommelig opfattelse af, hvad Kenn André Stillings idé 
går ud på. 
</p><p>
»Kunne vi inddrage alle repræsenterede nationaliteter i fejringen af vores 
demokratis Grundlov, ville det da være den perfekte fejring af 
ytringsfriheden, religionsfriheden og alle de andre rettigheder der bekom os 
alle med indførelsen deraf ...«, skriver en mandlig seer. 
</p><h3>
Det er bare et flag 
</h3><p>
Kritikken bekymrer ikke borgmester Steen Christiansen. Han minder om, at de 
fleste borgere i Albertslund jo er pæredanske, så dannebrog skal nok komme 
til at fylde godt op i gadebilledet på grundlovsdag. 
</p><p>
Og så understreger han, at ideen med de 106 forskellige flag er den stik 
modsatte af det, Danni Olsen og andre tror. At flage med for eksempel 
Zimbabwes flag er ikke det samme som at hylde den politiske kurs i det 
afrikanske land. 
</p><p>
»Det er ikke en blåstempling af værdierne i de andre lande. Det er en 
blåstempling af den danske grundlov. At man bekender sig til de værdier, som 
ligger i den, som jo handler om udsyn og humanisme og tolerance«, siger 
Steen Christiansen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2530681/det-lukkede-df-land/">Det lukkede DF-land</a></p><p>
Borgmesteren er i gang med at undersøge, om det er muligt at sætte 106 
flagstænger op både langs Roskildevej og i Albertslunds stationscenter, som 
er byens absolutte midtpunkt. 
</p><p>
Det er ikke sikkert, Steen Christiansen skal regne med opbakning fra 
butiksindehaverne i centret. 
</p><p>
»Som udgangspunkt synes jeg, det er en god idé, men Centerforeningen vil ikke 
gå ind i det og sætte de flag op. Kommunen skal være velkommen til selv at 
gøre det. De kan jo gøre, hvad de vil. Det er deres stier og veje gennem 
centret ...«, siger Simon Lindegaard, som driver Matas og er formand for 
Centerforeningen Albertslund Centrum. 
</p><div class="art-quote article-box">
<p class="quote"/>
<blockquote>
<p class="quote-txt">
Herregud det er bare et flag
</p>
<p class="sender">
Lorry-seer 
</p>
</blockquote>
</div><p>
Han pointerer, at han ikke har vendt sagen med sin bestyrelse og alene taler 
for sig selv. </p><p>
Kenn André Stilling forstår ikke centerformandens modvilje og henviser til 
dengang i begyndelsen af 1960'erne, da butiksindehavere i det indre 
København kæmpede imod Strøget, fordi de frygtede, en gågade ville skræmme 
kunderne væk. 
</p><p>
»Den der forsigtighed i erhvervslivet er hæmmende for en by. Man må se at få 
hovedet op af tegnebogen«, siger kunstneren. 
</p><p>
Man kunne også sige, som en af Lorrys seere i en kommentar på Facebook: 
</p><p class=" bl-elem">
»Herregud det er bare et flag«. 
</p>	
</div>

</div></body></html>
