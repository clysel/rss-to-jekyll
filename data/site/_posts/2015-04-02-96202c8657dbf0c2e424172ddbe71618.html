---
layout:     post
title: 	    "Mindst 54 personer omkommet i russisk trawler-tragedie"
post_author:	    
post_date:	    Thu, 02 Apr 2015 07:27:29 +0200
post_site:	    politiken.dk 
post_link:	    http://politiken.dk/udland/ECE2614749/mindst-54-personer-omkommet-i-russisk-trawler-tragedie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 54 besætningsmedlemmer på en russisk trawler er i nat omkommet i et 
forlis i Okhotske-havet nær Kamtjatka-halvøen.
</p><div class="art-quote article-box">
<p class="quote"/>
<blockquote>
<p class="quote-txt">
Ifølge de foreløbige oplysninger var der 78 russere om bord samt statsborgere 
fra Myanmar, Ukraine, Litauen og Vanuatu. Angiveligt 54.
</p>
<p class="sender">
Artur Rets, leder af redningsaktionen, til Tass 
</p>
</blockquote>
</div><p/><p>
Det skriver det russiske nyhedsbureau Tass.
</p><p>
»Vi har bjærget 54 ofre. 63 besætningsmedlemmer er reddet i live«, siger Artur 
Rets, leder af redningsaktionen, til Tass.
</p><p>
15 personer savnes fortsat i det iskolde vand. Temperaturen er omkring nul, og 
der meldes om halvanden meter høje bølger i området.
</p><h3>
Lille sandsynlighed for at overleve
</h3><p>
Sandsynligheden for at overleve i det kolde vand i mere end 20 minutter er 
meget lille, oplyser redningsarbejdere ifølge Tass.
</p><p>
26 fiskefartøjer samt en helikopter deltager i redningsaktionen.
</p><p>
Skibets 132 mand store besætning er sammensat af russere og adskillige 
udlændinge.
</p><p>
»Ifølge de foreløbige oplysninger var der 78 russere om bord samt statsborgere 
fra Myanmar, Ukraine, Litauen og Vanuatu. Angiveligt 54«, siger 
indsatslederen.
</p><p>
De regionale myndigheder mener, at en drivende isflage kan være skyld i, at 
skibet sank. Isen kan have slået hul i skroget. BBC oplyser, at maskinrummet 
blev fyldt med vand, og at fartøjet sank inden for 15 minutter.
</p><h3>
Udsendte ikke nødsignal
</h3><p>
Trawleren nåede tilsyneladende ikke at udsende et nødsignal, inden den gik 
ned, lyder det.
</p><p>
Forliset skete omkring 250 kilometer syd for Magadan, der er hovedbyen i den 
tyndt befolkede region i den fjernøstlige del af Rusland.
</p><p>
Trawleren Dalnij Vostok, der ejes af rederiet Magellan LLC, havde hjemhavn i 
Nevelsk på Ruslands største ø, Sakhalin, i den nordlige del af Stillehavet.
</p><p class=" bl-elem">
For præcis fire måneder siden var havet ud for Ruslands østlige kyst ramme om 
en tilsvarende tragedie, da en sydkoreansk trawler gik ned i voldsomt 
stormvejr. 52 ud af 60 besætningsmedlemmer blev aldrig fundet.
</p>	
</div>

</div></body></html>
