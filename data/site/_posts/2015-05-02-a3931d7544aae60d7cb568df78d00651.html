---
layout:     post
title: 	    "Kvinder vinder frem i børsens superliga"
post_author:	    
post_date:	    Sat, 02 May 2015 22:30:00 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2650321/kvinder-vinder-frem-i-boersens-superliga/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Top og bund</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Når man taler om kvindeandelen i bestyrelser, tælles normalt kun de 
medlemmer, der vælges på generalforsamlingerne. De fleste 
selskaber har medarbejdervalgte medlemmer, men typisk uden ledende 
roller. </li><li>Af de 132 generalforsamlingsvalgte medlemmer i de 18 danske C20-selskaber er 33 
kvinder og 99 mænd. </li><li>Tryg har den største kvindeandel med 50 procent. Herefter følger 
Novo Nordisk med 38 procent. </li><li class=" bl-elem">Coloplast har som eneste selskab ingen kvinder i bestyrelsen. Næstnederst ligger 
Danske Bank en kvindeandel på 13 procent.</li></ul>
</div>
</div><p>
Efter mange års tilløb er kvinderne ved at vinde frem i de store danske 
selskabers bestyrelser. Og selv om der stadig er lang vej til reel 
ligestilling i den øverste erhvervselite, går udviklingen nu så hurtigt, at 
Danmark må kunne klare sig uden den omstridte kvoteordning, som flere 
EU-lande taler for, mener flere erhvervsfolk og eksperter. 
</p><p>
På forårets generalforsamlinger i de 18 danske selskaber i det såkaldte 
C20-indeks blev der valgt seks kvinder ind. Dermed nåede kvindeandelen i 
bestyrelserne op på præcis 25 procent, viser en gennemgang foretaget af 
Politiken. For blot fire år siden lå tallet på det halve. 
</p><p>
Andelen gælder vel at mærke de bestyrelsesmedlemmer, som vælges på 
generalforsamlingen. Regner man de medarbejdervalgte repræsentanter med, 
kommer tallet et nøk højere til 26 procent. 
</p><h3>
Nej tak til EU-kvoter 
</h3><p>
Tallene vækker begejstring hos erhvervskvinden Stine Bosse, der i mange år har 
talt for at få flere kvinder i topledelserne, og som i dag selv sidder i 
bestyrelsen for et af selskaberne, TDC. Hun blev sidste uge ny formand for 
Europabevægelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Er det rigtigt? Det er da noget at fejre
</p>
<p class="sender">
Stine Bosse, formand, Europabevægelsen 
</p>
</blockquote>
</div><p>
»Er det rigtigt? Det er da noget at fejre; det har godt nok været længe 
undervejs. Så kan vi da godt aflyse enhver snak om kvoter«, siger Stine 
Bosse. </p><p>
EU har i flere år arbejdet med en idé om at indføre tvungne mindstekvoter for 
kvinder i bestyrelser. Det er en idé, der allerede findes i flere EU-lande. 
Frankrig og Spanien er ved at indføre kvoter på 40 procent, mens Italien, 
Grækenland og Belgien har sat kvoter på 33 procent. Også Tyskland har 
indført kvoter. 
</p><p><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/profiler/miaamalieholstein/ECE2199505/kvoter-er-for-fisk--ikke-for-kvinder/">Kvoter er for fisk – 
ikke for kvinder</a></p><p>
Underdirektør Charlotte Rønhof fra Dansk Industri er enig med Stine Bosse i, 
at det går den rigtige vej. DI er ved at færdiggøre en analyse, der 
medregner selskaber lige under C20-niveauet, og den viser samme tendens. 
</p><p>
»Kvoter er et markant indgreb i ledelsesretten. Alene af den grund ville vi 
aldrig bryde os om kvoter. Det er jo et pålæg fra det offentliges side – at 
det offentlige fortæller virksomhederne, at man er bedre til at bedrive 
ledelse end virksomhederne selv«, siger hun. 
</p><p>
De seneste års fokus på kvinder i bestyrelser er en del af et forsøg på at få 
flere kvinder i ledelsen generelt. Her ses bestyrelserne som en vigtig del, 
fordi det bringer kvinder ind i netværket af topledere og kan have en 
afsmittende effekt ned igennem ledelseslagene – om end størstedelen af 
forskningen på området ikke kan påvise en klar effekt. 
</p><h3>
Ny lov uden tænder 
</h3><p>
For to år siden gjorde en ny lov det lovpligtigt for alle selskaber med mere 
end 50 ansatte at lave måltal for kvindeandelen i bestyrelserne. Loven 
indeholder dog ingen sanktioner; hvis en virksomhed ikke når målet, skal den 
blot lave et nyt. 
</p><p>
Det er ganske enkelt for vagt, mener Nicole Andersson. Hun er formand for 
Aktionærforeningen Best.Women, der har talt dunder på flere 
generalforsamlinger de seneste år for at kræve flere kvinder ind i ledelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Den danske lovgivning er slet ikke stærk nok
</p>
<p class="sender">
Nicole Andersson, formand, Aktionærforeningen Best.Women 
</p>
</blockquote>
</div><p>
»Den danske lovgivning er slet ikke stærk nok. Det er fint nok, at 
C20-selskaberne er gået forrest og har taget deres del af ansvaret, men det 
er jo store virksomheder med penge til international rekruttering. Man må 
have et måltal, for eksempel 40 procent, og man skal kunne følge op med 
sanktioner«, siger hun. </p><p>
Hun henviser til, at fem af de seks nye kvinder, der blev valgt ind i 
C20-bestyrelserne i år, var fra udlandet, enten Nordamerika eller Asien. Den 
mulighed har mange af de mindre selskaber ikke. 
</p><p>
For to måneder siden viste <a href="https://erhvervsstyrelsen.dk/sites/default/files/media/koensfordeling_i_selskabers_bestyrelse_januar_2015.pdf" target="_blank">nye 
tal fra Erhvervsstyrelsen</a>, at det går trægt med at få især danske 
kvinder ind i de børsnoterede selskabers bestyrelser. Når man så på alle de 
knap 100 børsnoterede selskaber, var kun hvert ottende af de danske 
medlemmer en kvinde. Tallene var dog indsamlet før forårets 
generalforsamlinger. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/politik/ECE2577264/der-er-kun-kommet-09-pct-flere-kvinder-i-bestyrelser-siden-2011/">Der er kun kommet 0,9 pct. flere 
kvinder i bestyrelser siden 2011</a></p><p>
»Man må håbe, at udviklingen i C20 nu drysser nedad og breder sig til mindre 
virksomheder. Der skal ske noget i underskoven også«, siger Stine Bosse. 
</p><h3>
Mangel på danske kvinder 
</h3><p>
Underdirektør Charlotte Rønhof fra Dansk Industri mener, at problemet til dels 
er, at puljen af egnede bestyrelseskvinder endnu ikke er stor nok i Danmark. 
Det vender Nicole Andersson sig skarpt imod. 
</p><p>
»Det argument har vi hørt så mange gange, og det er ikke rigtigt. Der er 
masser af kompetente kvinder. Problemet er, at hvis der skal flere kvinder 
ind i de danske bestyrelser, så er der nogle mænd, der skal forlade posterne 
og vinke farvel til den prestige og den magt, der følger med. Det er der jo 
ikke nogen, der vil. Det er logik for perlehøns«, siger hun. 
</p><h3>
Norge gik foran - uden resultat 
</h3><p>
De fleste danske forskere på området bakker dog erhvervslivet op. 
</p><p>
»Hele diskussionen om kvoter er forfejlet. Det, Danmark har gjort, synes jeg 
er meget fornuftigt: Man har sagt nej til kvoter, så længe vi kan slippe for 
dem fra EU«, siger Nina Smith, der er professor ved Aarhus Universitet – og 
selv for to år siden valgt til bestyrelsen i Carlsberg, så kvindeandelen her 
kom op på 30 procent. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2651780/udlandet-erobrer-topbestyrelser/">Udlandet erobrer topbestyrelser</a></p><p>
Nina Smith påpeger, at Norge – der i 2007 som det første land i verden 
indførte en tvungen kvote på 40 procent – ikke har kunnet påvise, at det har 
flyttet kvindeandelen i den daglige ledelse. 
</p><p>
»Man kan ikke se en effekt, hverken på direktionsgangen eller på 
arbejdsmarkedet generelt«, siger hun. 
</p><p>
Det danske system fungerer meget bedre, mener nordmanden Per Wold-Olsen, der 
er bestyrelsesformand i C20-selskabet GN Store Nord. Her er de seneste to 
medlemmer af bestyrelsen kvinder, og dermed er målet på en tredjedel nået. I 
år blev Ronica Wang fra Hongkong valgt ind og opfyldte dermed et dobbelt 
formål – det øgede kvindeandelen og tilførte ny viden om de asiatiske 
markeder. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/oekonomi/virksomheder/ECE2650319/for-dette-selskab-er-det-vigtigt-at-alle-oerer-er-ens/">For dette selskab er det 
vigtigt, at alle ører er ens</a></p><div class="art-quote article-box">
<p class="quote"/>
<blockquote>
<p class="quote-txt">
Vi skal have diskussionen. Men kvoter ?? Nej!
</p>
<p class="sender">
Per Wold-Olsen, bestyrelsesformand, GN Store Nord 
</p>
</blockquote>
</div><p>
»Det politiske og sociale pres på os for at få kvinder frem i erhvervslivet 
generelt er en god sag. Men det er fundamentalt galt at arbejde med 
kvotering. Når du arbejder globalt som et kommercielt firma, så må du have 
de bedste. Verden går fremad, og som en teknologivirksomhed må vi ikke 
tvinges til at tage en person ind i bestyrelsen, som ikke har de perfekte 
kvalifikationer«, siger han og erklærer med eftertryk: </p><p class=" bl-elem">
»Vi skal have diskussionen. Men kvoter …? Nej!«. 
</p>	
</div>

</div></body></html>
