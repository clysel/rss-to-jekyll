---
layout:     post
title: 	    "Solomødre: Det er ensomt at få barn alene"
post_author:	    
post_date:	    Sun, 19 Apr 2015 12:39:10 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2631041/solomoedre-det-er-ensomt-at-faa-barn-alene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her finder du netværk for solomødre</h4>
<div class="fakta-body" data-buildingblock="embedded_factboxlink"><p>
Rigshospitalet har oprettet 22 netværk for solomødre siden 2010. Derudover har 
den private fertilitetsklinik Trianglen i Hellerup oprettet en række lignende 
netværksgrupper, og starter en ny 26. maj. Singlemor Signe Fjord skriver 
både en blog på </p><a href="http://www.selvvalgtsinglemor.dk" target="_blank">www.selvvalgtsinglemor.dk</a><p> 
og holder netværksmøder for kvinder, der gerne vil være solomødre. Hun har 
også udgivet flere bøger om emnet.
</p></div>
</div><p>
Det er hårdt arbejde for alle forældre at få et barn og blive vækket hver nat 
af en sulten unge. Men for det stigende antal kvinder, der vælger at blive 
solomødre, uden en far involveret, er det ekstra hårdt. De er nemlig alene 
om forældrerollen. 
</p><p>
En ny rapport fra Rigshospitalets forskningsenhed viser, at solomødre har 
kæmpe gavn af at være med i en netværksgrupper for solomødre. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE1901148/kvinder-i-40erne-foeder-rekordmange-boern/">Kvinder i 40'erne føder 
rekordmange børn</a></p><p>
»Kvinderne fortæller, at netværkene er en rigtig god støtte. Evalueringen 
viser, at tæt på 9 ud af 10 føler sig mindre alene som solomor, når de 
kommer med, og netværkene fremmer kvindernes proces omkring at blive 
solomor, og måske er dette tilbud også med til at fremme trivslen for de små 
familier«, siger Maria Salomon, der er forskningssygeplejerske på 
Rigshospitalet og initiativtager til netværksgrupperne. 
</p><p>
Maria Salomon inviterede en håndfuld solomødre til et inspirationsmøde forud 
for den store, landsdækkende undersøgelse af solomødre, som netop er 
offentliggjort. Hun opdagede, at kvinderne havde stor glæde af hinanden, og 
begyndte derfor at danne netværksgrupper for kommende solomødre. 
</p><p>
Af rapporten fremgår det også, at kvinderne ofte er tæt på 40 år gamle, fordi 
de har valgt at blive solomødre som en sidste udvej efter forgæves at have 
forsøgt at finde en mand at stifte familie med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2621718/nu-er-det-undersoegt-det-er-ikke-en-saerlig-type-kvinder-der-faar-boern-alene/">Nu er det undersøgt: Det er 
ikke en særlig type kvinder, der får børn alene</a></p><p>
Ud over at de er alene om deres barn, er de ofte den eneste i deres 
omgangskreds, der har en lille baby. Blandt andet derfor har de stor glæde 
af at mødes med andre såkaldte solomødre, viser rapporten. 
</p><h3>
Mindre ensomme solomødre 
</h3><p>
Maria Salomon fortæller, at kvinderne typisk mødes en gang om måneden og 
derudover taler meget sammen i lukkede grupper på Facebook. Kvinderne sættes 
sammen, inden de bliver gravide, og deler både bekymringer og glæder igennem 
et forløb med mange ensomme timer i fertilitetsklinikkens venteværelse, med 
hormoner og ægløsningspræparater, de skal stikke sig selv med derhjemme, med 
negative graviditetstests og med omverdenens reaktioner på deres beslutning. 
</p><p>
»Når de har født, deler de alt fra deres viden om tilskudsordninger til 
alenemødre til deres tanker om, hvordan man fortæller sit barn, at der ikke 
er nogen far«, fortæller Maria Salomon. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2216496/solomor-mit-barn-trives-som-alle-andre/">Solomor: Mit barn trives som 
alle andre</a></p><p>
Evalueringen viser også, at 3 ud af 4 bliver bedre rustet til at takle 
tilværelsen som mor-barn-familie. 80 procent oplever, at netværksgruppen har 
bidraget med noget, resten af deres omgangskreds ikke kunne. Derudover 
medfører netværkene, at mange af kvindernes børn har kontakt med hinanden. 
</p><p>
»Det er godt at vokse op og kende nogle, der er ligesom én selv, og som skal 
fortælle omverdenen de samme fortællinger som én selv. Den fælles fortælling 
er blandt andet, at de alle sammen er ønskebørn«, siger Maria Salomon. 
</p><h3>
Tal steget voldsomt 
</h3><p>
Nye tal fra Dansk Fertilitetsselskab tyder på, at netværksgrupperne ikke 
kommer til at mangle medlemmer. I 2014 blev der født 478 børn af 
singlekvinder, der havde fået donorsæd. Det svarer til cirka 1 procent af en 
fødselsårgang. Tallet steg fra 2013 til 2014 med 6,7 procent. Generelt er 
antallet af solomødre vokset meget, siden det i 2007 blev gratis for dem at 
få behandling på landets fertilitetsklinikker, indtil de fylder 40 år. 
</p><p>
Kvinderne bliver henvist af deres egen læge eller af en gynækolog, og så skal 
de igennem blodprøver og undersøgelser og en samtale, hvor lægen lytter 
efter, om kvinden har ønsket et barn igennem længere tid og har tænkt sin 
beslutning igennem. Herefter vælger man mellem en anonym og en åben donor. 
Så går fertilitetsbehandlingen i gang. 
</p><p>
»Det er et tilbud, men ikke en garanti for at få et barn. Oftest kan man få 6 
inseminationer og 3 reagensglasbehandlinger«, fortæller Karin Erb, der er 
chefbiolog på fertilitetsklinikken på Odense Universitetshospital (OUH) og 
forhenværende formand for Dansk Fertilitetsselskab. 
</p><h3>
Solomødre er som andre 
</h3><p>
Rapporten om danske solomødre, som i maj offentliggøres i det internationale 
videnskablige tidsskrift Acta Obstetricia et Gynecologica Scandinavica, 
viser også, at kvinder, der får børn alene, ikke adskiller sig fra andre 
danske kvinder. Hverken i forhold til indtægt, geografi eller uddannelse. 
</p><p>
Deres drømme om familie er også de samme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2354804/dansk-forskning-fertilitetsboern-er-normalt-begavede/">Dansk forskning: 
Fertilitetsbørn er normalt begavede</a></p><p>
»De allerfleste ville meget hellere have en far til det barn, de skal have. 
Men måske har de været i et forhold, hvor manden ikke ville have børn, eller 
også er et længerevarende forhold gået i stykker, og kvinderne kan ikke nå 
at finde en ny mand, inden deres biologiske ur lukker«, siger Karin Erb. 
</p><p>
Fremtidsforsker Birthe Linddal giver undersøgelsen og Karin Erb ret i, at 
kvinderne stadig drømmer om kernefamilien. 
</p><p>
Hun er sociolog, historiker, debattør og fremtidsforsker med speciale inden 
for fremtidens familiestrukturer og singlekultur. 
</p><p>
Hun mener ikke, at kernefamilien er på vej ud som idealet. 
</p><p>
»Men realiteterne er, at vi opdrages til at være individualister, og at 
samfundet i stigende grad prioriterer individet før familier og fællesskab«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1929230/fertilitetsturister-stroemmer-til-danmark/">Fertilitetsturister strømmer 
til Danmark</a></p><p>
Familien har altså svære betingelser. 
</p><p class=" bl-elem">
»Derfor vil flere og flere vælge at skabe familie med sig selv, selv om det 
egentlig ikke er det, de ønsker«, siger Birthe Linddal, der spår, at om 10 
år vil 2-5 procent af en fødselsårgang kun have en mor. 
</p>	
</div>

</div></body></html>
