---
layout:     post
title: 	    "Trods småkagekonflikt: DIF udtager badmintonduo"
post_author:	    
post_date:	    Mon, 04 May 2015 13:47:43 +0200
post_site:	    politiken.dk 
post_link:	    http://politiken.dk/sport/ECE2654177/trods-smaakagekonflikt-dif-udtager-badmintonduo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Danmarks Idrætsforbund (DIF) har udtaget badmintonspillerne Carsten Mogensen og Mathias Boe til European Games i juni.</p><p>Det sker på trods af, at de to spillere står midt i en konflikt med Badminton Danmark, der har smidt spillerne af landsholdet som følge af den såkaldte småkagekonflikt.</p><p>Konflikten, som Boe og Mogensen er en del af, handler om, at fem badmintonprofiler er kommet i klemme, efter badmintonforbundet har indgået en sponsoraftale med småkageproducenten Danisa.</p><p>De fem spillere - Christinna Pedersen, Kamilla Rytter Juhl, Joachim Fischer, Mathias Boe og Carsten Mogensen- har alle individuelle sponsoraftaler med det konkurrerende firma, Kjeldsen Cookies.</p><p>Der er opstået problemer, fordi spillerne har skrevet under på, at de ikke må reklamere for en konkurrent, og det er, hvad forbundet kræver, hvis spillerne skal være en del af landsholdet.</p><p>De fem spillere er droppet til det forestående Sudirman Cup af Badminton Danmark, men nu skal Boe og Mogensen altså med til Baku - udtaget af DIF.</p><p class=" bl-elem">DIF offentliggjorde mandag navnene på de 63 atleter, der skal repræsentere Danmark til European Games i Baku - en debut på et europæisk for-OL - året før legene i Rio.</p>	
</div>

</div></body></html>
