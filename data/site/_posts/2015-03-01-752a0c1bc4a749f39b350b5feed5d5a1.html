---
layout:     post
title: 	    "Ekspert: Aarhus går nye veje med indespærring af 15-årig"
post_author:	    
post_date:	    Sun, 01 Mar 2015 14:12:06 +0100
post_site:	    politiken.dk 
post_link:	    http://politiken.dk/indland/samfund/ECE2568604/ekspert-aarhus-gaar-nye-veje-med-indespaerring-af-15-aarig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»At man har valgt at anbringe ham direkte på en sikret institution er meget 
usædvanligt. Det må uvægerligt blive opfattet som en straf på forhånd«. 
</p><p>
Det siger videnskabelig assistent ved Aalborg Universitet Hanne Hartoft, der 
snart afleverer en ph.d-afhandling om magtanvendelse overfor børn og unge 
som reaktion på en tvangsfjernelse i Aarhus Kommune. Det drejer sig om en 
15-årig dreng, der er blevet placeret på en sikret institution efter 
mistanke om, at hans far radikaliserer ham i en grad, så han kan finde på at 
melde sig som hellig kriger i Syrien. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2568386/dreng-tvangsfjernet-af-frygt-for-radikalisering/">Dreng tvangsfjernet af frygt for 
radikalisering</a></p><p>
Nu er drengen placeret bag lås og slå, for en sikret institution har samme 
foranstaltninger som et arresthus forstået sådan, at yderdøre og vinduer er 
permanent låst. 
</p><p>
Udgangspunktet ved tvangsfjernelser er normalt, at myndighederne skal 
undersøge muligheden for, om barnet kan komme i en plejefamilie. Derfor er 
sagen som beskrevet i Jyllands-Posten bemærkelsesværdig. 
</p><p>
»En sikret institution plejer ikke at være et førstevalg. Det kræver, at det 
er absolut nødvendigt, og man skal have udtømt alle andre muligheder først. 
Man skal være sikker på, at det er det eneste rigtige. Når man tvangsfjerner 
nogen, er udgangspunktet altid, at man skal undersøge, om barnet kan komme i 
en plejefamilie. Det er en pligt«, siger Hanne Hartoft. 
</p><h3>
Nyt territorium afprøves 
</h3><p>
Men selve sagen er også usædvanlig, påpeger eksperten. At fjerne et barn fra 
forældrene af frygt for radikalisering er ny praksis. 
</p><p>
»Det er nyt land, man betræder her, og det kommer ikke bag på mig, at man 
afprøver det. Jeg kan godt følge tanken bag: Hvis barnet er i færd med at 
blive opdraget, så barnet ikke kan begå sig i samfundet som voksen, så får 
barnet jo ikke den opvækst, som det har krav på«. 
</p><p>
Anbringelsen bliver nu afprøvet ved domstolene. Faderen har anket Aarhus 
Kommunes tvangsfjernelse af sønnen til Ankestyrelsen. Styrelsen har givet 
Aarhus Kommune medhold, og nu vil faren anke den afgørelse til Landsretten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2568242/kroniken-saadan-var-min-vej-ind-og-ud-af-radikalisering/">Kroniken: Sådan var min vej 
ind og ud af radikalisering</a></p><h3>
Særlige omstændigheder 
</h3><p>
Normalt bliver sikrede institutioner brugt som surrogat for varetægtsfængsling 
af unge, men der er også afdelinger til udadreagerende unge og afdelinger 
til dem, der har psykiske problemer. 
</p><p>
Men ifølge Jyllands-Postens artikel er den 15-årige dreng uden for disse 
kategorier, hvilket ifølge Hanne Hartoft må betyde, at der er helt særlige 
omstændigheder i sagen. 
</p><div class="art-fakta article-box">
<h4 class="">
Aarhus-modellen</h4>
<div class="fakta-body" data-buildingblock="embedded_factboxlink">
<ul><li>Aarhus-modellen, der hedder 'Forebyggelse af radikalisering og diskrimination i 
Aarhus' begyndte i 2007.</li><li>Formålet er at forebygge politisk og religiøs radikalisering af unge 
og sørge for, at folk føler sig godt tilpas og er trygge.</li><li class=" bl-elem">Projektet er et samarbejde mellem Aarhus Kommune (Socialforvaltningen og Børn 
og Unge) og Østjyllands Politi.</li></ul><p class=" bl-elem"><i class=" bl-elem">Kilder: Aarhus Kommune </i></p>
</div>
</div><p>
»Det virker meget paradoksalt, at man har valgt at gå direkte til en sikret 
institution. Det indikerer, at man har nogle oplysninger, som ikke er kommet 
frem. Man har også valgt at holde det hemmeligt, hvor han er anbragt. Det er 
ikke almindeligt. Man må sidde inde med meget markante oplysninger – såsom 
at barnet vil blive forsøgt kidnappet«. </p><h3>
Naturligt skridt 
</h3><p>
Rådmand i Aarhus Kommune Thomas Medom (SF) vil ikke udtale sig om den konkrete 
sag, men understreger, at Aarhus Kommune helst vil fange en radikalisering 
tidligere i forløbet, så man ikke må ud i placering på sikret institution. 
</p><p>
»Når man bruger sikrede institiutioner, sker det af pædagogiske hensyn eller 
ud fra behov om afskærmning. Men det er klart, at man ikke skal være på en 
lukket institution i længere tid, hvis man ikke er dømt for noget, og det 
her er sidste skridt i vores forebyggelse af radikalisering«. 
</p><p>
Thomas Medom har ikke kendskab til andre eksempler fra Aarhus Kommune, hvor 
unge i fare for radikalisering er blevet placeret på sikrede institutioner. 
</p><p class=" bl-elem">
»Der har været 50 sager eller forløb om unge på vej til radikalisering, og de 
andre har været længere ned på konfliktstigen - på nær én, som vi har 
overdraget til efterretningstjenesten. For os gælder det om at sætte ind så 
tidligt som muligt. Men tvangsfjernelse kan blive et naturligt redskab at 
bruge. Det er dog meget sjældent med radikalisering inden for familien. Det 
sker oftest i andre miljøer, mens familierne som regel er i chok, når de får 
viden om det«. 
</p>	
</div>
</div></body></html>
