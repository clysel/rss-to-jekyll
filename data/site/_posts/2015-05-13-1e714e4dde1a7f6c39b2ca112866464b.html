---
layout:     post
title: 	    "Geert Wilders vil tale om ytringsfrihed og islam på Folkemødet"
post_author:	    
post_date:	    Wed, 13 May 2015 21:22:14 +0200
post_site:	    politiken.dk 
post_link:	    http://politiken.dk/indland/politik/ECE2668935/geert-wilders-vil-tale-om-ytringsfrihed-og-islam-paa-folkemoedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den kontroversielle hollandske islamkritiker, Geert Wilders, bekræfter nu for 
første gang selv, at han kommer til Folkemødet på Bornholm, skriver <a href="http://jyllands-posten.dk/indland/ECE7704562/Wilders-bekr%C3%A6fter-sin-deltagelse-i-folkem%C3%B8de/" target="_blank">Jyllands-Posten</a>. </p><p>
Geert Wilders er inviteret af Trykkefrihedsselskabet og har altså valgt at 
sige ja til invitationen. 
</p><p>
Han varsler på forhånd, at han vil holde en stærkt islamkritisk tale for 
danskerne i Allinge, og det kan betyde store udfordringer for dansk politi, 
da Geert Wilders blandt andet står på al-Qaedas dødsliste. 
</p><p><b class="ext-link">DEBAT</b><a class="embeddedlink" href="http://politiken.dk/debat/profiler/mrutyuanjai_mishra/ECE2665981/geert-wilders-er-ved-at-undergrave-hele-folkemoedets-koncept/">Geert Wilders er ved at undergrave hele 
Folkemødets koncept</a></p><p>
»Jeg kommer. Vi har ikke sådan et folkemøde i Holland. Det er en god ide med 
et møde, hvor alle politiske partier deltager, og jeg har derfor sagt ja til 
invitationen og kommer for at tale om ytringsfrihed og islam«, siger Geert 
Wilders i et interview med Jyllands-Posten. 
</p><h3>
Forstår godt folk er bange 
</h3><p>
Selvom det blot er 11 dage siden, der var et skudattentat mod en 
Muhammed-udstilling i Texas, hvor Wilders deltog, afskrækker det heller 
Wilders fra at deltage. 
</p><p><b class="ext-link">ATTENTAT</b><a class="embeddedlink" href="http://politiken.dk/udland/int_usa/ECE2656485/i-texas-leder-de-efter-forbindelsen-mellem-skudangreb-og-islamisk-stat/">I Texas leder de efter forbindelsen 
mellem skudangreb og Islamisk Stat</a></p><p>
»Jeg håber ikke, at der kommer et angreb på Bornholm, og at der vil være 
tilstrækkelig sikkerhed. Jeg har ingen intentioner om at bringe problemer 
med mig nogen steder i verden, og slet ikke til mine venner i Danmark«, 
siger Geert Wilders og tilføjer: 
</p><p>
»Jeg forstår godt dem, som er bange. Men hvis man aflyser, så jeg ikke kan 
tale på Bornholm, vil det være en sejr til dem, som bruger vold«, siger han 
til avisen. 
</p><p class=" bl-elem">
Flere danske politikeres har udmeldt, at de vil boykotte folkemødet på grund 
af islamkritikerens deltagelse. 
</p>	
</div>

</div></body></html>
