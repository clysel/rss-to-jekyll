---
layout:     post
title: 	    " Plastik i havet tager livet af fugle, fisk og skildpadder"
post_author:	    
post_date:	    Thu, 26 Mar 2015 22:37:48 +0100
post_site:	    politiken.dk 
post_link:	    http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Plastik i havet</p>
<div class="fakta-body" data-buildingblock="embedded_factboxlink">
<p><b>Af de 280 </b>millioner tons plastik, der årligt produceres på verdensplan, 
ender skønsvis 8 millioner tons i verdenshavene.
</p><p><b>Blandt de </b>havlevende dyr, der alvorligt trues af plastik i havet, er 
flere i forvejen stærkt udryddelsestruede arter. Det gælder blandt andet:
</p><ul><li>Læderskildpadden, der lever på koralrev</li><li>Kemps Ridleyskildpadde</li><li class=" bl-elem">Hawaiian monk Seal.</li></ul><p class=" bl-elem">
Kilde: Marine Biology &amp; Ecology Research Centre, Plymouth University
</p>
</div>
</div><p>
En albatros, der døde af at spise små hårde plastikstykker i den tro, at det 
var føde. 
</p><p>
En havskildpadde, der blev kvalt i et stykke reb fra et fiskenet eller slugte 
et stort stykke plastik fra en indkøbspose, fordi den antog, at det var en 
vandmand. 
</p><p>
Fund af den art er hverdagsepisoder for de feltbiologer, der studerer 
konsekvenserne af forskellige former for plastikforurening af verdenshavene. 
</p><p>
Man regner med, at 80 procent af den plastik, der cirkulerer i verdenshavene, 
kommer fra land. Altså er smidt i havet eller havner der via kloaksystemer. 
</p><p>
De sidste 20 procent stammer med omtrent lige store andele fra fiskeriet i 
form af reb og rester fra iturevne fiskegarn samt fra skibe, der smider 
plastikmateriale i havet. På den nordlige halvkugle er problemet med 
plastik, der smides i havet fra land, dog mindre end på den sydlige 
halvkugle. 
</p><p>
Både fugle, hvaler, skildpadder, fisk og andre levende organismer i havet 
lider under plastikforureningen. Og hvor stor denne belastning er – og nogle 
af de konsekvenser, plastikforureningen af verdenshavene medfører – 
behandles i en ny videnskabelig rapport i tidsskriftet Marine Pollution 
Bulletin. 
</p><p>
Rapporten er udarbejdet af to marinbiologer ved det britiske Plymouth 
University, Sarah Gall og Richard Thompson. De har gennemgået 340 
videnskabelige studier af plastikforureningens konsekvenser for 693 arter, 
der lever i eller ved verdenshavene. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2455300/stillehavets-temperatur-slaar-varmerekord/">Stillehavets temperatur slår 
varmerekord</a></p><p>
På verdensplan produceres der nu årligt 280 millioner tons plastik – 
sammenlignet med årligt omkring 5 millioner tons på årsbasis i 1960’erne. 
Hvor meget af det, der ender i verdenshavene, er uvist – men det 
videnskabelige tidsskrift Science anslår, at tallet er omkring 8 millioner 
tons, og siger samtidig, at det er kraftigt på vej opad. 
</p><p>
»Det skaber problemer for mange arter. Nogle af de arter, der påvirkes, er i 
forvejen så pressede, at de er i fare for at blive udryddet og er på 
International Union for Conservation of Natures såkaldte rødlister«, siger 
Richard Thompson. 
</p><p>
En af de mest umiddelbare metoder til at undersøge konsekvenserne af denne 
plastikforurening er at obducere dødfundne fugle, havpattedyr, skildpadder 
og fisk. Og ved gennemgangen af de mange videnskabelige artikler – der også 
indeholder beskrivelser af fund af havlevende dyr, som er blevet slået ihjel 
af plastik – har de to britiske marinbiologer kunnet se, at omkring 60 
procent af alle havfugle og havpattedyr i dag påvirkes negativt af 
plastikken i havene. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/viden_d_dfugl3_924161y.jpg" alt="" border="0"/></span></p><h3>
Langsom nedbrydning 
</h3><p>
Tallet er meget lavere for fisk – men det er til dels et mørketal, fordi der 
findes over 16.000 forskellige arter saltvandsfisk, hvor kun et fåtal er 
undersøgt i denne sammenhæng. Endelig er der de 7 forskellige arter 
havskildpadder, og her viser eksempler fra den nyere videnskabelige 
litteratur, at alle arter påvirkes af plastik i havmiljøet. 
</p><p>
En af årsagerne til den udbredte anvendelse af plastik er, at materialet er 
både holdbart og formbart. Og når man taler om holdbarhed, betyder det 
blandt andet, at plastik ikke umiddelbart forgår, det nedbrydes kun langsomt 
af uv-lys fra solen, af varme og af mekanisk påvirkning. Derfor vil den 
plastik, der ender i havet, være i vandmiljøet i meget lang tid. 
</p><p><b class="ext-link">LÆS OGSÅ </b><a class="embeddedlink">Millioner tons plastik 
forsvinder i havet </a></p><p>
Når fugle, fisk eller havskildpadder sluger plastik, er det dybest set, fordi 
de lader sig narre, siger Jan van Franeker, der er zoolog og forsker i marin 
plastikforurening ved universitetet i Wageningen i Holland: 
</p><div class="art-quote article-box">
<p class="quote"/>
<blockquote>
<p class="quote-txt">
Når vi ser på havfugle, har for eksempel 95 procent af mallemukkerne i 
Nordsøen bittesmå plastikrester i maven 
</p>
<p class="sender">
</p><p class=" bl-elem">Jan van Franeker, zoolog</p> 

</blockquote>
</div><p>
»Det er den samme reaktion man se, når en fisk napper lystfiskerens metalblink 
i den tro, at det er føde«.</p><p>
Forekomsten af plastik har nu nået et sådant omfang, at det i relation til 
havenes dyreliv udgør et meget alvorligt problem, siger han: »Når vi ser på 
havfugle, har for eksempel 95 procent af mallemukkerne i Nordsøen bittesmå 
plastikrester i maven«. 
</p><p>
Disse små plastikstykker – såkaldt mikroplastik – kan i alvorlig grad 
forstyrre fuglenes fordøjelsessystem. 
</p><p>
Hertil kommer, at plastik indeholder kemiske forbindelser, der over tid bliver 
sat fri, i takt med at plastikken nedbrydes. 
</p><p>
»I hvilken udstrækning disse kemikalier skader de havlevende dyr og deres 
afkom, kan vi endnu ikke sige med sikkerhed. Men vi ved fra 
laboratorieforsøg, at plastik, der optages i organismer, som lever i 
saltvand, kan videregive kemikalier«, siger marinbiolog Richard Thompson fra 
Plymouth University. 
</p><p>
Blandt de havdyr, der påvirkes af plastik, er også hvalerne. 
</p><p><b class="ext-link">LÆS OGSÅ </b><a class="embeddedlink">Golfstrømmen er blevet 
langsommere</a></p><p>
En amerikansk biolog, Michelle Sigler fra Miami University, kiggede på denne 
problematik i en rapport om plastik i verdenshavene, som hun offentliggjorde 
sidste år. Og rapporten fortæller om adskillige tilfælde, hvor hvaler enten 
er blevet set svømmende med en hale af fiskenet eller sågar en bøje efter 
sig – eller er fundet døde, fordi de har spist fiskenet eller er blevet 
kvalt i det. 
</p><p>
Hvor hårdt hvalerne er påvirket af denne plastikforurening, ved man ikke. Og 
det er svært at undersøge, skriver Michelle Sigler: 
</p><p>
»Hvalerne lever typisk et godt stykke vej væk fra kysten, så hvis plastik er 
årsag til, at en hval dør, vil dyret derfor med stor sandsynlighed synke ned 
på bunden af havet«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2475933/naevn-nej-til-muslinger-og-tang-som-forureningsfilter/">Nævn: Nej til muslinger og 
tang som forureningsfilter</a></p><p>
At hvaler, som har et meget avanceret system til ekkolokalisering, ligefrem 
skulle spise plastik i den tro, at det er mad, er imidlertid ikke videre 
sandsynligt, pointerer hun: 
</p><p>
»Forklaringen er snarere, at plastikstykkerne ryger ned sammen med det bytte, 
de i øvrigt er i færd med at indtage«. 
</p><p>
Rapporten fra University of Miami nævner adskillige fund af hvaler, der har 
lidt plastikdøden, heriblandt to kaskelothvaler, der i 2010 blev fundet ved 
kysten i det nordlige Californien. 
</p><p>
Hvalerne havde fået ødelagt deres fordøjelsessystem ved at sluge store mængder 
plastikreb fra fiskeredskaber. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Viden_sule1_foto_Kr_924020y.jpg" alt="" border="0"/></span></p><h3>
Plastik må nytænkes 
</h3><p>
Når man søger at kortlægge plastikforureningen i verdenshavene, står man også 
med det problem, at påvirkningen af lavere organismer i havets fødekæde – 
eksempelvis orme – slet ikke er kortlagt i detaljer. Hertil kommer, at 
plastikproblematikken generelt mangler at blive undersøgt nærmere i store 
havområder i Asien, ud for Afrikas kyster og i polarområderne, understreger 
Sarah Gall og Richard Thompson i deres rapport fra Plymouth University. 
</p><p>
»Plastik er et meget nyttigt materiale, og ingen er i tvivl om, at det er 
kommet for at blive«, siger Richard Thompson: 
</p><p>
»Jeg er i løbende dialog med plastindustrien, hvor der faktisk er stor 
opmærksomhed på plastikforureningen af verdenshavene. Skal man gøre noget 
ved problemet, handler det om at designe plastikprodukter ud fra en 
livscyklusbetragtning, som det allerede sker i forbindelse med visse typer 
plastikflasker, der indsamles og genbruges«. 
</p><p>
Jan van Freneker fra universitetet i Wageningen er helt på linje med denne 
betragtning. 
</p><p class=" bl-elem">
»Problemet er ikke, at der mangler opmærksomhed på de problemer, plastik 
skaber i verdenshavene. Men der mangler handling og lovgivning«, siger Jan 
van Freneker. 
</p>	
</div>
</div></body></html>
