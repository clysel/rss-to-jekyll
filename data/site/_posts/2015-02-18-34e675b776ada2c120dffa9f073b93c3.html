---
layout:     post
title: 	    "USA tror fortsat på våbenhvilen i Ukraine"
post_author:	    
post_date:	    Wed, 18 Feb 2015 23:53:49 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2553277/usa-tror-fortsat-paa-vaabenhvilen-i-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Den fortsatte vold i Ukraine skaber dyb bekymring i det amerikanske 
udenrigsministerium - men man mener alligevel ikke, at våbenhvilen er »død«.
</p><p>
Det Hvide Hus oplyser samtidig, at lederne af Tyskland, Frankrig, Ukraine og 
Rusland skal drøfte implementeringen af våbenhvileaftalen i en 
telefonkonference sent onsdag.
</p><p>
USA's udenrigsminister, John Kerry, opfordrer sin russiske modpart, Sergej 
Lavrov, til at stoppe den separatistiske vold og respektere den skrøbelige 
våbenhvile.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2553030/eu-fordoemmer-angreb-i-ukraine-men-straffer-ikke-rusland/">EU fordømmer angreb i Ukraine, 
men straffer ikke Rusland</a></p><p>
En talsmand for Det Hvide Hus, Josh Earnest, siger, at det står klart, at 
Moskva og de russisk-støttede separatister ikke har levet op til aftalens 
betingelser.
</p><p>
»Dermed er de i øget fare for, at det kan blive dyrere for dem«, siger 
talsmanden.
</p><h3>
Nødvendigt at give våbenhvile tid
</h3><p>
USA understreger, at det er nødvendigt at give våbenhvileaftalen tid.
</p><p>
Ukraines præsident, Petro Porosjenko, opfordrer til, at der indsættes en 
fredsbevarende styrke under FN's flag, så våbenhvilen i det østlige Ukraine 
bliver overvåget.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2552951/22-draebt-og-150-saaret-under-kampe-i-ukrainsk-by/">22 dræbt og 150 såret under 
kampe i ukrainsk by</a></p><p>
Porosjenko siger, at han tidligere har fremlagt dette forslag ved 
forhandlinger med forbundskansler Angela Merkel, præsindet François Hollande 
og præsident Vladimir Putin.
</p><p>
Voldsomme kampe har i de seneste dage raset i og omkring trafikknudepunktet 
Debaltseve, der ligger mellem byerne Donetsk og Lugansk i Østukraine. 
Prorussiske separatister har indtaget langt størstedelen af byen på trods af 
sidste uges våbenhvileaftale, der trådte i kraft natten til søndag.
</p><p>
Ifølge generalstaben i Kijev er der i de seneste døgn dræbt 22 ukrainske 
soldater, mens 150 er blevet såret.
</p><p class=" bl-elem">
Porosjenko og Vesten siger, at oprørernes angreb er forstærket med russisk 
artilleri, kampvogne og soldater. Men det afvises i Moskva.
</p>	
</div>
</div></body></html>
