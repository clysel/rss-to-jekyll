---
layout:     post
title: 	    "Yahya Hassan går ind i politik - stiller op for Nationalpartiet"
post_author:	    
post_date:	    Tue, 07 Apr 2015 07:07:06 +0200
post_site:	    politiken.dk 
post_link:	    http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00926/Yahya_Hassan_926229w.jpg" alt="Foto: EHRBAHN JACOB"/></div>
<p class="caption ">
<span class="f-img-caption">Foto:</span> EHRBAHN JACOB
</p>
</div>
<p>
Yahya Hassan går nu ind i politik. 
</p><p>
Den unge digter bliver kandidat for Nationalpartiet, der blev stiftet i 
november sidste år. 
</p><p>
»Jeg repræsenterer Nationalpartiet for at være med til at kunne forene de 
forskellige mennesker i vores samfund«, siger Yahya Hassan i en 
pressemeddelelse. 
</p><p>
Nationalpartiets formand, Kashif Ahmad, glæder sig over Yahya Hassans 
kandidatur. 
</p><p>
»Vi er glade og stolte over, at Yahya har valgt at stille op for os, og jeg 
glæder mig til vores videre samarbejde. Han er et ungt friskt pust til det 
politiske landskab i Danmark«, lyder det fra Kashif Ahmad. 
</p><p>
Nationalpartiet blev dannet i november af Kashif Ahmad og hans to brødre. 
Partiet ønsker at stille op til Folketinget. 
</p><h3>
Mangler stadig vælgererklæringer 
</h3><p>
Blandt Nationalpartiets mærkesager er en afskaffelse af 24-års-reglen, en 
afskaffelse af tilknytningskravet og flere varme hænder i sundhedsvæsnet. 
Ifølge partiets hjemmeside har det indtil videre modtaget omkring 15.000 
vælgererklæringer, hvoraf 8.560 er godkendt. 
</p><p>
Det kræver lidt flere end 20.000 vælgererklæringer at blive 
opstillingsberettiget til Folketinget. 
</p><p>
Yahya Hassan er efterhånden blevet et kendt ansigt i den danske offentlighed. 
Han har palæstinensiske rødder og brød igennem med sin omdiskuterede 
debutdigtsamling 'Yahya Hassan', som helt usædvanligt er solgt i over 
100.000 eksemplarer. 
</p><p>
Digtene handler om en opvækst med vold, svigt og kriminalitet. 
</p><p>
Senest har det dog ikke været hans digte, der har ført til opmærksomhed. 
</p><p>
Retten i Aarhus kendte i marts Hassan skyldig i at have slået en ung mand i 
forbindelse med en bytur i Aarhus i februar sidste år. 
</p><p>
Hassan har anket dommen til landsretten og kræver frifindelse. 
</p><p class=" bl-elem">
Nationalpartiet holder pressemøde klokken 14.
</p>	
</div>

</div></body></html>
