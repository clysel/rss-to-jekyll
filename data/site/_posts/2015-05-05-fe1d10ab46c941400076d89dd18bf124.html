---
layout:     post
title: 	    "Tredje koncert med genopstået orkester viser projektets udfordringer"
post_author:	    
post_date:	    Tue, 05 May 2015 13:21:29 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2655105/tredje-koncert-med-genopstaaet-orkester-viser-projektets-udfordringer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Lea Quortrup (sopran), Fanny Kempe (mezzo), Peter Lodahl (tenor) og Joel Kyhle 
(basbaryton) med Danmarks Underholdningsorkester og Voces Academy. Dir.: 
Adam Fischer. Konservatoriets Koncertsal. Søndag. 
</p></div>
</div><p>
Folkene bag Danmarks Underholdningsorkester vil sikkert gerne have sig frabedt 
alt for meget snak om, hvordan det går med at holde på kvaliteten og på 
folkene. Midt i forsøget på at sikre tilværelsen som privatdrevet orkester 
skal der ikke tales krise. 
</p><p>
Men det er ikke til at undgå, når det nu mildest talt ikke er en let opgave, 
de har sat sig for. 
</p><p>
Et er, at det er svært at holde på musikerne med løse ansættelser. Noget 
andet, at der er orkestre med langt bedre vilkår, som går efter præcis samme 
publikum. 
</p><p>
Det sidste så man søndag ved det frigjorte orkesters tredje koncert som privat 
initiativ. Hvor der tidligere har været udsolgt, var den øverste etage denne 
gang fri. Det var synd og lidt mærkeligt, for programmet var formentlig 
noget af det mest populære, der findes: Mozarts ’Requiem’ og liflig 
teatermusik af Schubert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2531783/publikum-gav-staaende-applaus-til-orkestret-der-ikke-findes/">Publikum gav stående applaus 
til orkestret, der ikke findes</a></p><p>
For at stille fuldt hold i dødsmessen havde orkestret allieret sig med en 
række assistenter fra københavnske orkestre, med en udvidet udgave af 
dirigenten Peter Hankes specialkor Voces – og så en purung kvartet af 
sangsolister. Eller næsten purung i hvert fald. Et sent afbud havde fået 
Peter Lodahl med i ensemblet af elever fra Operaakademiet. 
</p><p>
De gjorde det godt. De to unge kvinder, Lea Quortrup og Fanny Kempe, er 
sangere på spring til en rigtig karriere med fin teknik og masser af 
intensitet i stemmerne. Med idealer om klarhed og nænsom klangskønhed lagde 
alle solisterne sig smukt over det pågående orkester, der i vanlig stil 
spændte Mozarts musik ud mellem to poler. Mellem en næsten aggressiv 
position på jagt efter konklusioner og en nærmest stillestående 
eftertænksomhed med musikalske bevægelser på stedet som ren klang. Voces var 
som kor mere ujævnt, end man kender det. Men de havde ingen problemer med at 
finde den dramatiske attitude frem og skabe voluminøse billeder af både 
klage og lovprisning. 
</p><h3>
Platform for unge talenter 
</h3><p>
Det virkede helt logisk at lade unge folk komme til. Det kunne være en oplagt 
vej for orkestret at fokusere på vækstlaget og skabe en platform, hvor de 
unge talenter kan få en professionel ramme at indlede karrieren i. Det er 
der også en mere realistisk økonomi i – end i en håbløs konkurrence med 
statsstøttede orkestre. 
</p><p>
Adam Fischer dirigerede som vanligt musikken med et højt, højt energiniveau, 
hvor de støt pulserende fraser blev monteret med heftige trykstreger på 
overraskende steder. Han virker som en helt nødvendig ambassadør, hvis 
projektet skal lykkes. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2519226/underholdningsorkestret-genopstaar-uden-for-dr/">UnderholdningsOrkestret 
genopstår uden for DR</a></p><p>
Orkestret indledte med Schuberts fintmærkende teatermusik til stykket 
’Rosamunda’. Tre satser som klassisk Fischer-klassik, om man så kan sige. 
Først smældende og huggende med konstante udvidelser og sammentrækninger i 
lydbilledet som store åndedrag. Derefter sødmefuldt og charmerende med 
undertoner af mørke – og sidst en tilforladelig jagt bygget op som et drama 
i tiltagende alvor. Afvekslende og malerisk som rigtig teatermusik. 
</p><p>
Alt sammen afleveret tørt med kort aftræk. 
</p><p class=" bl-elem">
Her som i Mozarts ’Requiem’ kunne man godt savne lidt mere hjælp til klangen 
fra koncertrummet. Det var stærkt at mærke Fischers pågående stil, der 
konstant jagtede enden på fraserne. Men det var ikke en koncert, hvor man 
oplevede Mozarts og Schuberts musik stå helt klart i regulær skønhed i 
rummet. Dertil var der simpelthen for meget blus på. 
</p>	
</div>

</div></body></html>
