---
layout:     post
title: 	    "Minister: Kritik af Skat er helt i orden"
post_author:	    
post_date:	    Wed, 22 Apr 2015 21:28:19 +0200
post_site:	    politiken.dk 
post_link:	    http://politiken.dk/oekonomi/ECE2638962/minister-kritik-af-skat-er-helt-i-orden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er helt i orden, at Folketingets skatteudvalg i dag udtalte bred politisk 
kritik af Skat i den såkaldte skattely-sag, mener skatteminister Benny 
Engelbrecht (S)
</p><p>
»Jeg har selv tidligere kritiseret Skat i denne sag, og derfor deler jeg 
fuldstændig kritikken fra Skatteudvalget. Den er helt på sin plads«.
</p><p>
»Derfor har jeg også indskærpet over for Skat, at der skal være fuldstændig 
styr på, hvordan man håndterer lignende sager fremover«, siger han i en 
kommentar til Ritzau.
</p><p><b class="ext-link">LÆS ARTIKEL </b><a class="embeddedlink" href="http://politiken.dk/fasttrack/ECE2638770/skatteminister-faar-naese-i-laekagesag/">Skatteminister får næse i 
lækagesag</a></p><p>
Skattely-sagen drejer sig om, at Skatteministeriet i 2010 blev tilbudt 
oplysninger om flere end 300 danske skattely i Schweiz, men undlod at 
reagere på dem.
</p><p>
De hemmelige bankkonti befandt sig i storbanken HSBC.
</p><p>
Benny Engelbrecht siger, at meget er strammet op i Skat, så der ikke sker 
noget lignende igen.
</p><p>
»I dag har Skat langt flere værktøjer til at dæmme op for skattely, og vi har 
fra regeringens side tilført flere ressourcer, senest i finansloven«.
</p><p>
»Derfor er jeg fortrøstningsfuld i forhold til, at Skat i dag er langt bedre 
rustet på området«, siger Benny Engelbrecht.
</p><p class=" bl-elem">
Enhedslisten er dog fortsat ikke tilfreds med den foreliggende redegørelse og 
vil som tidligere bebudet have foretaget en uvildig advokatundersøgelse af, 
hvad der præcis foregik i Skat tilbage i 2010, da tilbuddet om at købe de 
schweiziske oplysninger indløb.
</p>	
</div>

</div></body></html>
