---
layout:     post
title: 	    "Forældrepar kendt skyldige i 20 års vold og vanrøgt"
post_author:	    
post_date:	    Thu, 26 Mar 2015 19:08:03 +0100
post_site:	    politiken.dk 
post_link:	    http://politiken.dk/indland/ECE2605701/foraeldrepar-kendt-skyldige-i-20-aars-vold-og-vanroegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En sag om vanrøgt af seks børn i en by i Horsens-omårdet er endt med 
fængselsstraffe til begge forældre. 
</p><p>
Det 51-årige forældrepar er i retten i Horsens blevet kendt skyldige i vold, 
vanrøgt og mishandling af fem af deres seks børn. Moderen er idømt ni 
måneders fængsel, hvoraf tre skal afsones, og faderen, der også er kendt 
skyldig i at have haft samleje med sin ældste datter, der dengang var 13 år, 
er idømt to og et halvt års fængsel. 
</p><p>
Børnene er i dag mellem 11 og 26 år, og det var kun den yngste søn, der ikke 
var til stedet, da dommen blev afsagt. 
</p><p>
Nogle af børnene reagerede på dommen med »langvarige grådanfald«, ifølge TV 
SYDs reporter, der overværede domsafsigelsen. Det er nemlig ikke alle 
familiens børn, der er enige i anklagerne om vold og vanrøgt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2605596/par-doemt-for-at-mishandle-deres-boern-gennem-to-aartier/">Par dømt for at mishandle 
deres børn gennem to årtier</a></p><p>
Det er to døtre på henholdsvis 18 og 24 år, der har meldt deres forældre til 
politiet og fortalt om en opvækst med vold og seksuelle overgreb. 
Overgrebene har stået på i 23 år, fra 1989 til anmeldelsen i foråret 2012. 
</p><p>
Forældrene har under hele retssagen nægtet sig skyldige og bliver støttet af 
deres fire øvrige børn, der i modsætning til søstrene har fortalt om en 
kærlig og tryg opvækst uden vold. 
</p><p>
I løbet af i alt otte retsdage er mere end 30 vidner blevet afhørt, og en enig 
domsmandsret har valgt at lytte til de to søstre og en række vidner, der 
støtter deres forklaring. 
</p><h3>
Tvangsfodring og indespærring 
</h3><p>
Blandt andre endnu et søsterpar, der er beslægtede med familien. De gik selv 
til politiet, da de hørte om sagen for at fortælle om deres oplevelser i 
familiens hjem. 
</p><p>
Søstrene har ikke haft kontakt til familien siden 2001, men som børn besøgte 
de familien til fødselsdage og andre arrangementer og holdt ferie hos dem. 
Under retssagen kunne det ene vidne fortælle, at hun havde set den ældste 
datter blive tvangsfodret af sin mor, da datteren kun var mellem fire og 
seks år gammel. 
</p><p>
Vidnet fortalte også om mange skænderier i hjemmet og om børn, der virkede til 
at være bange for deres forældre. 
</p><p>
Denne påstand blev støttet af det andet vidne, der havde oplevet at blive låst 
inde i et lille rum sammen med den ældste datter i familien, da hun engang 
besøgte dem. De to var også af moderen blevet tvunget til at stikke deres 
hænder ned i brændenælder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2571842/tiltale-par-mishandlede-seks-boern-gennem-23-aar/">Tiltale: Par mishandlede seks 
børn gennem 23 år</a></p><p>
Anklager for Sydøstjyllands Politi, Dorthe Laursen, er tilfreds med dommen. 
</p><p>
»Det er en meget trist sag, som har påvirket en hel familie og deres 
omgivelser i meget lang tid. Jeg er tilfreds med, at retten nu har fundet de 
tiltalte skyldige i det omfang, de har, og ikke mindst at sagen nu har fået 
sin afslutning«, sagde anklager Dorthe Laursen til <a href="http://hsfo.dk/article/20150326/ARTIKLER/150329454" target="_blank">Horsens 
Folkeblad</a> efter dommen. 
</p><p class=" bl-elem">
Siden politiet modtog anmeldelsen om vold i familien, er fire af de seks børn 
blevet tvangsfjernet af Horsens Kommune. I løbet af efteråret 2012 blev tre 
af børnene hjemgivet, mens et fjerde barn blev anbragt i plejefamilie. 
</p>	
</div>
</div></body></html>
