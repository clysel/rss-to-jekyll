---
layout:     post
title: 	    "Fastlåst: DBU venter på spillerne, men taler ikke med Spillerforeningen"
post_author:	    
post_date:	    Mon, 02 Mar 2015 12:03:03 +0100
post_site:	    politiken.dk 
post_link:	    http://politiken.dk/sport/fodbold/ECE2569898/fastlaast-dbu-venter-paa-spillerne-men-taler-ikke-med-spillerforeningen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis man tror, at Spillerforeningen og Dansk Boldspil-Union (DBU) forhandler 
på højtryk mandag for at få løst den verserende konflikt mellem DBU og 
landsholdsspillerne inden fristens udløb ved midnat, så tager man fejl. 
</p><p>
Der er ingen planlagte møder mellem fodboldunionen og Spillerforeningen, der 
repræsenterer spillerne. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2562971/dbu-boss-finder-konflikt-med-spillerne-beklagelig/">DBU-boss finder konflikt med 
spillerne beklagelig</a></p><p>
»Der er ingen forhandlinger i dag. Jeg ved ikke, hvem der har skabt den 
misforståelse«, siger DBU's kommunikationschef, Jakob Høyer. 
</p><p>
»Der er en deadline for 40-60 spillere i bruttotruppen, der skal melde tilbage 
senest i dag, og det afventer vi«, siger han. 
</p><h3>
DBU venter på spillerne, mens Spillerforeningen venter på DBU 
</h3><p><i class=" bl-elem">Så Spillerforeningen og DBU taler ikke sammen i dag? </i></p><p>
»Nej«. 
</p><p>
Spillerforeningen meldte ellers følgende ud torsdag, efter at et møde med DBU 
var sluttet hurtigt og uden resultat: 
</p><p>
»DBU meddelte, at de ville vende tilbage til os mandag efter deres 
repræsentantskabsmøde lørdag«. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2568173/dbu-dribler-uden-om-landsholdskonflikten/">DBU dribler uden om 
landsholdskonflikten</a></p><p>
Jakob Høyer pointerer, at DBU ikke afventer en tilbagemelding fra 
Spillerforeningen, men derimod fra de enkelte spillere. 
</p><h3>
Fastlåst situation med frist ved midnat 
</h3><p>
De skal gøre op med sig selv, om de ønsker at stå til rådighed for landsholdet 
på en ny aftale, som blandt andet forringer deres indtjening i 
landsholdsregi med 17 procent. 
</p><p>
I modsat fald vil DBU se bort fra dem i første halvdel af 2015, herunder 
EM-kvalifikationskampen 13. juni mod Serbien i København. 
</p><p>
Fristen udløber ved midnat. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2567482/aarets-fodboldspiller-boykottede-show-hvor-han-blev-fejret/">Årets fodboldspiller 
boykottede show, hvor han blev fejret</a></p><p>
»Når den er overstået ved midnatstid, så gør vi op, hvad næste skridt er«, 
siger Jakob Høyer. 
</p><p>
Spillerne på A-landsholdet, U21-landsholdet og kvindelandsholdet holder fast 
i, at Spillerforeningen skal repræsentere dem i forhandlinger, der også 
omfatter DBU's brug af de enkelte spillere ved landsholdssamlinger i 
kommercielt øjemed. 
</p><p class=" bl-elem">
DBU vil gerne forhandle med Spillerforeningen, men DBU ønsker en underskrift 
fra hver enkelt spiller. 
</p>	
</div>
</div></body></html>
