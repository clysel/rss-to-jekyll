---
layout:     post
title: 	    "Ninja-Morten: Jeg har fået en tryghed i min træning, som jeg ikke havde før"
post_author:	    
post_date:	    Sun, 22 Mar 2015 15:22:51 +0100
post_site:	    politiken.dk 
post_link:	    http://politiken.dk/motion/fitness/ECE2584850/ninja-morten-jeg-har-faaet-en-tryghed-i-min-traening-som-jeg-ikke-havde-foer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Morten Stig Larsen balancerer på et ben på det sorte gummigulv. Han roterer 
eksposivt i hoften. Smadrer foden i den sorte pude, som makkeren holder, 
mens han fnyser gennem næsen og tandbeskytteren. Hurtigt svirper benet 
tilbage igen, så han står i balancen på en fod. 
</p><p>
»Switch«, råber coach Daniel Moore, så nu skal Morten holde puden, mens 
makkeren sparker igennem. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/ECE2554638/smertefuld-yoga-hitter---isaer-blandt-maend/">Smertefuld yoga hitter - især 
blandt mænd</a></p><p>
Den irsk/brititsk coach minder sine 24 ninjaaspiranter i sort tøj om, at man 
ikke skal lodse alt, hvad man kan. Men sparke så tilpas hårdt, at man rammer 
modstanderen, men stadig kan vende tilbage til balancen og bevare roen i en 
stresset situation, når verden bliver voldelig omkring en. 
</p><p>
For det er hele essensen i Krav Maga, et selvforsvarssystem udviklet i det 
israelske forsvar, og som hos Krav Maga Copenhagen i Frihavnen nær Østerport 
station suppleret med crossfit. 
</p><p>
34-årige Morten Stig Larsen er finanschef i en it-virksomhed, ’kald mig bare 
bogholder’, men har trods et fredsommeligt arbejde haft behov for at få styr 
på sine reaktioner overfor vold og aggression. 
</p><p>
Som barn var han med familie i Paris. På Montmartre blev stemningen pludselig 
ubehagelig. Flere af gadetegnerne kom i vild slåskamp. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2572970/antallet-af-fitnesscentre-er-fordoblet-paa-under-10-aar/">Antallet af fitnesscentre er 
fordoblet på under 10 år</a></p><p>
Morten Stig Larsen mener, at han aldrig fik bearbejdet oplevelsen. Når han 
rejser eller er i uvante omgivelser ligger episoden fra Paris i baghovedet. 
Trods at han er en stor, stærk fyr, der har dyrket både taekwondo, boksning 
og vægttræning. 
</p><p>
»3, 2, 1. Go«. 
</p><p>
Coach Daniel Moore dæmper lyset og skruer op for stereoanlægget med aggressiv 
funk. 
</p><p>
Ideen er, at skabe en kunstig stresssituation i stil med, hvad Morten oplevede 
i Paris. Og i stil med, hvad folk blev udsat for ved Krudttønden og 
synagogen i sidste måned. Daniel Moore taler den slags situationer igennem 
med sine 200 medlemmer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/ECE2068527/fiks-ide-gaa-til-zumba-spinning-eller-svaevefly-for-35-kroner/">Fiks ide: Gå til zumba, 
spinning eller svævefly for 35 kroner</a></p><p>
Daniel Moore, der har arbejdet som nærkampsinstruktør i forsvaret og for 
politiet, ved, at de færreste af hans ninjaer ville kunne afvæbne en 
voldsmand. Men de lærer kroppens reaktioner under stress at kende, så de 
ikke stivner af skræk. 
</p><p>
»Ki-da«, (buk for mig, red.) siger Daniel Moore. Og så skal alle kramme deres 
svedige kammerater og sige tak. 
</p><p>
»Jeg har fået en tryghed, jeg ikke har haft før«, fortæller Morten Stig 
Larsen, da han får spyttet tandbeskytteren ud og sætter sig til at vikle de 
røde ’wraps’ af hænderne i den sorte lædersofa. 
</p><p>
»Og så er det sjovere end i fitnesscentret. Der gik man altid alene og kiggede 
skævt til de fyre, der var større end en selv, mens pigerne stod ovre på 
løbebåndene. Her opmuntrer vi hinanden til at give den en skalle, og både 
kvinder og mænd træner sammen. Det giver en helt anden stemning«, forklarer 
Morten Stig Larsen, der træner 3-4 gange om ugen. 
</p><p>
»Selv om det er hårdt, så går jeg altid herfra med et smil«, siger 
ninjabogholderen. 
</p><p class=" bl-elem">
Krav Maga Copenhagen koster 749 kroner per måned for ubegrænset kampsport og 
crossfit. 
</p>	
</div>
</div></body></html>
