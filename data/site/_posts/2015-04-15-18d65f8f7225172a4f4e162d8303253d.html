---
layout:     post
title: 	    "Rejsekortets prisrod kan blive afløst af nye 'Sjællandstakster'"
post_author:	    
post_date:	    Wed, 15 Apr 2015 10:36:41 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2627866/rejsekortets-prisrod-kan-blive-afloest-af-nye-sjaellandstakster/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods års tilløb er det endnu ikke lykkedes trafikselskaberne at komme frem 
til en prismodel, som gør priserne enkle og overskuelige for rejsekunderne. 
</p><p>
I stedet har uklare priser lagt gift ud for rejsekortet, der som erstatning 
for billetter og klippekort netop skulle gøre det enkelt og let for 
passagerer landet over at rejse fra A til B til den rigtige pris. 
</p><p>
Men nu lægger ny rapport fra Trafikstyrelsen med forslag om 'Sjællandstakster' 
pres på DSB, Movia og Metroselskabet. 
</p><p>
»Rapporten er helt klart et forsøg på at få trafikselskaberne sat til 
forhandlingsbordet. Rapporten skriver i klar tale, at trafikselskaberne ikke 
selv har kunnet finde en prismodel. Vi håber, at det kan betyde at arbejdet 
med nye takster får en spand kul«, siger Mette Boye, der som leder af 
passagerorganisationen Passagerpulsen under Forbrugerrådet Tænk har fulgt 
med i arbejdet omkring rejsekortet og taksterne gennem flere år. 
</p><p>
Styrelsens prisundersøgelser blev sat i gang af Transportministeriet i 2013, 
og allerede i januar 2014 lagde man op til, at et nyt takstsystem skulle 
være på plads i januar i år. Men det mislykkedes, fordi selskaberne ikke 
kunne blive enige. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2228030/prisrod-plager-rejsekortets-kunder/">Prisrod plager rejsekortets 
kunder</a></p><p>
Trafikstyrelsens model, som kun gælder for Sjælland og derfor kaldes 
Sjællandstakster, har to mål: Rejsekorttaksterne skal være enkle og 
gennemskuelige for kunderne og rejsekortet skal være billigere end 
kontantbilletter. 
</p><h3><b>Vrede passagerer
</b></h3><p>
De umulige takstmodeller, der findes lige nu, betyder, at nogle rejser nogle 
gange er billigere med en kontantbillet, andre gange med rejsekortet. Andre 
strækninger er billigst med DSB's klippekort, mens unge og pensionister med 
deres særlige rabatter har deres helt egne prisproblemer. 
</p><p>
Deres rejser kan blive op mod hundrede kroner dyrere, hvis man vælger den 
forkerte rejsehjemmel. 
</p><p>
»Dem, der ender med at sidde med aben er passagererne.De er i tvivl om det er 
billigst at vælge rejsekortet eller en kontant billet, når de rejser. 
Ambitionen med rejsekortet har været, at det skal være let og enkelt og 
trygt at rejse fra a til b. Så skal jeg også kunne stole på, at jeg med 
rejsekortet får den bedste pris til den rejse, jeg gerne vil foretage. De 
mange historier på området har jo vist, at det ikke er tilfældet og at det 
skaber skaber frustration og forvirring«, siger Mette Boye. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2519314/busfan-hvorfor-betale-262-kr-mere-hvis-det-ikke-er-bedre/">Busfan: Hvorfor betale 262 kr. 
mere, hvis det ikke er bedre?</a></p><p>
Det afspejler sig i Rejsekortets egne kundeundersøgelser, som Passagerpulsen 
har kørt sammen. De viser, at kun en ud af ti kunder er tilfredse med 
overskueligheden af de forskellige billettyper og rabatordninger i den 
offentlige trafik. 
</p><h3><b>Nye takster giver tabere og vindere
</b></h3><p><b>Det svære ved nye takstmodeller er, at det altid ender med at nogen bliver 
sure. </b></p><p>
I den model, som Trafikstyrelsen skitserer, men som ikke er vedtaget og altså 
ikke virkelighedendnu , bliver priserne uændrede for 95 procent af de 
rejsende. 
</p><p>
Men de fem procent, som får dyrere rejser, vil komme til at brokke sig. Det 
gælder for eksempel rejsende mellem Haslev og Roskilde, hvis billetpris i 
Trafikstyrelsens model vil stige fra 22 til 37 kroner. Til gengæld vil 
rejseprisen for de mange rejsende mellem Næstved og København falde fra 82 
kroner per klip til 65 kroner på rejsekortet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2490136/dummeboederne-paa-rejsekortet-bliver-halvt-saa-dyre/">Dummebøderne på rejsekortet 
bliver halvt så dyre</a></p><p>
Samtidig kommer de nye priser til at koste selskaberne 0,4 procent af deres 
overskud, penge, som kun kan hentes ind ved generelt at sætte taksterne op. 
</p><p>
»De oplagte knaster handler om, at der er en regning der skal betales. Der vil 
være nogle manglende indtægter for trafiskselskaberne, og nogle passagerer 
vil komme til at betale mere. Det gør jo ondt, og de regionale 
trafiskelskaber har ikke lyst til at forsvare stigende priser lokalt«, siger 
Mette Boye. 
</p><h3><b>Movia: Det haster
</b></h3><p>
Men det er selskabernes hovedpine, for ifølge Transportminister Magnus 
Heunicke er det dem, der skal finde den endelige prismodel. 
</p><p>
»Det en nok meget fornuftigt, at det er trafikselskaberne og ikke 
Transportministeriet eller Christiansborg, der bestemmer, hvad det skal 
koste at køre mellem Stege og Vordingborg«, har ministeren skrevet i et svar 
til DR. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2541238/passagerer-har-hamstret-klippekort-i-tusindvis/">Passagerer har hamstret 
klippekort i tusindvis</a></p><p>
I Movia, der står for størstedelen af den kollektive bustrafik på Sjælland, er 
administrerende direktør Dorthe Nøhr Pedersen positiv overfor 
Trafikstyrelsens udspil. 
</p><p>
»Movia har i mange år arbejdet for at få harmoniseret taksterne. En 
takstharmonisering vil være virkelig godt for den kollektive trafik. Det er 
derfor positivt, at Trafikstyrelsen har udarbejdet et forslag, der søger at 
imødekomme de bekymringer, som DSB tidligere har rejst«, skriver hun i et 
mailsvar til Politiken. 
</p><p>
Men direktøren opfordrer ministeren til at samle parterne. 
</p><p>
»Det haster med en løsning, hvis kunderne skal have glæde af forslaget fra 1. 
januar 2016, for en analyserapport gør det ikke alene. Movia opfordrer 
derfor transportministeren til at samle DSB, Metro og Movia for at finde en 
hurtig løsning. Løsningen bør tage højde for de udfordringer, der er i 
Trafikstyrelsens model, der vil betyde en millionudgift for kommunerne på 
Sydsjælland og Lolland-Falster. Det bør Folketinget bidrage til at finde en 
løsning på«, skriver Dorthe Nøhr Pedersen 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2571406/ny-fejl-rejsekort-tankede-op-med-andre-kunders-penge/">Ny fejl: Rejsekort tankede op 
med andre kunders penge</a></p><p>
DSB har ikke mange kommentarer til udspillet, men konstaterer, at man nu vil 
regne på de konsekvenser, som udspillet vil have for selskabets kunder på 
Sjælland. 
</p><p>
Set med passagerernes briller er der behov for, at de nye takster kommer på 
plads. Sker det ikke, bør bør politikerne gribe ind, mener Mette Boye fra 
Passagerpulsen. 
</p><p class=" bl-elem">
»Hvis man efter første januar 2016 ikke har en løsning, så bør en 
transportminister sætte sig for bordenden og finde en«, siger Mette Boye. 
</p>	
</div>

</div></body></html>
