---
layout:     post
title: 	    "Fremtiden tilhører kvinderne i Hollywood"
post_author:	    
post_date:	    Thu, 26 Mar 2015 19:47:23 +0100
post_site:	    politiken.dk 
post_link:	    http://politiken.dk/ibyen/_film/ECE2604784/fremtiden-tilhoerer-kvinderne-i-hollywood/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Traditionelt har man i Hollywood satset stenhårdt på at få drengene i biffen. 
Sommer er blockbuster-sæson, og her har man typisk oplevet en massiv opmarch 
af superhelte og action krydret med drengerøvskomedier. 
</p><p>
Sådan vil det fortsætte i nogen tid. Hollywood har nemlig tæt på 30 superhelte 
i 100 millioner dollar-klassen parat til affyring. Men det er ifølge New 
York Times en højst risikabel strategi. 
</p><p>
»Hele sommer-blockbuster-fænomenet har altid været bygget op omkring unge 
mænd, men jeg tror vi er i færd med at se et forandret billede. Det 
kvindelige publikums gennemslagskarft og vigtighed har aldrig været større 
end nu», fastslår Paul Dergarabedian, senionanalytiker hos Rentrak, der 
følger udviklingen i filmenes billetsalg. 
</p><p>
Mens de unge mænd tilsyneladende har nået et mæthedspunkt, hvad angår vilde 
effekter, så er de unge kvinders appetit på biografoplevelser voksende. Især 
hvis filmene appellerer til dem. 
</p><p>
Ser man på åbningsweekenden for hitfilmene 'Insurgent', 'Fifty Shades of Grey' 
og 'Eventyret om Askepot', så udgjorde det kvindelige publikum henholdsvis 
60 %, 67 % og 66 %. 'Eventyret om Askepot', som bevidst er målrettet unge 
kvinder og deres mødre, er blevet et stort hit. Helt uanset hvor mange drøje 
hug 'Cinderella' har fået af branchens onde stedsøstre, også kendt som 
filmanmelderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2601077/top-10-amerikansk-sci-fi-hit-topper-biolisten/">Top 10: Amerikansk sci-fi-hit 
topper biolisten</a></p><h3>
Mænd optages af anden underholdning 
</h3><p>
Det sker på samme tid som 'drengefilmene' 'Jupiter Ascending', 'Seventh Son', 
'Hot Tub Machine 2' og 'The Gunman' alle er gået til bunds som sten. 
</p><p>
Undersøgelser peger på, at de store drenge og unge mænd i stigende grad bliver 
optaget af andre former for underholdning, mens pigerne stadig er glade for 
den sociale oplevelse, det er at gå sammen i biografen. 
</p><p>
2014 var et hårdt år for de amerikanske biografer, hvor omsætningen faldt med 
6 %. Måske er forklaringen simpelthen, at man laver de forkerte film til det 
forkerte publikum? 'The Hunger Games', 'Frozen', 'Bridesmaids' og 'En flænge 
i himlen' er alle blevet grovhitz takket være tøzerne. 
</p><p>
Skal biograferne håbe på en god sommer, skal de ikke sætte deres lid til 
hverken 'Terminator' eller 'Antman', men til et par unge mænd: Nemlig 'Peter 
'Pan', hvor titelrollen spilles af en endog meget ung mand, 12-årige Levi 
Miller, og Channing Tatum som superstripper i 'Magic Mike XXL'. Tatum i XXL 
lyder som sommerens Magnum-event. 
</p><p>
Imens har man i Hollywood fået endog meget travlt med at indhente det 
forsømte, som blandt er at lave mange flere film med kvinder i hovedrollen. 
</p><p>
I de 100 film med størst omsætning i USA i 2014 havde blot 12 % en kvinde i 
hovedrollen, mens kvinderne tegnede sig for beskedne 30 % af de større 
roller i filmene. 
</p><p>
Næppe godt nok. 
</p><p>
For tommelfingerregel nummer 1 er, at man gerne vil se film med 'sig selv' i 
hovedrollen. 
</p><h3>
Her er 5 film, som damerne skal sørge for hitter i biografen netop nu: 
</h3><p>
1. Insurgent 
</p><p id="ib-595640"/><p/><p>
2. Eventyret om Askepot 
</p><p id="ib-587980"/><p/><p>
3. Skammerens datter 
</p><p id="ib-565303"/><p/><p>
4. Fifty Shades of Grey 
</p><p id="ib-524768"/><p/><p>
5. Wild 
</p><p id="ib-606960"/><p/><h3>
Og 5 film, som i de kommende måneder skal score damer for Hollywood: 
</h3><p>
1. Paper Town. Filmatisering af bog af John 'En flænge i himlen' Green. 
</p><p>
2. Pitch Perfect 2. 1'eren var en succes, så her kommer mere girl power. 
</p><p>
3. Spy. Actionkomedie med komikeren Melissa McCarthy. 
</p><p>
4. Magic Mike XXL. Channing Tatum stripper igen og er jo en ægte pro. 
</p><p class=" bl-elem">
5. Sicario. Thriller med Emily Blunt satser på 'Gone Girl'-effekten. 
</p>	
</div>
</div></body></html>
