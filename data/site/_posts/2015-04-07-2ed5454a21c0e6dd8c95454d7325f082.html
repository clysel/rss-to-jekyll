---
layout:     post
title: 	    "Yahya Hassan indleder politisk indtog med timelang enetale"
post_author:	    
post_date:	    Tue, 07 Apr 2015 17:10:50 +0200
post_site:	    politiken.dk 
post_link:	    http://politiken.dk/indland/politik/ECE2618728/yahya-hassan-indleder-politisk-indtog-med-timelang-enetale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var om at holde tungen lige i munden, da digteren Yahya Hassan her til 
eftermiddag debuterede som politiker på et pressemøde på Hotel Stay i 
København. 
</p><p>
Foran et talstærkt pressekorps trådte den scenevante 19-årige efter en kort 
præsentation frem med favnen fuld af papirer. Bag pulten, men foran plakater 
for sit nye parti begyndte han fremføringen af sit politiske manifest. 
</p><p>
Stilen var den samme, som når han står foran horder af fans og læser digte op, 
men længden på dagens oplæg var længere - meget længere - end det man hører, 
når ordekvilibristen fremsiger værker fra sin digtsamling. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i 
politik - stiller op for Nationalpartiet</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Pressem_de_med_Yahy_926423y.jpg" alt="" border="0"/><span class="caption"><span class="f-img-caption">TALESTRØM. 
</span>Yahya Hassan indledte sit liv som politiker med en time lang tale. Foto: Finn Frandsen.</span></span>
Tidligere på dagen havde han annonceret, at han stiller op som kandidat for 
Nationalpartiet, og nu i en hel time uden pauser ville han med monotom tale 
og stærke holdninger om flygtninge, integration og sameksistens 
understrege, at hans kandidatur ikke er for sjov: 
</p><div class="art-quote article-box">
<p class="quote"/>
<blockquote>
<p class="quote-txt">
Vi er ikke fjender af de etablerede partier. Vi har arbejdede os op fra den 
samme demokratiske grundsten og fundet et ståsted. I modsætning til visse 
andre har vi tilmed fundet et ståsted, vi kan stå inde for
</p>
<p class="sender">
Yahya Hassan, Nationalpartiet 
</p>
</blockquote>
</div><p>
»Hvis Dronningen ikke magter at sige det, så må jeg jo holde en tale. Jeg 
gider ingen kvasi-konfrontationer. Hvis vi taler politik, så taler vi 
politik, og så har jeg så sandelig noget at skulle have sagt«, indledte 
Hassan. </p><h3>
Andengeneration melder sig ind 
</h3><p>
Nationalpartiet blev stiftet sidste år af tre dansk-pakistanske brødre med det 
alt overskyggende formål at nedbryde de barriere, de mener, der i dag 
opdeler det danske samfund. Og netop det budskab var omdrejningspunktet i 
Yahya Hassans lange enetale: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2425561/tre-dansk-pakistanere-stifter-politisk-parti/">Tre dansk-pakistanere 
stifter politisk parti </a></p><p>
»Vi har valget mellem at affinde os med det eller finde os til rette med. Vi 
lever i et samfund, hvor ikke alle deler den samme religion ej heller 
kultur, tradition, etnicitet, seksualitet forhistorie eller fremtid, deler 
vi. Vilkårene og skæbnerne deler vi ikke. Skattegoderne og skattekronerne 
deler vi tilmed ikke, men på trods og på tværs af forskelligheder, 
tilhørsforhold og klasser har vi alle noget til fælles, nemlig 
fællesværdierne, det danske sprog og nationen, og vi er alle forpligtet over 
for den. Derfor hedder vi Nationalpartiet«, siger han og fortsætter: 
</p><p>
»Vi er anden generation, og vi er villige til at engagere sig i samfundet og 
tage vores del af ansvaret allerede nu. Dette er ikke et ærinde for 3./4. 
generation. I Nationalpartiet ser vi ingen grund til at udskyde den 
naturlige udvikling blandt minoriteterne. Derfor opfordrer vi borgerne til 
at støtte os i at forene de forskellige mennesker i vores samfund, frem for 
at bidrag til polarisering, stigmatisering, marginalisering, det ubegrundede 
had, frygten og splittelsen«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Pressem_de_med_Yahy_926424y.jpg" alt="" border="0"/><span class="caption"><span class="f-img-caption">KANDIDAT. 
</span>Yahya Hassan (th) blev præsenteret af Nationalpartiets formand Kashif Ahmad. Foto Finn Frandsen</span></span></p><h3>
Hug til de etablerede partier 
</h3><p>
Men selv om samling og sameksistens var hovedbudskabet for Yahya Hassan, 
gjorde han ikke meget for at lokke sine potentielt kommende kolleger tættere 
på sig. Tværtimod måtte den etablerede politiske elite lægge ryg til hårde, 
verbale tæsk: 
</p><p>
»Det har virkelig været fugleklatternes år på parnasset. Socialdemokraterne er 
måske endnu demokrater, men det socialpolitiske aspekt er pist væk, SF kunne 
hedde SFO, Liberal Alliance skifter snart navn til Saxo Bank, Venstre kunne 
lige så godt hedde Højre, de radikale og konservatives argumenter ligger 
også lige til højre. Selv Enhedslisten er blevet splittet«. 
</p><p>
»Vi er det politiske alternativ selvom vi ikke hedder Alternativet. Vi er ikke 
fjender af de etablerede partier. Vi har arbejdede os op fra den samme 
demokratiske grundsten og fundet et ståsted. I modsætning til visse andre 
har vi tilmed fundet et ståsted, vi kan stå inde for«, lød bare en enkelt 
svada. 
</p><h3>
Fokus på integrationspolitikken 
</h3><p>
Nationalpartiets politiske mærkesag nummer et er integrationspolitiken. 
Klikker man ind under fanen 'Politik' på deres hjemmeside, er 
integrationspolitik det eneste punkt. Partiet mener, at den skal nytænkes. I 
sin tale satte Yahya Hassan ord på hvorfor: 
</p><p><b class="ext-link">FOTO </b><a class="embeddedlink" href="http://politiken.dk/fotografier/nyhedsfoto/ECE2618205/foto-disse-kendte-har-gjort-det-foer-yahya-hassan/">Foto: Disse kendte har gjort det før Yahya 
Hassan</a></p><p>
»Vi kan ikke løse flygtningeproblemet med en valgplakat, sådan som nogle 
partier tror. Vi kan ikke løse en humanitær krise ved at skære i 
kontanthjælpen. Hvem som kunne bringe menneskehedens forfald i fuld 
firspring, blot ved at være usympatisk, smålig og nærig. Ak ja og atter ak«, 
siger han. 
</p><p>
»Vi har en større tiltro til de tosprogede, end vi har til de enøjede. Der 
skal ikke nye boller på suppen. Der skal ny suppe på bollerne«
</p><h3>
Sverige som forbillede 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg blev involveret i den politiske debat, da jeg udgav min digtsamling. Jeg 
skulle forholde mig til andres meninger til højre og venstre. Nu stiller jeg 
mig frem med min egen politik, egne holdninger
</p>
<p class="sender">
Yahya Hassan, Nationalpartiet 
</p>
</blockquote>
</div><p>
Hasan nævnte flere af Nationalpartiets allerede fremlagte forslag. Blandt 
andet mener han, at man skal bekæmpe af radikalisering ved at genindføre 
modersmålsundervisning i folkeskolen og forhindre parallelsamfund ved at 
forbyde indvandrere at flytte ud i det, Nationalpartiet kalder omvandrende 
flygtningelejre, altså ghettoer. </p><p>
Udenrigspolitisk skal Danmark spejle sig Sverige og Norge, mener han: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2618031/yahya-hassans-nye-formand-han-er-et-stort-og-kompetent-boost/">Yahya Hassans nye formand: Han 
er et stort og kompetent boost</a></p><p>
»I et nordisk skær er Danmark efterhånden blevet en belemrende lillebror, som 
gylper i tide og gylper op i utide, vækker en om natten og stadig tisser i 
sengen, skider i bukserne, skal have ble på og smitter alle med børneorm, 
vræler og falder i brønden og leger med de slemme drenge og laver ulykker. 
Og så må storebror Norge og storebror Sverige tage ansvaret for den åndsvage 
og pubertetsplagede lillebror, som de fleste voksne allerede har opgivet«, 
siger han. 
</p><p>
»Sverige er i modsætning til Danmark ikke medlem af Nato og dermed ikke en del 
af den militære koalition som smider bomber ned i hovedet på civile. 
Alligevel tager Sverige imod flygtninge. Senest har Sverige anerkendt 
Palæstina, selv om de ved, at israelerne ikke har tænkt sig at slå koldt 
vand i blodet lige foreløbig, men de sender et vigtigt signal til deres 
indbyggere og samler befolkningen ved at anerkende deres minoriteter«. 
</p><h3>
Nationalpartiet mangler underskrifter 
</h3><p>
Da Yahya Hassan efter helt præcist 55 minutter havde vendt den sidste side af 
tale, fik den fremmødte presse lov at stille enkelte spørgsmål. Mest 
påtrængende var begrundelsen for, at den succesrige digter overhovedet 
bevæger sig ind på den politiske scene. Til det svarede han: 
</p><p>
»Jeg blev involveret i den politiske debat, da jeg udgav min digtsamling. Jeg 
skulle forholde mig til andres meninger til højre og venstre. Nu stiller jeg 
mig frem med min egen politik, egne holdninger«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2556490/sagt-om-yahya-hassan-han-rammer-velfaerdsdanmark/">Sagt om Yahya Hassan: »Han 
rammer Velfærdsdanmark«</a></p><p>
Endnu har Yahya Hassen ingen holdninger til hverken skattepolitik, 
finanspolitik eller andre store emner, der også fylder på den politiske 
dagsorden. Nationalpartiets politik er stadig under udarbejdelse, »og der er 
andre i partiet end mig«, mindede den nye kandidat om. 
</p><p>
Om partiets politik overhovedet bliver relevant, er stadig tvivlsomt. I 
skrivende stund mangler Nationalpartiet fortsat 11.700 godkendte 
vælgererklæringer for at bliver opstillingsberettigede. 
</p><p>
Formand Kashif Ahmad forsikrede dog på pressemødet, at partiet er kommet for 
at blive: 
</p><p class=" bl-elem">
»Vi er et parti for alle. Yahya Hassan er ikke et stunt. Vi er her og vil være 
her i fremtiden. Hvis vi ikke kommer ind denne gang, kommer vi ind næste 
gang«, siger han. 
</p>	
</div>

</div></body></html>
