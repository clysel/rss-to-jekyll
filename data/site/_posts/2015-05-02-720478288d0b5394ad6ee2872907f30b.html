---
layout:     post
title: 	    "Boksebrag sætter filippinsk el-forsyning under pres"
post_author:	    
post_date:	    Sat, 02 May 2015 12:59:41 +0200
post_site:	    politiken.dk 
post_link:	    http://politiken.dk/sport/ECE2651952/boksebrag-saetter-filippinsk-el-forsyning-under-pres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alle filippinere, som ønsker det, skal have lov til at se boksekampen mellem 
folkehelten Manny Pacquiao og amerikaneren Floyd Mayweather. Derfor er der 
fuldt beredskab hos elektricitetsværkerne i hele landet. 
</p><p>
Elektricitetsforsyningen i Filippinerne er nemlig ustabil, særlig i den 
sydlige del af landet. Derfor har elektricitetsværkerne i landet mobiliseret 
sig, så der ikke kommer strømafbrydelser under det, der omtales som 
århundredets boksekamp. 
</p><p><b class="ext-link">Læs også</b><a class="embeddedlink" href="http://politiken.dk/fasttrack/article2641128.ece">Billetter til boksebrag revet 
væk på 60 sekunder.</a></p><p>
»Jeg kan bekræfte, at vi gør det bedste, vi kan, for at alle filippinere skal 
få lov til at se Pacquiao banke Floyd Mayweather«, siger chefen for 
energiforsyningen i Filippinerne, Jericho Petilla. 
</p><p>
Han tilføjer, at det er en fordel, at kampen bliver bokset på en søndag i 
Filippinerne, fordi de fleste offentlige bygninger og fabrikker er lukket, 
så presset på energiforsyningen er mindre. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2639702/mayweather-haevder-han-er-bedre-end--muhammad-ali/">Mayweather hævder, han er 
bedre end Muhammad Ali</a></p><p>
»Jeg kan fortælle, at alle myndighederne er i højeste beredskab, så alle kan 
få lov til at se kampen uden strømafbrydelser«, siger Petilla. 
</p><p class=" bl-elem">
Mens det i Danmark koster 500 kroner at få lov til at se kampen, åbner skoler, 
gymnastiksale, forsamlingshuse og restauranter, for at filippinerne kan se 
kampen til under en femtedel af den pris. 
</p>	
</div>

</div></body></html>
