---
layout:     post
title: 	    "Politichef: Vi skal lære af terrorangreb"
post_author:	    
post_date:	    Wed, 06 May 2015 20:05:17 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658298/politichef-vi-skal-laere-af-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Politiet ydede en god indsats i forbindelse med terrorangrebene mod 
Krudttønden og synagogen i København 14. februar.
</p><p>
Det udtaler Rigspolitiets chef, Jens Henrik Højbjerg, i forbindelse med, at 
Rigspolitiet onsdag offentliggjorde en evaluering af forløbet.
</p><p>
» Jeg er godt tilfreds med den samlede indsats, og den viser, at vi har sat 
organisationen rigtigt op«, siger han til Ritzau.
</p><p>
»Vi har lavet en rapport, hvor vi meget åbent fremlægger forløbet og har fokus 
på forbedringspotentialet«, fortsætter han.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Af rapporten fremgår, at der gik næsten fire timer fra skyderiet ved 
Krudttønden til synagogen, hvor der fandt en konfirmation sted, blev 
bevogtet. Den lange tid blev onsdag kraftigt kritiseret af justitsminister 
Mette Frederiksen (S).
</p><p>
»Det burde være sket væsentligt hurtigere, og vi vil nu vurdere, hvad der kan 
gøres«, siger rigspolitichefen, der peger på, at man med skyderierne i 
København pludselig stod over for en helt anden slags gerningsmand, end 
politiet er vant til.
</p><p>
»De koncepter, vi hidtil har arbejdet efter, har virket, og vi har gennem 
årene afværget en række forsøg på terror«.
</p><p>
»Men her har vi mødt en gerningsmand, som optrådte på en anden måde, end vi 
har set før. Han var klar til at risikere sit eget liv, og det er noget, som 
vi kommer til at arbejde med fremover«, siger Jens Henrik Højbjerg.
</p><p>
Rapporten opremser 10 fokuspunkter i kølvandet på terrorangrebet, blandt andet 
bevogtnings- og beskyttelseskoncepter, operativ styring og 
efterforskningsredskaber.
</p><p>
Siden terrorangrebene i Norge i 2011 har politiet arbejdet på at styrke 
beredskabet i forbindelse med terrorangreb, så på flere af de ti 
fokuspunkter har man allerede gjort sig overvejelser.
</p><p class=" bl-elem">
»Vi er meget langt fremme og flere af punkterne kan implementeres hen over 
efteråret«, fastslår Jens Henrik Højbjerg.
</p>	
</div>

</div></body></html>
