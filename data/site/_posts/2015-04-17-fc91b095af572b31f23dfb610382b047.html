---
layout:     post
title: 	    "Udskældt MRSA-plan vedtaget, uden at der blev ændret et komma"
post_author:	    Magnus Bredsdorff
post_date:	    Fri, 17 Apr 2015 10:39:48 +0000
post_site:	    ing.dk 
post_link:	    http://ing.dk/artikel/udskaeldt-mrsa-plan-vedtaget-uden-der-blev-aendret-et-komma-175511
---
<html><body><div><section class="body">
			<p>Samtlige politiske partier undtaget Liberal Alliance sagde torsdag god for <a href="http://fvm.dk/fileadmin/user_upload/FVM.dk/Dokumenter/Landbrug/Indsatser/MRSA/Handlingsplan_for_husdyr-MRSA_16042015.doc">den handlingsplan</a> til at bremse smitten med den resistente MRSA-bakterier, som fødevareminister Dan Jørgensen (S) fremlagde i marts.</p>
			<p>Planen indebærer blandt andet, at antibiotikaforbruget skal sænkes med 15 procent. Derudover sætter den ind med yderligere hygiejne-tiltag i staldene.</p>
			
			<p>Planen kom ud i et veritabelt stormvejr, da den blev fremlagt. Landbrugsorganisationerne kritiserede, at der ikke er nogen dokumentation for, hvorfor antibiotikaforbruget skal sænkes med netop 15 procent.</p>
			<p>Fagforeningerne var sure over, at planen intet gør for at nedbringe smitten i medarbejderne, som er den mest udsatte gruppe.</p>
			
			<p>Men vigtigst var kritikken fra de professorer, som bekæmper resistente bakterier i sundhedsvæsnet. De påpegede, at planen intet gør for at kortlægge smitten i staldene, og at det derfor er så godt som umuligt at bekæmpe den.</p>
			<p><aside class="plugin reference video">
			  <a class="content" href="http://ing.dk/video/professor-25-40-procent-doer-naar-foerst-svine-mrsa-er-kommet-i-blodet-170710">
			    <img src="http://ing.dk/sites/ing/files/styles/w1120_reference_illustration/public/kolmos.jpg?itok=sbr38KUt" alt=""/>  </a>
			  
			</aside></p>
			
			<p>Planen har intet mål om at sænke smitten markant. Den skal bremse væksten, så der i 2018 ikke er inficere grise i flere end 68 pct. af besætningerne, som er ramt i dag. Det var medvirkende til, at venstrefløjen var stærkt kritisk og krævede stramninger.</p>
			
			<p>Alligevel er både Enhedslisten og SF med i forliget. De to partiers ordførere var torsdag, da forhandlingerne stod på, aktive med at markere deres synspunkter på Twitter.</p>
			<p>Enhedslisten fødevareordfører, Per Clausen, skrev således, at han foreslog, at smågrise skal blive længere hos soen. En meget stor del af antibiotikaforbruget skyldes, at smågrisene for diarré, når de bliver taget fra soen efter gennemsnitligt fire uger. Det var der dog ikke flertal for.</p>
			<p/><blockquote class="twitter-tweet"><p>Kravet om at smågrise først skal tages fra soen, når de er gamle nok til at klare det uden at blive syge afvises entydigt af flertallet.</p>— Per Clausen (@PerClausen3) <a href="https://twitter.com/PerClausen3/status/588763535334858752">April 16, 2015</a></blockquote>
			
			<p>SF krævede ifølge fødevareordfører Lisbeth Bech Poulsen antibiotikaforbruget nedsat til halvdelen af niveauet i 2009, hvor den fødevareministerens plan opererer med 30 pct., men det blev der heller ikke noget af.</p>
			<p/><blockquote class="twitter-tweet"><p>SF kæmpede for 50% nedgang i antibiotika i MRSA-aftale. Vi fik 30% (2009-tal), men to år tidl. Havde håbet på mere, men VKO er bundet nu</p>— Lisbeth Bech Poulsen (@LisbethBPoulsen) <a href="https://twitter.com/LisbethBPoulsen/status/588789665458741249">April 16, 2015</a></blockquote>
			
			<p>Fødevareministeren selv er glad for aftalen:</p>
			<p>»Smittespredningen fra dyr til mennesker er et meget alvorligt problem. Derfor er jeg også rigtig glad for, at partierne efter et konstruktivt forhandlingsforløb er enige om at iværksætte en ambitiøs handlingsplan, der skal reducere husdyr- MRSA frem mod 2018,« siger Dan Jørgensen i <a href="http://fvm.dk/landbrug/indsatsomraader/mrsa/">en kort meddelelse på ministeriets hjemmeside</a>.</p>
			<p>Liberal Alliance er derimod langt fra imponeret over reduktionen på de 15 pct.</p>
			<p>»Der findes ikke forskningsmæssigt belæg for, at den markante reduktion vil mindske smitten. Til gengæld ved vi, at det vil påvirke dyrevelfærden negativt. Aftalen bygger derfor på følelser og urealistiske forventninger, men nu har folketinget vist handlekraft, og det er i en valgtid åbenbart vigtige end tage sig tid til at træffe kloge beslutninger. Det er ren signalpolitik, som landmændene igen skal betale for,« siger partiets fødevareordfører, Mette Bock, i en pressemeddelelse.</p>
		</section>
		  </div></body></html>
