---
layout:     post
title: 	    "Sådan skal vi forstå Islamisk Stats ideologi: Middelalderlig islamisme og dommedagskult"
post_author:	    
post_date:	    Wed, 25 Feb 2015 16:12:27 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2562746/saadan-skal-vi-forstaa-islamisk-stats-ideologi-middelalderlig-islamisme-og-dommedagskult/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Den seneste uge har budt på en række kontroverser om, hvordan vi skal forstå 
den ideologi, som Islamisk Stat (IS) udbreder sin vold med. 
</p><p>
Den amerikanske præsident Barack Obama har gentaget, at IS på trods af sit 
navn ikke er islamisk. 
</p><p>
Samtidig har en grundigt researchet artikel i det amerikanske magasin The 
Atlantic påpeget, at IS er endog meget islamisk, og den manglende forståelse 
af, hvad Islamisk Stat er, kan være skyld i flere strategiske fejltagelser. 
</p><p>
Her følger fire bud på, hvordan vi skal forstå IS. 
</p><h3><b>1) Muslimer kan også være onde</b></h3><p>
Når Barack Obama argumenterer for, at IS ikke er islamisk, er det, fordi 
»ingen religion tolererer drab på uskyldige«, som han sagde i en tale sidste 
år. Ifølge Hussein Ibish, der er professor ved American Taskforce for 
Palestine og har forsket i terror og islam, er Obamas kommentarer ren 
diplomati. Man kan ikke forstå IS ordentligt, hvis man ikke forstår, at 
bevægelsen er islamisk. 
</p><p>
»Det er en skør ting at sige, at alt, der er slemt, ikke er islamisk. Der er 
også mange forfærdelig ting, der er kristne og jødiske. Muslimer er gode og 
dårlige. Der er onde fortolkninger af islam og neutrale og gode«, forklarer 
Hussein Ibish og fortsætter: 
</p><p>
»Uden islam kan du ikke forstå, hvordan IS tænker og konceptualiserer sit 
projekt. Du kan ikke forklare IS’ handlinger uden for en bestemt, 
excentrisk, meget underlig, apokalyptisk version af islam. Det ville være 
meningsløst at prøve det«. 
</p><h3><b>2) Middelalderlig islamisme</b></h3><p>
Dernæst er det vigtigt at forstå, at den islamisme, som IS udbreder, er meget 
gammel. Ifølge Lars Erslev Andersen, der er seniorforsker ved DIIS og følger 
IS tæt, prøver IS at genindføre en islamisme, der minder om den, man så i 
middelalderen. Denne ideologi ledes af Islamisk Stats kalif Abu Bakhr 
al-Baghdadi: 
</p><p>
»Det er tydeligt, at Abu Bakhr al-Baghdadi kan sin tidlige islamhistorie, og 
det er den, han refererer til. Han er meget optaget af den historiske 
udformning af de første kalifater«, forklarer Lars Erslev Andersen om det 
religiøse overhoved.
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2396324/portraet-af-islamisk-stat-brutale-krigere-med-sorte-masker-skaber-raedsel/">Portræt af Islamisk Stat: 
Brutale krigere med sorte masker skaber rædsel</a></p><p>
De, der følger kalifatet, bliver ophøjet til noget særligt, og religionen 
kommer til at adskille, hvem der tilhører gruppen, og hvem der står udenfor: 
</p><p>
»IS fortæller folk, at det her er kalifatet, og de, der erklærer IS troskab, 
er de eneste rigtige muslimer – de bedste og fineste – og de har nu en ny 
identitet og er forskellige fra før«, forklarer Hussein Ibish. 
</p><p>
Den middelalderlige læsning af islam kommer fra en tid med store 
religionskrige, og derfor kan man i Koranen og islamiske tekster finde 
elementer, der retfærdiggør halshugninger, korsfæstelser og sexslaveri. IS 
kan legitimere for sig selv, at man må slå alle vantro ihjel, hvilket de 
blandt andet har brugt i angreb på religiøse minoriteter i Irak. Disse 
angreb er blevet sammenlignet med etniske udrensninger. 
</p><h3><b>3) Apokalypsen</b></h3><p>
IS venter utålmodigt på apokalypsen. IS tror, den er nært forestående. Ifølge 
en 1.300 år gammel profeti skal muslimer i de sidste dage kæmpe en kamp mod 
de ikketroende. Islamisk Stat er overbevist om, at <i>den</i> er denne 
sidste hær. 
</p><p>
Profetien vil vide, at jihadisterne i et slag ved den syriske by Dabiq skal 
slå Roms armeer. Siden IS indtog Dabiq i august, har de ventet på 
modstanderens komme. For dem er Rom et symbol på enhver vestlig fjende. Da 
IS i november halshuggede den britiske hjælpearbejder Peter Kassig, foregik 
det i Dabiq med ordene: 
</p><p>
»Her begraver vi den første amerikanske korsfarer i Dabiq og venter ivrigt på, 
at resten af jeres hær skal ankomme«, sagde den maskerede bøddel. 
</p><p>
Når jihadisterne har vundet slaget ved Dabiq, vil de udbrede kalifatet til 
resten af verden. Ifølge profetien vil de dog ikke nå langt, før en 
anti-Messias kendt som Dajjal vil komme fra det østlige Iran og dræbe 
jihadisterne, indtil der kun er 5.000 tilbage, trængt op i et hjørne i 
Jerusalem. Just som Dajjal vil udslette de sidste jihadister, vil Jesus 
vende tilbage, slå Dajjal ihjel og lede de resterende muslimer til sejr. 
</p><p>
»Det er sikkert en overraskelse for mange kristne, men Jesus er en meget 
vigtig spiller i dette scenarie. Han er en af de vigtigste figurer, og de 
forventer, at han redder dem«, forklarer Hussein Ibish. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2404071/her-er-terroristernes-nye-vaabenarsenal/">Her er terroristernes nye 
våbenarsenal</a></p><p>
Med denne profeti går IS frem mod sine fjender med en ideologi, hvor 
tilbageslag ikke betyder noget, fordi Gud/Allah har forudbestemt deres fald. 
</p><p>
Og hvor enhver fjende, der kan blive trukket ind i kampen, rykker IS et skridt 
nærmere frelse. 
</p><p>
»Vi er nødt til at forstå, at det gør IS til rigtig farlig, fordi man 
forventer at blive reduceret til en styrke på 5.000 mand«, forklarer Hussein 
Ibish. 
</p><h3><b>4) Dommedagskulten</b></h3><p>
Profetien er konsistent med islam, såvel som den kan ses som et element i, 
hvad Hussein Ibish kalder en millenarisk gruppe. Det kendetegner grupper som 
Jehovas Vidner og dommedagskulter, der tror på en snarlig apokalypse. 
Samtidig mener IS, at man er udvalgt af Allah til at gennemføre denne sidste 
mission. 
</p><p>
»Volden bliver både et tegn og en forklaring på apokalypsen, når de tror, de 
er Guds udvalgte mirakel«, forklarer Lars Erslev Andersen. 
</p><p>
Det får IS til at adskille sig fra al-Qaeda og andre islamiske terrorgrupper, 
siger Hussein Ibish: »Ideologien og den endelige frelse giver IS en enorm 
appel«. 
</p><p class=" bl-elem">
Han bakkes op af Lars Erslev Andersen, der understreger, at IS følger 
dommedagskulternes »feberaktivitet«, hvor alt bliver et tegn på tidens 
endeligt: »De kan læse tegnene overalt: »Det er ragnarok, og nu må I komme 
her for at være på den rigtige side«. Det er appellerende, fordi det spiller 
på både frygten og tillokkelsen«. 
</p>	
</div>
</div></body></html>
