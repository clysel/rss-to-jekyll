---
layout:     post
title: 	    "Mulighed for ny strejke udløste klapsalver hos SAS-personale"
post_author:	    
post_date:	    Mon, 02 Mar 2015 13:13:21 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2569835/mulighed-for-ny-strejke-udloeste-klapsalver-hos-sas-personale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»De ansatte går tilbage til arbejdet med pistolen for panden. Når man har 
pistolen for panden, så afleverer man sin pung, eller også er man død«. 
</p><p>
Sådan siger kabinepersonalets talsmand Jakob Esposito, efter de ansatte i 
formiddags har valgt at genoptage arbejdet i Københavns Lufthavn. 
Beslutningen kommer efter fire dages arbejdsnedlæggelse på grund af uenighed 
om de 147 kabineansatte, som skal flyttes fra SAS til datterselskabet 
Cimber. 
</p><p><b class="ext-link">LÆS ARTIKLEN </b><a class="embeddedlink" href="http://politiken.dk/oekonomi/arbejdsmarked/ECE2569554/vrede-sas-ansatte-opgiver-konflikt-og-gaar-tilbage-i-arbejde/">Vrede SAS-ansatte opgiver 
konflikt</a></p><p>
Men noget tyder på, at konflikten alligevel ikke slutter her. 
</p><p>
»Det er en presset gruppe ansatte, der vender tilbage på arbejde, og jeg tror 
ikke, man skal forvente sig det samme produkt i SAS. Men det her slutter 
ikke nu«, siger Jakob Esposito. 
</p><h3>
Medlemmer kan »konflikte sig til overenskomst«
</h3><p>
Under det cirka halvanden time lange møde mellem det strejkende flypersonale 
og deres fagforening, CAU, brød publikum flere gange ud i lange klapsalver, 
blandt andet da CAU’s juridiske ekspert forklarede de ansattes muligheder 
efter den nuværende konflikt. 
</p><div class="art-quote article-box">
<p class="quote"/>
<blockquote>
<p class="quote-txt">
Frasiger SAS sig overenskomsten, så mener de juridiske eksperter i CAU, at de 
147 medlemmer reelt har muligheden for at konflikte sig til en overenskomst
</p>
<p class="sender">
Jakob Esposito, talsmand 
</p>
</blockquote>
</div><p/><p>
Ifølge loven om virksomhedsoverdragelse har arbejdsgiveren nemlig mulighed for 
at frasige sig overenskomsten. Det regner Jakob Esposito med, at SAS vil 
benytte sig af i Cimber, og hvis de får lov til det af Arbejdsretten, så 
står det de ansatte frit for at strejke lovligt. 
</p><p>
»Frasiger SAS sig overenskomsten, så mener de juridiske eksperter i CAU, at de 
147 medlemmer reelt har muligheden for at konflikte sig til en 
overenskomst«, siger Jakob Esposito og tilføjer: 
</p><p>
»Og efter SAS’ adfærd det seneste stykke tid, kunne det godt blive måden, det 
bliver gjort på«. 
</p><p>
Pressechef i SAS, Trine Kromann-Mikkelsen, vil ikke kommentere på det, hun 
kaldet et »hypotetisk spørgsmål«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2569924/sas-moeder-personalet-naar-trafikken-er-normaliseret/">SAS møder personalet, når 
trafikken er »normaliseret«</a></p><p>
Som udgangspunkt kan man frasige sig en overenskomst i det gamle selskab ved en 
virksomhedsoverdragelse. 
</p><p>
Hvis SAS frasiger sig overenskomsten i Cimber, vil Arbejdsretten skulle tage 
stilling til, om SAS og Cimber adskiller sig nok til at kunne betragtes som 
to forskellige selskaber. Det fortæller Jens Kristiansen, 
arbejdsmarkedsjurist og professor på det Juridiske Fakultet på Københavns 
Universitet. 
</p><p>
»Arbejdsretten har tidligere fundet, at der kan være så stor identitet mellem 
moder- og datterselskabet, at der ikke er realitet i en konkret 
virksomhedsoverdragelse. Her findes der for eksempel en dom fra banksektoren 
i de tidlige 1990’ere, hvor man forsøgte at komme ud af en relativt dyrt 
Prosa-overenskomst, men hvor arbejdsretten sagde, at den alligevel skulle 
følge med over i det nye selskab«, siger Jens Kristiansen. 
</p><p>
»Men det vil være ud fra en helt konkret vurdering i arbejdsretten, og det er 
et kompliceret regelsæt, hvor man både skal forholde sig til 
virksomhedsoverdragelsesloven og en masse kollektive arbejdsretlige uskrevne 
principper«. 
</p><p>
Cimber vil umiddelbart komme til at bestå af under 200 ansatte. Derfor vil det 
potentielt kunne lægge flyselskabet ned, hvis de 147 tidligere SAS-ansatte 
vælger at strejke. 
</p><p>
LÆS OGSÅ 
</p><p>
Næstformand i CAU, Jean Pierre Schomburg, vil ikke forholde sig konkret 
til fremtidens udsigter, men er glad for dagens beslutning. Han er nu klar 
til at vende tilbage til forhandlingerne med SAS. 
</p><p>
»Jeg er glad for den udvikling, flyene er i luften, og det er vi glade for. De 
ansatte er klar til at trække i uniformen og se vores kunder i øjnene«, 
siger han. 
</p><p>
Jean Pierre Schomburg håber, at SAS vil række hånden ud til de ansatte, der er 
blevet suspenderet i forbindelse med konflikten. 
</p><p class=" bl-elem">
»Det der bekymrer os mest nu, er de suspenderede. Nu er konflikten afsluttet, 
og vi er klar til at forhandle«, siger han. 
</p>	
</div>
</div></body></html>
