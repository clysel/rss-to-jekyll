---
layout:     post
title: 	    "Enhedslisten kræver forbindelse mellem bander og ekstremister undersøgt"
post_author:	    
post_date:	    Wed, 18 Feb 2015 06:11:59 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550870/enhedslisten-kraever-forbindelse-mellem-bander-og-ekstremister-undersoegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Diverse portrætter af weekendens formodede gerningsmand bag terrorangrebene i 
København har afsløret, at Omar Abdel Hamid el-Hussein ikke bare havde 
stærkt ekstremistiske holdninger. Han havde også frekventeret mere 
’almindelige’ bandemiljøer. 
</p><p>
Og den sammenblanding er en så »uhyggelig cocktail«, at regeringens 
parlamentariske støtteparti, Enhedslisten, nu kræver en kulegravning af, 
hvor udbredt tendensen er, og om Politiets Efterretningstjeneste (PET) og 
politiet er tilstrækkelig opmærksom på sammenblandingen. 
</p><p><b class="ext-link">LÆS PORTRÆT </b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
»Dybest set handler det om at få ordentlig viden om rekrutteringen til de 
ekstremistiske, fanatiske miljøer. Det er er ekstremt uhyggeligt, hvis der 
foregår det her <i>crossover </i>(krydsning el. overgang red.) mellem 
organiserede kriminelle eller hangarounds i bandemiljøet ind i det 
ekstremistiske, fanatiske miljø. Der skal vi have langt mere fokus på, 
hvordan det sker. Vi har brug for meget mere viden«, siger retsordfører 
Pernille Skipper. 
</p><h3>
Brug for viden 
</h3><p>
Hun efterlyser derfor en granskning af, om PET er for fokuseret på de stærkt 
religiøse grupper, mens det almindelige politi har fokuseret på 
bandekriminalitet, uden at man har været opmærksom på muligheden for 
sammenblanding. 
</p><p><i class=" bl-elem">Ved du, om politiet og PET ikke allerede har et samarbejde om det her 
crossover?</i></p><p>
»Jeg ved da, at det ikke er en nyhed for hverken Kriminalforsorgen, politiet 
eller efterretningstjenesterne. Og det handler bestemt ikke om at pege 
fingre ad nogen. Det handler om at lære, og vi må bare indse, at hvis vi 
skal kunne agere – også politisk – for at sikre os mod det <i>crossover</i>, 
så vejen ud af bandekriminalitet ikke bliver vejen ind i et fanatiske, 
religiøst miljø, så skal vi simpelthen vide meget mere om, hvorfor og 
hvordan det foregår«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2545470/radikale-vil-tvinge-efterretningstjenester-til-at-udveksle-oplysninger/">Radikale vil tvinge 
efterretningstjenester til at udveksle oplysninger</a></p><p><i class=" bl-elem">Burde du ikke overlade det til politiet og PET, hvordan de efterforsker de 
her ting?</i></p><div class="art-quote article-box">
<p class="quote"/>
<blockquote>
<p class="quote-txt">
Det er er ekstremt uhyggeligt, hvis der foregår det her <i>crossover </i>mellem 
organiserede kriminelle eller <i>hangarounds</i> i bandemiljøet ind i det 
ekstremistiske, fanatiske miljø. 
</p>
<p class="sender">
</p><p class=" bl-elem">Pernille Skipper (EL)</p> 

</blockquote>
</div><p>
»Jeg skal ikke blande mig i konkret efterforskning, men hvis vi skal forsøge 
at forebygge det og stille de tilstrækkelige ressourcer og redskaber til 
rådighed, så skal vi vide meget mere om, hvordan det her <i>crossover</i> 
sker«, siger Pernille Skipper. </p><h3>
Bred opbakning 
</h3><p>
Enhedslistens forslag møder bred opbakning i Folketinget fra både højre og 
venstre. 
</p><p>
»I Venstre støtter vi varmt et hvert tiltag, der kan sikre, at den politiske 
debat, vi skal have, når vi har fået bearbejdet sorgen af det her 
terrorangreb, kommer til at foregå på et så fagligt, sagligt grundlag som 
overhovedet muligt, så de forslag, vi kommer frem til, ikke er politisk 
populisme, men konstruktive, reelle løsningsforslag. Det forudsætter noget 
mere viden om nogle af områderne. Derfor synes jeg, det er fint«, siger 
Venstres retsordfører Karsten Lauritzen, mens SF’s Karina Lorentzen 
supplerer: 
</p><p>
»Jeg synes, det er en rigtig god idé. Vi kan se, at det her sker. Der har 
blandt andet været forlydender fremme om, at nogle af dem, der har rejst til 
Syrien også har været engageret i bandekriminalitet, så der er en eller 
anden kobling, som vi er nødt til at blive klogere på«, siger hun. 
</p><p><b class="ext-link">FAKTA </b><a class="embeddedlink" href="http://politiken.dk/indland/politik/politikfakta/ECE2548788/fakta-saadan-er-den-danske-terrorlovgivning-blevet-udvidet/">Sådan er den danske terrorlovgivning blevet 
udvidet</a></p><p>
Dansk Folkepartis retsordfører Peter Skaarup kalder signalet fra Enhedslisten 
»helt rigtigt«: 
</p><p>
»Men jeg synes ikke, at man behøver at undersøge det ret meget for at finde ud 
af, at der skal noget handling til. Og der vil vi jo foreslå, at man laver 
en bedre sektionering i fængslerne, så man fjerner banderne fra 
radikalisatorer som eksempelvis Sam Mansour (Mansour er to gange er dømt for 
opfordring til terror, red.). For risikoen er altså, at de får lært dem, der 
er nemme at få med som soldater, nogle ting, der er ganske forfærdelige, og 
givet dem noget tankegods, som de kan bruge sammen med deres 
våbenfærdigheder og kendskab til personer, der kan levere våben«, siger han. 
</p><h3>
Regeringen vil afvente efterforskning 
</h3><p>
Hos regeringen understreger retsordfører for Socialdemokraterne, Trine 
Bramsen, at forbindelsen mellem bandemiljøet og de radikale, ekstremistiske 
miljøer er en problemstilling, myndighederne længe har været opmærksomme på. 
</p><p>
»Men jeg vil da ikke afvise, at vi på bagkant af det her forløb kommer til at 
diskutere politisk, hvad vi kan sætte ind med af nye initiativer og tiltag«, 
siger hun og tilføjer: 
</p><p>
»Jeg synes dog, vi skylder hinanden at afvente politiets efterforskning, inden 
vi begynder at indlede politiske forhandlinger. Den forelægger endnu ikke, 
og det er altså nødvendigt, at vi har solid fakta på bordet og ikke begynder 
at indlede politiske diskussioner ud fra gætterier«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2510332/thorning-vi-skal-goere-efterretningstjenesten-endnu-staerkere/">Thorning: Vi skal gøre 
efterretningstjenesten endnu stærkere</a></p><p>
Politiken har forsøgt at få en kommentar fra justitsminister Mette Frederiksen 
(S) til Enhedslistens forslag, men hun henviser til Rigspolitiet. Her ønsker 
man heller ikke at forholde sig til sagen. Hvis der kommer et konkret 
politisk ønske, vil man se nærmere på det, lyder beskeden. 
</p><p class=" bl-elem">
Regeringen bad i kølvandet på terrorangrebet i Frankrig i sidste måned 
efterretningstjenesterne om at redegøre for, om de havde brug for flere 
ressourcer i kampen mod terror. På den baggrund forventes regeringen inden 
for de næste dage at fremlægge en række forslag til styrkelse af indsatsen. 
</p>	
</div>
</div></body></html>
