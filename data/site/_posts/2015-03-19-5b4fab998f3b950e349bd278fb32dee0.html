---
layout:     post
title: 	    "Københavns overborgmester får ikke tilsynssag på nakken efter grandprix-underskud"
post_author:	    
post_date:	    Thu, 19 Mar 2015 14:18:22 +0100
post_site:	    politiken.dk 
post_link:	    http://politiken.dk/kultur/medier/ECE2594527/koebenhavns-overborgmester-faar-ikke-tilsynssag-paa-nakken-efter-grandprix-underskud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ikke grund til at rejse en tilsynssag mod overborgmester Frank Jensen 
for at underinformere Københavns Borgerrepræsentation om det store 
Eurovisionsunderskud, slår Statsforvaltningen nu fast i en afgørelse. 
</p><p>
Det var V, K og Liberal Alliance, som sidste år henvendte sig til 
forvaltningen, da de bl.a. mente, at Frank Jensen ikke havde givet hverken 
borgerrepræsentation eller økonomiudvalg tilstrækkelige oplysninger til at 
kunne træffe afgørelsen om at give yderligere støtte til det kriseramte 
Eurovision. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2424776/dokumenter-viser-eurovison-partnere-roeg-i-totterne-paa-hinanden/">Dokumenter viser: 
Eurovison-partnere røg i totterne på hinanden</a></p><p>
Hovedanken bestod i, at Frank Jensen allerede på et præsidiummøde 15. januar 
2014 fik at vide, at der var risiko for et betydeligt underskud og aflysning 
af showet. 
</p><div class="art-quote article-box">
<p class="quote"/>
<blockquote>
<p class="quote-txt">
Det ændrer ikke på, at projektet har været elendigt styret, men det frikender 
naturligvis overborgmesteren for et juridisk ansvar
</p>
<p class="sender">
Rasmus Jarlov, medlem af borgerrepræsentationen (K) 
</p>
</blockquote>
</div><p>
Den oplysning mente de tre partier, han skulle have videregivet til 
Borgerrepræsentationen, inden de bevilgede endnu flere penge til 
Eurovisionen.</p><p>
Men Statsforvaltningen mener ikke, at en nærmere undersøgelse af sagen vil 
føre til »en konstatering af at Overborgmesteren har tilsidesat sine pligter 
efter kommunalstyrelsesloven (...)«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2424225/dr-medgiver-vi-var-lige-ved-at-aflyse-eurovision/">DR medgiver: Vi var lige ved 
at aflyse Eurovision</a></p><p>
Forvaltningen lægger vægt på, at Borgerrepræsentationen var blevet gjort 
bekendt med Projektselskabets økonomiske problemer i en redegørelse, inden 
de bevilgede yderligere 8,74 millioner til melodigrandprixet i marts. 
</p><p>
Projektselskabet stod for at bygge Eurovisionsarenaen på Refshaleøen. 
</p><p class=" bl-elem">
»Det ændrer ikke på, at projektet har været elendigt styret, men det frikender 
naturligvis overborgmesteren for et juridisk ansvar«, siger medlem af 
borgerrepræsentationen Rasmus Jarlov (K).
</p>	
</div>
</div></body></html>
