---
layout:     post
title: 	    "Lufthavnen støtter SAS i kamp for sømandsskat til stewardesser "
post_author:	    
post_date:	    Tue, 05 May 2015 22:25:17 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2654155/lufthavnen-stoetter-sas-i-kamp-for-soemandsskat-til-stewardesser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stewardesser, stewarder og andet flyvende personale i skandinaviske SAS skal 
have samme skattefrihed, som rederiernes sejlende folk har. Det ønske fra 
SAS-topchef Rickard Gustafson bliver nu bakket op af Københavns Lufthavn. 
</p><p>
»De Skandinaviske luftfartsselskaber slås med nogle selskaber i Mellemøsten, 
som har en meget lavere skat«, siger Thomas Woldbye, topchef i Københavns 
Lufthavn, der har SAS som storkunde. 
</p><p>
Ønsket om ’sømandskat’ til luftfartens personale kommer på en dag, hvor 
organisationen Dansk Luftfart afleverede rapporten ’Danmark som attraktivt 
luftfartsland’. Den slår fast, at der i øjeblikket er cirka 150.000 
indirekte og direkte beskæftiget med luftfart i Danmark og særligt i Kastrup 
og omegn. Rapporten konkluderer, at luftfarten i bedste fald kan skabe i 
tusindvis af arbejdspladser eller i værste fald sende lufthavnen ud på en 
deroute frem til 2020. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan aldrig garantere noget som helst i en global konkurrence. 
</p>
<p class="sender">
Rickard Gustafson, SAS-chef 
</p>
</blockquote>
</div><p/><p>
I 2014 var der næsten 26 millioner passagerer i lufthavnen efter år med vækst, 
men det er gået tilbage med transferflyvninger. For 20 år siden var det 
omkring halvdelen af de rejsende, som blot skiftede fly i Kastrup og rejste 
videre. Nu er tallet nede på 24 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2622204/ryanair-traekker-fagforeninger-ind-i-langvarigt-retsslagsmaal/">Ryanair trækker fagforeninger 
ind i langvarigt retsslagsmål</a></p><p>
»Vi har en position, som vi risikerer at miste. Og det kan gå hurtigt, hvis vi 
kommer under en vis kritisk masse. I 1980’erne var passagertallet i 
København stort set det samme som i Amsterdam Schiphol, men i dag er der 
over dobbelt så mange passagerer i Schiphol. Derfor skal vi have en national 
plan for luftfarten«, siger Thomas Woldbye. 
</p><p>
Forbilledet for SAS-chefens forslag om ’sømandskat’ til flyvende personale er 
det næsten 30 år gamle internationale danske skibsregister. Sømænd på danske 
skibe, der sejler langfart, får en skattefri nettoløn. På den måde bliver 
omkostningerne for rederierne lavere, hvilket igen angiveligt skulle holde 
rederierne fra at flytte ud af landet. Rickard Gustafson vil ikke fremlægge 
en konkret model, men vil lade sig inspirere af skibsregisteret. 
</p><p>
»Jeg kan bare konstatere, at vi møder en meget hård international konkurrence 
ligesom en række andre brancher. I andre lande og andre selskaber er der 
helt andre forudsætninger, end vi har i de skandinaviske lande. Søfarten var 
tidligt ude og skabte en specialordning, hvilket har givet dem en stærk 
konkurrenceposition«, siger Rickard Gustafson. 
</p><h3>
Matroser forsvandt i tusindvis 
</h3><p>
I søfolkenes faglige organisation lyder der advarsler mod at kopiere 
skibsregisteret. 
</p><p>
»Vi har ikke længere menige søfolk og matroser i langfart. I 1980’erne havde 
vi omkring 6.000 medlemmer i langfart«, siger forhandlingssekretær Henrik 
Berlau, 3F’s Transportgruppe. 
</p><p>
»På trods af at rederne kun skal betale halv løn, så ansætter de ikke danskere 
i langfart. Der er nemlig en regel om, at en danske fagforening ikke må 
repræsenterer en sømand, der er bosat i et andet land. Det betyder, at 
rederne hyrer for eksempel filippinske søfolk i stort tal. Da 
skibsregisteret blev indført var det ellers med løfter om, at de skulle være 
med til at redde de danske arbejdspladser, der var. Nu er det blot nogle få 
maskinmestre, overstyrmænd og førstestyrmænd, som er tilbage på danske skibe 
i langfart«, siger Henrik Berlau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2609794/ryanair-er-begyndt-med-halvtomme-fly-i-koebenhavn/">Ryanair er begyndt med 
halvtomme fly i København</a></p><p>
Berlau vurderer, at det kan gå på samme måde med det flyvende personale. 
</p><p>
»Hvis reglerne bliver kopiret, så vil der om nogle år ikke være meget 
skandinavisk personale tilbage i SAS’s maskiner. Hvis man blot indfører en 
nettolønsordning, så kan der nok reddes nogle danske arbejdspladser«, siger 
Henrik Berlau. 
</p><p>
SAS er på det rene med, at forslaget kan koste jobs. 
</p><p>
»Man kan aldrig garantere noget som helst i en global konkurrence, men skal vi 
klare konkurrencen, så må vi have så gode forudsætninger som muligt. Og det 
her skulle være en mulighed«, siger Rickard Gustafson. 
</p><h3>
Kan koste skandinaviske job 
</h3><p>
Konkurrencen i Danmark er blevet skærpet af det irske lavprisselskab Ryanair 
indtog i København. De afviser blankt at lave aftaler med fagforeningerne i 
modsætningen til SAS. 
</p><p>
»Jeg vil ikke kommentere deres afvisning . Det må de selv stå på mål for, men 
vi er ikke på den linje«, siger Gustafson. 
</p><p><i class=" bl-elem">Men det er vel vanskeligt for jer at konkurrere med månedslønninger til 
stewardesser på 1.500 - 2.000 euro? </i></p><p>
»Det er klart, at det giver os en hård konkurrence«. 
</p><p><i class=" bl-elem">Hvis I får en ordning, som minder om skibsregistret, vil der så være 
flyvende skandinaviske personale i SAS, eller vil det blive asiatisk 
personale?</i></p><p>
»Det håber jeg ikke. Vi driver ikke udviklingen i den retning. Vi stræber 
efter fortsat at være en vigtig del af den skandinaviske infrastruktur«. 
</p><div class="art-fakta article-box">
<h4 class="">
rapport </h4>
<h5>
3 scenarier for CPH </h5>
<div class="fakta-body" data-buildingblock="embedded_factboxlink">
<p>
Sådan kan <b>fremtiden se ud for dansk luftfar</b>t og især for 
Københavns lufthavn i Kastrup. 
</p><p><b>Basis-scenariet </b>spår en årlig vækst på 2,6 procent frem til 2020. 14 
procent flere passagerer og 10.000 flere ansatte oveni i de 150.000, som 
luftfarten skaber direkte og indirekte i øjeblikket. 
</p><p><b>Risiko-scenariet </b>forudser faldende vækst – 18 procent færre passagerer 
og 15.000 færre jobs. 
</p><p><b>Vækst-scenariet</b> vil give en årlig vækst på 4,1 procent med 22 
procent flere passagerer og 16.000 ekstra arbejdspladser. 
</p><p class=" bl-elem"><i class=" bl-elem">Kilde: Rapport fra Dansk Luftfart </i></p>
</div>
</div><p/><p>
Lufthavnens direktør afviser ikke, at et ’luftfartsregister’ kan koste 
skandinaviske job. 
</p><p>
»Det kan jo være den vej, verden går. Det kommer kun til at gå hurtigere, hvis 
man ikke gør noget. Enten risikerer vi at blive betjent af udenlandsk 
personale i udenlandske fly eller også bliver måske betjent udenlandske 
personale i skandinaviske fly«, siger Thomas Woldbye. 
</p><p>
Transportminister Magnus Heunike (S) oplyser, at han allerede er i gang med 
dansk luftfartsstrategi, men den rummer ikke sømandsskat til stewardesser. 
</p><p class=" bl-elem">
»Jeg vil dog gerne gentage min udtalelse fra december sidste år om, at 
skattereduktioner – og den konkurrence på lønninger, som det vil resultere i 
– ikke er vejen frem for luftfarten«, siger ministeren i en skriftlig 
udtalelse. 
</p>	
</div>

</div></body></html>
