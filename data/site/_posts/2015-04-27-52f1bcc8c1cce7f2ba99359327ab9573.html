---
layout:     post
title: 	    "Dit sygefravær vokser, når du flytter over Storebælt "
post_author:	    
post_date:	    Mon, 27 Apr 2015 21:48:47 +0200
post_site:	    politiken.dk 
post_link:	    http://politiken.dk/oekonomi/ECE2645261/dit-sygefravaer-vokser-naar-du-flytter-over-storebaelt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efterhånden er det ikke nogen nyhed, at der må være noget i den jyske luft - 
eller mentalitet - som får jyderne til sjældnere at melde sig syge end 
sjællænderne. Men hvad sker der, hvis jyden flytter til Sjælland, og 
sjællænderen flytter til Jylland?
</p><p>
Det korte svar: De bliver begge mere syge. Det viser en undersøgelse lavet af 
Kommunernes Landsforenings (KL) nyhedsbrev Momentum blandt offentligt 
ansatte i alderen 18-49 år på baggrund af tal fra Danmarks Statistik.
</p><p>
En jyde, der pakker kufferten og tager over Storebælt, øger således sit 
sygefravær med 0,1 dag om året, mens en sjællænder, der bosætter sig i 
Jylland, i gennemsnit får 1,1 sygedag mere om året. Ligegyldigt hvilken side 
af bæltet jyder bor på, forbliver de dog mindre syge end dem fra Sjælland.
</p><p>
»Man ved reelt ikke, hvorfor der er forskel i sygefraværet mellem Jylland og 
Sjælland. Men man kunne forestille sig, at arbejdspladserne på Sjælland er 
anderledes – at der for eksempel er et andet tempo. Men vi kan ikke 
dokumentere det«, siger Merete Labriola, der forsker i sygefravær ved 
Marselisborgcentret. Hun er selv flyttet fra Sjælland til Jylland, og hun 
kan mærke forskel mellem de to landsdele.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2485668/laerernes-sygefravaer-er-i-mange-kommuner-steget-med-20-procent/">Lærernes sygefravær er i mange 
kommuner steget med 20 procent</a></p><p>
»Man kan godt forestille sig, at man bliver mere set, når man kommer på 
arbejde i Jylland end på Sjælland, fordi arbejdspladserne simpelthen er 
mindre. Tag for eksempel Skejby Sygehus og Rigshospitalet. Hvis man er i 
store organisationer, bliver man ikke set og kan måske godt blive glemt 
lidt«.
</p><p>
Men det kan også handle om ressourcer, understreger Merete Labriola. For jo 
mere folk trives, jo mindre sygefravær har de. 
</p><h3>
Brug for mere forskning
</h3><p>
Det er Claus D. Hansen, lektor med speciale i sygefravær ved Aalborg 
Universitet, enig i. Og det er netop derfor, det er så svært at opgøre, hvad 
forskellene skyldes, siger han.
</p><p>
»Der er mange forskellige forklaringer. Både en helbredsdimension og en 
kulturel dimension. Blandt de kulturelle er for eksempel forskellen på, hvor 
rimeligt man synes, det er at melde sig syg. Vi ved jo fra andre 
undersøgelser, at urbanisering og andre faktorer gør, at folk ændrer 
holdning, når de flytter til storbyen. Der er jo også ofte sammenhæng 
mellem, hvilke partier du stemmer på, og hvor du bor«, siger Claus D. 
Hansen, der dog ikke mener, at forskellene mellem de to landsdele er særligt 
store.
</p><p><i class=" bl-elem">Men hvorfor bliver sjællænderne mere syge af at flytte til Jylland?</i></p><p>
»Det kan godt være en form for selektionsmekanisme. Det er sjældent de mest 
ressourcestærke, der flytter den vej, og det kan være grunden til, at der er 
forskel i sygefraværet mellem de to grupper«.
</p><h3>
Forskellene er mindsket
</h3><p>
Det er ikke nogen nyhed, at jyderne er bedre end sjællænderne til det med at 
holde sygdommen stangen – eller at der måske blot skal mere til, før de 
melder sig syge. Men faktisk er forskellene de seneste år blevet mindre, 
fordi særligt københavnerne har nedbragt deres sygefravær.
</p><p>
Men der er brug for mere viden om, hvorfor der er geografiske forskelle i 
sygefraværet, mener Claus D. Hansen. Og derfor roser han KL’s undersøgelse.
</p><p>
»Vi har ikke nok viden om, om det skyldes fraværskultur eller 
helbredsforskelle. Derfor kunne man for eksempel koble oplysninger om folks 
helbred på for at se, om der så stadig er forskel på Jylland og Sjælland«, 
siger han:
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2300763/kaempe-forskel-paa-paedagogers-sygefravaer/">Kæmpe forskel på pædagogers 
sygefravær</a></p><p>
»Desværre bliver de her undersøgelser sjældent brugt til at lave analytisk 
arbejde. Men nu kommer man et spadestik dybere ved at se på dem, der er 
flyttet, og det synes jeg er rigtig fint«.
</p><p>
«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00931/Sygefrav_r-J15202_931617a.gif" alt="" border="0"/></span></p>	
</div>

</div></body></html>
