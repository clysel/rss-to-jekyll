---
layout:     post
title: 	    "Tidslinje: Sparekravet fra DBU blev for skrapt"
post_author:	    
post_date:	    Fri, 27 Feb 2015 10:41:17 +0100
post_site:	    politiken.dk 
post_link:	    http://politiken.dk/sport/fodbold/ECE2565778/tidslinje-sparekravet-fra-dbu-blev-for-skrapt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere aftale mellem Dansk Boldspil-Union (DBU) og landsholdsspillerne 
udløb i sommeren 2014. Siden har forbundet forlænget den flere gange, mens 
ledelsen har forhandlet med Spillerforeningen. I februar meldte DBU så ud, 
at dialogen var strandet – og siden dengang er konflikten eskaleret: 
</p><p><b>Onsdag 18. februar: </b>DBU sender et brev til en bruttotrup af spillere, 
der kan være aktuelle til at spille på A-, U21- eller damelandsholdet. Det 
indeholder et klart ultimatum: Spillerne skal inden 2. marts melde tilbage, 
om de står til rådighed for landsholdene på de vilkår, som DBU har tilbudt – 
ellers skal landstrænerne se bort fra profilerne og udtage andre spillere. 
</p><div class="art-quote article-box">
<p class="quote"/>
<blockquote>
<p class="quote-txt">
Så længe, vi ikke har en ny kollektiv aftale på plads, kan DBU selvfølgelig 
ikke gøre kommercielt brug af os spillere
</p>
<p class="sender">
</p><p class=" bl-elem">Daniel Agger, landsholdets anfører</p> 

</blockquote>
</div><p><b>Onsdag 18. februar:</b> Spillerforeningen udsender en pressemeddelelse, 
hvori den erklærer sig »overrasket« over DBU’s udmelding. I grove træk 
handler tvisten om to hovedelementer: At DBU vil have spillerne til at sluge 
en større lønnedgang, og at DBU ønsker at indgå aftaler med hver enkelt 
spiller i stedet for den samlede gruppe via Spillerforeningen. Især sidste 
punkt skiller parterne ad.</p><p><b>Onsdag 25. februar:</b> Jyllands-Posten skriver, at spillerrådene på de tre 
landshold har sendt to e-mails til DBU, hvor de gør deres holdning klar: De 
skriver, at spillerne kollektivt har overdraget deres kommercielle 
rettigheder i forbindelse med landsholdsfodbold til Spillerforeningen – 
derfor er det slet ikke en mulighed, at de individuelt underskriver aftaler 
med DBU. 
</p><p><b>Onsdag 25. februar:</b> Spillerne melder ud, at de boykotter DBU’s Dansk 
Fodbold Award, der finder sted fredag 27. februar. »Så længe vi ikke har en 
ny kollektiv aftale på plads, kan DBU selvfølgelig ikke gøre kommercielt 
brug af os spillere«, udtaler anfører Daniel Agger i en pressemeddelelse fra 
Spillerforeningen. 
</p><p><b>Onsdag 25. februar:</b> DBU meddeler, at parterne har genoptaget dialogen 
og skal mødes næste dag. Forbundets direktør, Claus Bretton-Meyer, kalder 
det en »beklagelig situation«. 
</p><p><b>Torsdag 26. februar: </b>Kvindelandsholdets hovedsponsor, fagforbundet 3F, 
siger i Jyllands-Posten, at det vil »vurdere sit aktuelle engagement i DBU«, 
og truer med at trække sin årlige støtte på cirka 2 millioner kroner. 
Baggrunden er, at 3F ser det som alvorligt, at forbundet »ikke vil anerkende 
landsholdsspillernes frivilligt valgte repræsentant, som er 
Spillerforeningen« . 
</p><p class=" bl-elem"><b>Torsdag 26. februar: </b>Ved det nye møde tager Spillerforeningen en 
advokat fra sin hovedorganisation LO med til forhandlingsbordet – det ser 
DBU som »en eskalering af konflikten«. Forbundet skriver i en 
pressemeddelelse, at parterne »er langt fra hinanden« – både »på de 
økonomiske og kommercielle forhold«. Spillerforeningen anfører omvendt, at 
DBU ikke er klar til »realitetsforhandlinger«. DBU lover at vende tilbage 
til spillerne efter sit repræsentantskabsmøde lørdag 28. februar. 
</p>	
</div>
</div></body></html>
