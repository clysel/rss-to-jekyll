---
layout:     post
title: 	    "To regeringsagenter anholdt for BitCoin-bedrageri i Silk Road-sag"
post_author:	    Martin Bernth
post_date:	    Tue, 31 Mar 2015 07:06:49 +0000
post_site:	    www.version2.dk 
post_link:	    http://www.version2.dk/artikel/regeringsagenter-anholdt-bitcoin-bedrageri-i-silk-road-sag-128499?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Sagaen om det mørke nets narkobørs Silk Road er ikke færdige med at kaste utrolige historier af sig. Senest vækker sagen opsigt, fordi to af regeringens agenter, der deltog i efterforskningen, ikke har kunnet holde sig fra de mere end 17 millioner i BitCoins, der blev beslaglagt i forbindelse med lukningen af den berygtede online-portal, <a href="http://www.wired.com/2015/03/dea-agent-charged-acting-paid-mole-silk-road/">skriver Wired.</a></p>



<p>En Secret Service-agent står således anklaget for at have overført beslaglagte BitCoin til en privat konto for mere end 5,5 mio. kroner, mens anklagerne mod den anholdte narkobetjent er langt mere omfattende. Agenten skal både have overført BitCoin, der reelt tilhørte myndighederne til en hemmelig konto og samtidig have ageret som dobbeltagent.</p>

<p>Narkobetjenten gik ‘under cover’ i sagen allerede i 2012  - godt et år før, at Silk Road blev lukket af FBI. Her havde han angiveligt direkte kontakt med den dømte bagmand Ross Ulbricht under pseudonymet ‘Nob’, som Ulbricht senere skulle blive narret til at bestille et mord hos - et mord, der vel at mærke aldrig blev begået, men var sat op som en fælde af politiet.</p>



<p>Selvom agenten indledningsvist fodrede Ulbricht med falske efterretninger fra efterforskningen med sine overordnedes velsignelse, begyndte narkobetjenten hen ad vejen at tage penge for oplysningerne og gemme pengene på sin egen konto ligesom han via andre pseudonymer begyndte at afpresse Ulbricht for flere penge.</p>

<p>Det er uvist, hvad disse nye oplysninger får af betydning for den allerede dømte Silk Road-bagmand, som i februar blev fundet skyldig i alle anklager.</p>


  </section>

      </div></body></html>
