---
layout:     post
title: 	    "Facebook indrømmer: Tracking af ikke-brugere var en fejl"
post_author:	    Martin Bernth
post_date:	    Mon, 13 Apr 2015 10:59:09 +0000
post_site:	    www.version2.dk 
post_link:	    http://www.version2.dk/artikel/facebook-indroemmer-tracking-af-ikke-brugere-var-en-fejl-139978?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det var slet ikke meningen, at Facebook ville sætte cookies hos ikke-brugere via de udbredte plugins til sitet, som findes i mange afskygninger på snart de fleste websites. Det var angiveligt en teknisk fejl, og den er nu ved at blive udbedret, lyder det fra Facebook, der har udsendt en pressemeddelelse oven på kritik fra det belgiske datatilsyn.</p>



<p>Det var på foranledning af det belgiske datatilsyn, at det overhovedet kom for en dag, at selv internetbrugere, der ikke var medlemmer af det sociale medie, alligevel ikke kunne sige sig fri for at få en cookie installeret fra firmaet, og det mente datatilsynet var i strid med europæisk lovgivning.</p>

<p>Det vil Facebook dog ikke gå med til at have siddende på sig, og ifølge <a href="http://www.theguardian.com/technology/2015/apr/10/facebook-admits-it-tracks-non-users-but-denies-claims-it-breaches-eu-privacy-law">The Guardian</a> mener den sociale tjeneste, at tilsynet i sin rapport begår flere fejltagelser i ders omtale af Facebook privatlivspolitik.</p>

<p>I alt har Facebook otte kritikpunkter af påstande, som firmaet mener, at rapporten får galt i halsen, men enkelte af de punkter har aldrig været en del af kritikken, lyder det fra forfatterne bag studiet.</p>

<p>»Facebooks seneste pressemeddelelse lægger ord i munden på os, som vi ganske enkelt aldrig har sagt,« siger Brendan Van Alsenor fra den it-juridiske organisation ICRI til The Guardian.</p>
  </section>

      </div></body></html>
