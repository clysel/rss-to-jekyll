---
layout:     post
title: 	    "Boko Harams rædsler blotlagt"
post_author:	    
post_date:	    Tue, 14 Apr 2015 06:21:10 +0200
post_site:	    politiken.dk 
post_link:	    http://politiken.dk/udland/ECE2626805/boko-harams-raedsler-blotlagt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I februar var der en offentlig stening i byen Bama i det nordøstlige Nigeria. 
Fem mænd og fem kvinder var blevet dømt for utroskab. 
</p><p>
»Jeg var med. De graver et hul, begraver kroppen og stener hovedet. Når 
personerne er døde, efterlader de dem«. 
</p><div class="art-quote article-box">
<p class="quote"/>
<blockquote>
<p class="quote-txt">
De graver et hul, begraver kroppen og stener hovedet
</p>
<p class="sender">
15-årigt vidne 
</p>
</blockquote>
</div><p>
Den brutale beskrivelse stammer fra Mustapha Saleh. Krigere fra den 
islamistiske terrororganisation Boko Haram tvang ham til at deltage, selv om 
han blot er 15 år.</p><p>
Mustapha Saleh, hvis navn er opdigtet, er en af de stemmer, som kommer til 
orde i en ny rapport fra Amnesty International. 
</p><p>
Rapporten baserer sig på 200 vidner og giver et nyt indblik i omfanget af de 
rædsler, terrororganisationen står bag. Alene siden begyndelsen af 2014 er 
mindst 2.000 kvinder ifølge Amnesty blevet kidnappet, og mindst 5.500 civile 
har mistet livet. 
</p><h3>
#BringBackOurGirls 
</h3><p>
Rapporten kommer på årsdagen for kidnapningen af 279 skolepiger i byen Chibok. 
</p><p>
Pigerne fik sidste år stor opmærksomhed, da kendte ansigter som USA’s 
førstedame, Michelle Obama, og den unge aktivist og modtager af Nobels 
Fredspris Malala Yousafzai stod frem under kampagnen #BringBackOurGirls. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2589093/boko-haram-stjal-det-liv-de-kendte/">Boko Haram stjal det liv, de 
kendte</a></p><p>
Nigeria har hidtil afvist hjælp fra USA og nabolandene, og det kan have 
afskåret EU fra at hjælpe til, forklarer tyske Volker Hauck, specialist i 
EU’s Afrika-politik. 
</p><p>
»Problemet har vokset sig så stort, at Nigeria er blevet opfordret til at 
samarbejde af alle andre statsoverhoveder i Den Afrikanske Union«, siger 
han. 
</p><h3>
Lidegaard: Nigeria skal sprede velstanden 
</h3><p>
Udenrigsminister Martin Lidegaard (R) kalder beretningerne for »rædselsfulde«. 
</p><p class=" bl-elem">
Han støtter, at EU skal hjælpe mere, men understreger, at problemet kun kan 
løses, hvis Nigerias regering får spredt landets store velstand – blandt 
andet fra olie – ud til befolkningen, så de får et alternativ til Boko 
Haram: »Det er primært Nigerias eget ansvar at få udbredt velstanden. Når 
det er sagt, er det åbenlyst, at Nigeria ikke kan klare det her alene«. 
</p>	
</div>

</div></body></html>
