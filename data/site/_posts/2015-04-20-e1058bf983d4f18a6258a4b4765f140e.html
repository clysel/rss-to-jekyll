---
layout:     post
title: 	    "Suárez: Jeg var skræmt ved at spille med Messi og Neymar"
post_author:	    
post_date:	    Mon, 20 Apr 2015 15:32:20 +0200
post_site:	    politiken.dk 
post_link:	    http://politiken.dk/sport/ECE2635697/surez-jeg-var-skraemt-ved-at-spille-med-messi-og-neymar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Luis Suárez fra Uruguay har i årevis været en rutineret angriber på højeste 
niveau, men den slags kan også få nerver på, når de skifter til en større 
klub med tilsvarende større ambitioner. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er altid bare gået på banen for at gøre mit yderste, og jeg har aldrig 
lyttet, hvis noget har kaldt mig den bedste eller den værste
</p>
<p class="sender">
Luis Suárez 
</p>
</blockquote>
</div><p> I hvert fald fortæller Barcelona-stjernen, at han følte sig meget 
lille og ydmyg, da han kom til Camp Nou og La Liga efter sin store succes 
hos Liverpool i Premier League. 
</p><p><b class="ext-link">SUCCES:</b><a class="embeddedlink" href="http://politiken.dk/sport/fodbold/laprimera/ECE2633837/brandvarme-suarez-giver-barcelona-en-af-de-helt-vigtige-sejre/">Brandvarme Suarez giver Barcelona en af 
de helt vigtige sejre</a></p><p>
»Da jeg kom til Barcelona, var jeg noget skræmt ved at skulle spille med Messi 
og Neymar. Men de sagde til mig, at jeg bare skulle spille, som jeg gjorde 
for Liverpool. Nu har jeg det fint både på og uden for banen, og vi har det 
rigtig godt sammen«, siger Luis Suárez på en pressekonference i Barcelona 
forud for tirsdagens opgør i Champions Leagues kvartfinale mod PSG. 
</p><p><b class="ext-link">HOLDMORAL:</b><a class="embeddedlink" href="http://politiken.dk/sport/fodbold/championsleague/ECE2629749/koncentration-suarez-hylder-mental-barcelona-triumf/">Koncentration, Suarez hylder mental 
Barcelona-triumf</a></p><p>
I Liverpool optrådte Luis Suárez oftest som en ganske selvsikker herre med 
hang til spektakulære scoringer enten i samarbejde med holdkammeraterne 
eller efter imponerende soloaktioner. Det har varet lidt, før han har nået 
samme niveau for Barcelona, men på det seneste er det for hver kamp blevet 
lettere at genkende Suárez fra de vilde Liverpool-dage. 
</p><p>
Suárez har scoret 19 gange i alle turneringer i denne sæson, men det vigtigste 
er nok for selve holdet, at han har fundet sin plads i kollektivet. 
Scoringer i de største kampe her, hvor turneringerne nærmer sig sine 
afslutninger har dog været med til at styrke hans selvtillid samt øge 
populariteten hos Barca-fans. 
</p><p><b class="ext-link">EFFEKTIV:</b><a class="embeddedlink" href="http://politiken.dk/sport/fodbold/championsleague/ECE2629612/suarez-laver-to-klassemaal-i-effektiv-fransk-visit/">Suarez laver to klassemål i effektiv 
fransk visit</a></p><p>
»Jeg er altid bare gået på banen for at gøre mit yderste, og jeg har aldrig 
lyttet, hvis noget har kaldt mig den bedste eller den værste. Jeg er meget 
selvkritisk, og når tingene ikke rigtig er gået godt for mig, så har jeg 
været meget taknemlig for den støtte, jeg har fået fra mine nærmeste. Også 
mine holdkammerater og mine trænere har støttet mig«, fortæller Luis Suárez. 
</p><p>
»I øjeblikket føler jeg, at jeg virkelig hjælper holdet med både scoringer og 
assist, men så længe det går godt for holdet, så er det ikke så vigtigt, 
hvem der scorer eller assisterer«. 
</p><p class=" bl-elem">
Den omstridte angriber, der har fået flere lange karantænestraffe for sine 
absurde biderier under kampe, ser altså - lige nu - ud til at være blevet et 
lille dydsmønster under sit ophold i den catalanske storklub. 
</p>	
</div>

</div></body></html>
