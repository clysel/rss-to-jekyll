---
layout:     post
title: 	    "Borgerne er parat til mere EU end deres politikere"
post_author:	    
post_date:	    Sat, 25 Apr 2015 08:14:14 +0200
post_site:	    politiken.dk 
post_link:	    http://politiken.dk/indland/ECE2642597/borgerne-er-parat-til-mere-eu-end-deres-politikere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis der ved den kommende folkeafstemning stemmes ja til at erstatte det 
danske retsforbehold i EU med en såkaldt tilvalgsordning, tilslutter Danmark 
sig i stedet 22 såkaldte retsakter, hvor vi skal til at samarbejde med EU. 
Men danskerne er tilsyneladende klar til at gå meget længere end 
politikerne, der har udvalgt de 22 retsakter. Det viser en meningsmåling, 
som den EU-positive tænketank Europa har fået udført. 
</p><div class="art-fakta article-box">
<h4 class="">
Afstemning </h4>
<h5>
Det skal vi stemme om </h5>
<div class="fakta-body" data-buildingblock="embedded_factboxlink">
<p><b>SF, S, R, V og K</b> står bag aftalen om at erstatte retsforbeholdet i EU 
med en tilvalgsmodel. 
</p><p>
De har valgt<b> 22 retsakter</b>, som Danmark i så fald vælger til. 
</p><p class=" bl-elem">
Omkring <b>30 andre</b> EU-retsakter er valgt fra, blandt andet hele asyl- og 
indvandringsområdet.
</p>
</div>
</div><p>
Målingen af lavet af instituttet YouGov, der har spurgt et udvalg af danskere, 
om de gerne vil deltage i for eksempel samarbejdet om det såkaldte 
offerdirektiv og regler om retssikkerhed, der ikke er med blandt de udvalgte 
samarbejdsområder. </p><p>
Blandt de i alt knap 30 retsakter, som politikerne på forhånd har sorteret 
fra, er der 14, hvor der er ifølge målingen er flere i befolkningen, der 
gerne ser en tiltrædelse, end der er modstandere. Og interessen i 
befolkningen rækker ikke kun til traditionelle retspolitiske områder. Også 
på asyl- og indvandringsområde kunne partierne tilsyneladende have fået 
opbakning til flere retsakter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2544563/messerschmidt-uden-retsforbehold-kan-flertal-luske-eu-politik-ind-ad-bagdoeren/">Messerschmidt: Uden 
retsforbehold kan flertal luske EU-politik ind ad bagdøren</a></p><p>
»Det er en myte, at indvandrings- og asylpolitikken er noget, som danskerne 
ikke ønsker, at EU skal blande sig i. Faktisk er der inden for store dele af 
indvandrings- og asylpolitikken er pænt relativt flertal af danskerne, der 
gerne ser EU-samarbejde«, konkluderer forskningschef hos Europa Catharina 
Sørensen. 
</p><p>
Når det eksempelvis angår EU-samarbejdet om bekæmpelse af ulovlig indvandring, 
erklærer 75 procent af de adspurgte sig enig i, at Danmark burde tilslutte 
sig denne akt, selv om den ikke er med på politikernes tilvalgsliste. 
Tilsvarende er det 53 procent, der erklærer sig enig i, at Danmark burde 
tilslutte sig EU’s regler om finansiel støtte til et EU-land, der oplever et 
særligt pres på deres asylsystem – blot 22 procent er imod. 
</p><h3>
Når andre har brug for hjælp 
</h3><p>
Venstres EU-ordfører, Jakob Ellemann-Jensen, forklarer, at han i 
forhandlingerne om de 22 tilvalgte retsakter ikke skænkede asyl- og 
indvandringsområdet mange tanker, da partilederne på forhånd var enige om at 
udelukke det område. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har grundlæggende den indstilling, at asyl og indvandringspolitikken 
fastlægges bedre i Danmark end i fællesskab
</p>
<p class="sender">
Jakob Ellemann-Jensen (V) 
</p>
</blockquote>
</div><p>
»Det er, fordi vi grundlæggende har den indstilling, at asyl og 
indvandringspolitikken fastlægges bedre i Danmark end i fællesskab«, 
forklarer han. </p><p><i class=" bl-elem">Hvad er det bedste argument for det?</i></p><p>
»Vi har nogle andre regler, end man har i nogle andre europæiske lande, og dem 
ønsker vi at fastholde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2480241/danskerne-skal-stemme-om-retsforbeholdet/">Danskerne skal stemme om 
retsforbeholdet</a></p><p><i class=" bl-elem">Hvis du skulle tale fra hjertet, er der så nogle af delene på asyl- og 
indvandringsområdet, som du egentlig godt ville have Danmark med i?</i></p><p>
»Jeg vil sige, at situationen i Italien nu her, hvor deres asylsystem er i 
fare for at bryde sammen, det indikerer jo meget, meget tydeligt, at vi er 
nødt til at hjælpe Italien. Det kan jo ikke være rimeligt, at fordi de 
geografisk ligger, hvor de gør, så står de fuldstændig alene med den her 
problemstilling. Der er jo ikke nogen tvivl om, at ansvaret for at foretage 
den her asylbehandling ligger i Italien, men det betyder jo så, at vi må 
støtte Italien og hjælpe dem med sagsbehandlingen helt konkret«, siger Jakob 
Ellemann-Jensen. 
</p><h3>
DF: Bare vent 
</h3><p>
Fra Socialdemokraterne afviser EU-ordfører Morten Bødskov, at partierne er 
bange for deres egen skygge, når de ikke har taget flere retsakter med. 
</p><div class="art-quote article-box">
<p class="quote"/>
<blockquote>
<p class="quote-txt">
Selvfølgelig skal man lytte til befolkningen, men der, hvor det er relevant, 
er, når man holder folkeafstemning
</p>
<p class="sender">
Morten Messerschmidt (DF) 
</p>
</blockquote>
</div><p>
»Det er jo et politisk kompromis, som skulle spænde fra den yderste 
venstrefløj i SF til den yderste højrefløj i Venstre, og der havde vi givet 
hinanden vetoret, så når et parti sagde nej, måtte de andre partier følge 
efter«, siger Morten Bødskov, der ikke finder det relevant at opremse, 
hvilke retsakter S gerne havde set medtaget. </p><p>
Dansk Folkeparti fraråder omdannelsen af retsforbeholdet til en tilvalgsmodel, 
og partiets europaparlamentsmedlem, Morten Messerschmidt, siger: 
</p><p>
»Det er ikke sådan, at jeg eller Dansk Folkeparti indretter vores politik 
efter, hvad et flertal af danskerne ønsker. Selvfølgelig skal man lytte til 
befolkningen, men der, hvor det er relevant, er, når man holder 
folkeafstemning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2543445/eus-politichef-retsforbehold-truer-danmarks-sikkerhed/">EU's politichef: Retsforbehold 
truer Danmarks sikkerhed</a></p><p>
Målingen fra tænketanken viser også, at 48 procent af de adspurgte bakker op 
om at erstatte retsforbeholdet med en tilvalgsordning, mens 27 procent vil 
bevare retsforbeholdet. Messerschmidt tror dog ikke, at målingen viser, at 
folkeafstemningen er afgjort på forhånd. Holdningerne vil flytte sig, »når 
vi først begynder debatten i forhold til grænsekontrol og svækkelser af 
udlændingepolitik«, siger han. 
</p><p class=" bl-elem">
»Så jeg vil passe på med fra EU-partiernes side at tro på, at den er hjemme«. 
</p>	
</div>

</div></body></html>
