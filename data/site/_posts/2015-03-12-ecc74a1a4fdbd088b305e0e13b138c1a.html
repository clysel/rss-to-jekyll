---
layout:     post
title: 	    "Tillykke med prisen: Bornholmer-gourmet er Årets Spisested "
post_author:	    
post_date:	    Thu, 12 Mar 2015 11:24:55 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2584139/tillykke-med-prisen-bornholmer-gourmet-er-aarets-spisested/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-4233"/><p/><p>
Kadeau har vundet, lyder det i telefonen, og straks er to af ejerne på vej fra 
Tokyo til Christianshavn for at modtage vores eller snarere vores læseres 
hyldest - Ibyenprisen for Årets Spisested. 
</p><p>
Og jeg er på vej fra AE-cafeen i Nordvest. Træder ind i restauranten. Møder 
videojournalisten. Jeg skal overrække Ibyen-pokalen. 
</p><p>
»Hvem skal jeg overrække den til«? 
</p><p>
»Magnus«, svarer videojournalisten. 
</p><p>
»Magnus? Hvem fanden er det«? 
</p><p>
»Ham derovre«. 
</p><p>
Ok. 
</p><p>
»Magnus! Hej du. Du har vundet årets spisested. Tillykke med prisen!«. 
</p><p>
»Takker, det er jo anden gang, I fejrer os«, siger den blåtrøjede med fuldskæg 
og briller og stiller op til interview foran videokameraet. (Kadeau vandt 
også prisen for tre år siden, red). 
</p><h3>
'Vi er mest bornholmere' 
</h3><p>
Jeg dingler lidt rundt. Det er her, folk har betalt tusindvis af kroner for 
strandskaller, søpindsvin, markhø og skovkogler. 
</p><p>
I aften byder menuen blandt andet på blæksprutte, strandkvan og havgus. Gastro 
lavet af overvejende bornholmske råvarer i ærkenordiske omgivelser. Loftets 
beton bliver skjult af de organiske træmøbler, runde og med swung, af 
træskabe og træhylder med tørrede krydderer og potteplanter. 
</p><p>
Egenlig føler Kadeau sig mest hjemme på Bornholm, hvor alle ejerne er fra, og 
den første restaurant ligger, fortæller Magnus med efternavnet Høegh Kofoed 
</p><p>
»Vi ser os stadig som bornholmere, vi bor der om sommeren, det er meget 
normalt for bornholmere og øboere i det hele taget at have en særlig 
kærlighed til sin hjemstavn«. 
</p><h3>
En gade med en vild fortid 
</h3><p>
Succesen på øen var så stor, at de måtte åbne et spisested i hovedstaden, 
nærmere bestemt Wildersgade. 
</p><p>
Udenfor slentrer en grønlandsk mand med en ølpose som et symptom på gadens 
historie. Det var her, Gasserne bundede ud på Eiffel Bar, det var her 
Jokeren gik i den alkoholglade Gasolin’-poet Mogens Mogensens fodspor, det 
var her Jokeren så fodbold på Bøllet - det brune værtshus Fingerbøllet - 
angiveligt FCK-kampe med Henrik List. Høje på det hele. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/anmeldelser/restaurantanmeldelser/ECE1936304/danmarks-nye-michelinstjerne-serverer-retter-man-husker-hele-livet/">Danmarks nye michelinstjerne 
serverer retter, man husker hele livet</a></p><p>
Kulturlivet lever stadig i gaden. Særligt filmfolk og producenter tager til og 
fra arbejde her, cafeerne er rykket ind, Emmerys på hovedgadehjørnet med 
hvid økologi og nu også denne gourmet-restaurant. 
</p><p>
Sammen dækker de over Wildersgade vilde fortid. Udenfor passerer et par dyre 
blå frakker med solbriller forbi. Et symptom på, at Kadeau ligger i den 
stille og kedelige ende af gaden med virksomhedslokaler og dyrt nybyggeri. 
</p><p>
Det betyder ikke, at det går stille for sig her på gadens uomtvistelige 
kvalitetshjørne. Den tidligere typiske christianshavner ville næppe have råd 
til beværtningens franske dråber, men middelklassekøbenhavnere, 
forstadsbilister og de rigere skal nok få sig en fest. 
</p><p class=" bl-elem">
Som bekendt koster kvalitet, og ligger du inde med kronerne, og er du madglad, 
og er du til hyggelige restaurantbesøg, har du efter sigende og læsernes 
pålydende et foretrukkent spisested. 
</p><p class="art-ext-other">

</p>	
</div>
</div></body></html>
