---
layout:     post
title: 	    "SF vil isolere religiøse ekstremister i fængsler"
post_author:	    
post_date:	    Wed, 18 Feb 2015 09:48:47 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551407/sf-vil-isolere-religioese-ekstremister-i-faengsler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Med en række konkrete forslag melder SF sig nu på banen i forhold til 
bekæmpelse af fremtidige terroranslag som det i weekenden. 
</p><p>
Partiet vil isolere radikale ekstremister i fængslerne, og så skal <i>alle</i> 
indsatte, som fængselspersonalet måtte være bekymret for og indberette til 
PET for ekstremistisk adfærd under deres fængselsophold, efterfølgende 
automatisk i et exitprogram for at modvirke radikalisering. 
</p><p>
Endelig foreslår SF mere personale og bedre uddannelse af personalet i 
fængslerne, som under fængselsopholdet kan argumentere imod de 
radikaliseredes tankegang. 
</p><div class="art-quote article-box">
<p class="quote"/>
<blockquote>
<p class="quote-txt">
Sådan en må vi pille ud og isolere et sted
</p>
<p class="sender">
Karina Lorentzen 
</p>
</blockquote>
</div><p/><p>
»Der er nogen, som forpester miljøet i fængslerne med en meget negativ form 
for religion, og dem bliver vi nødt til at tage hånd om. Vi har et ansvar 
for, at de andre almindelige indsatte i fængslerne bliver rullet ind i det 
her ekstreme netværk«, siger retsordfører Karina Lorentzen (SF), der peger 
på den kendte og dømte islamist Sam Mansour. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550870/enhedslisten-kraever-forbindelse-mellem-bander-og-ekstremister-undersoegt/">Enhedslisten kræver 
forbindelse mellem bander og ekstremister undersøgt</a></p><p>
»Hvis der render en type som Sam Mansour rundt i fri dressur, som vi ved er 
radikaliseret og har flere domme, så dur det simpelthen ikke, at han er 
sammen med almindelige indsatte. Sådan en må vi pille ud og isolere et 
sted«, mener hun. 
</p><h3>
Alle radikaliserede skal i forløb 
</h3><p>
I forbindelse med weekendens terrorangreb er det kommet frem, at den 
formodede, dræbte gerningsmand Omar Abdel Hamid el-Hussein allerede i 
september under en varetægtsfængsling var blevet indberettet af 
Kriminalforsorgen til Politiets Efterretningstjeneste på grund af 
ekstremistiske tendenser. Lige som knap 40 andre er blevet det de senere år. 
</p><p>
PET har efter drabene bekræftet, at efterretningstjenesten havde Omar Abdel 
Hamid el-Hussein »inde på radaren«, men har omvendt forklaret, at man ikke 
havde anledning til at tro, at han planlagde et angreb. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2551351/borgerligt-terrorudspil-er-en-udstrakt-haand-til-regeringen/">Borgerligt terrorudspil er en 
»udstrakt hånd« til regeringen</a></p><p>
Ifølge Karina Lorentzen skal en indberetning fra Kriminalforsorgen til PET om 
indsatte frem over automatisk føre til, at der iværksættes et forløb, når 
vedkommende kommer ud af fængslet. 
</p><p>
»I dag tager man bestik af, om man skal indsættes i et forløb. Det vurderer 
Kriminalforsorgen. Men man har nu haft 39 sager, hvor vurderingen har været, 
at man har haft materiale nok til at indberette det til PET, og der synes 
jeg, at udgangspunktet skal være, at når man indberetter til PET, så 
iværksætter man et exitforløb. Så man på den måde starter det op med det 
samme«, siger hun og fortsætter: 
</p><p>
»Så kan det godt være, at man efter en måned finder ud af, at bekymringen ikke 
holder stik, men det er både for at få sat gang i de her exitforløb og 
fundet mentorer, mens de her personer sidder i fængslet, så vi har en 
mulighed for at påvirke dem, og så der også er nogen, der følger dem, når de 
kommer ud, så de ikke bare falder ud i intetheden«. 
</p><h3>
Andre partier på banen 
</h3><p>
Også andre partier har spillet ud med mere eller mindre konkrete forslag til 
forebyggelse af lignende angreb i Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2550774/analyse-saa-har-thorning-proevet-hyldest-i-faelledparken/">Analyse: Så har Thorning 
prøvet hyldest i Fælledparken</a></p><p>
Enhedslisten kræver en kulegravning af, om henholdsvis politiet og 
efterretningstjenesterne er tilstrækkelig opmærksom på det <i>cross 
over</i>, der tilsyneladende sker mellem 'almindelig' bandekriminalitet til 
religiøs ekstremisme. Netop den formodede, nu dræbte, terrormand i 
weekenden, Omar Abdel Hamid el-Hussein, havde tidligere frekventeret 
bandemiljøet. 
</p><p class=" bl-elem">
Regeringen ventes snart at komme med et udspil, og de fire borgerlige 
partiformænd har i dag lanceret, hvad den konservative partiformand, Søren 
Pape Poulsen, over for Politiken kalder en udstrakt hånd til regeringen. 
Blandt andet er de fire borgerlige formænd klar til at give flere ressourcer 
til politiet og efterretningstjenesterne, men Pape Poulsen tilføjer, at hans 
eget parti selvstændigt også er på vej med mere konkrete initiativer. 
</p>	
</div>
</div></body></html>
