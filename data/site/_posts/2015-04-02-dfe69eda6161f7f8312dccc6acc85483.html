---
layout:     post
title: 	    "Kunsten at kruse en dulle "
post_author:	    
post_date:	    Thu, 02 Apr 2015 20:52:50 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2615015/kunsten-at-kruse-en-dulle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sam Zabel og den magiske pen</h4>
<h5>
Dylan Horrocks</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Oversat af Paw Krogsbæk Mathiasen. Fahrenheit, 234 sider, 199,95 kroner.
</p></div>
</div><p>
Man sidder og kruser en dulle, og pludselig sker der noget på papiret, som 
ligner noget og sætter ting og sager i gang. 
</p><p>
Tegneserielegen er en leg med tegnestregen. Den kan udvikle sig i en alvorlig 
eller en fjollet retning. Måske ligner to svungne streger pludselig en 
ferskenlækker røv trukket som spaghetti ud af fantasien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE105197/spraeng-rammerne-knus-billedruderne-toem-taleboblerne/">Spræng rammerne, knus 
billedruderne, tøm taleboblerne</a></p><p>
Men uanset hvilken vej den magiske pen fører tegneren, er tegneserien en 
udtryksform, som mere konsekvent end de andre kunstarter forholder sig 
selvbevidst og humoristisk til sin egen tradition. 
</p><h3>
Arketypisk 
</h3><p>
De gamle tegneseriehelte har det med at dukke op i de yngre kollegers værker. 
Det fortæller noget om det ukueligt legende element, men røber også 
tegneseriens position som ung kunstart med stærkt kulørte rødder, der bakser 
med en kunstnerisk legitimitet spændt ud mellem <i>art</i> og <i>pulp</i>. </p><p>
Set i det perspektiv er Dylan Horrocks’ værk ’Sam Zabel og den magiske pen’ 
arketypisk. Alligevel er den på mange måder helt speciel i sit sanselige 
nørderi. Det skyldes ikke mindst, at den 49-årige internationalt anerkendte 
Dylan Horrocks er fra udkantsområdet New Zealand. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Horrocks har blik for både friheden, charmen, erotikken og det lumre i tegneseriernes bløde kurver og smægtende blikke</p>

</blockquote>
</div><p>
Horrocks har arbejdet for DC Comics, men i historien om den magiske pen er det 
den newzealandske tegneseriefortid, der blandt meget andet afdækkes. Eller i 
hvert fald kærlighedserklæres. For det er alt andet end en historielektion 
af de gravalvorlige.</p><p>
Tonen minder mig faktisk lidt om landsmanden Peter Jacksons fupdokumentar 
’Forgotten Silver’, hvor Jackson ’opdagede’ et glemt stumfilmshollywood i 
New Zealands jungle. 
</p><p>
Hovedpersonen er tegneserieskaberen Sam Zabel, der sidder fast i en gevaldig 
skriveblokering og midtvejskrise. Denne Zabel, der har solgt sig selv til 
superhelte-på-samlebånd-industrien og ikke længere kan finde glæden og 
fantasien i sin metier, ligner unægtelig en selvbiografisk inspireret 
skikkelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2582128/6-hjerter-monsteret-i-kulsort-tegnet-roman-rammer-mennesket-lige-paa/">6 hjerter: Monsteret i kulsort 
tegnet roman rammer mennesket lige på</a></p><p>
Fantasien er blegnet og sanseligheden drænet ud af papir og ægteskab. 
</p><p>
Sams situation som tegneseriedeprimeret er trist og farveløs, men er det 
heldigvis ikke på papiret! 
</p><p>
Sam kæmper med at få færdiggjort sin stærkt forsinkede nye sending ’Lady 
Night’, men hver gang han blunder, springer hans superheltinde ud som 
hårdtpumpet dominatrix og tér sig forførerisk som opfyldelsen af en af de 
våde drømme, den deprime pullovermand ikke vil være ved. 
</p><h3>
Fanget i fantasien 
</h3><p>
De små erotisk inspirerede sidespring i Sams alibivandtætte interesse for 
kunsthistoriens nøgne kvindeskikkelser får fuld skrue, da han pludselig 
bliver revet ud af virkeligheden. 
</p><p>
Af en magisk pen, af en bebrillet, feministisk tegneserienørd ved navn Alice, 
af skolepigen Miki i uniform og raketstøvler og en stak tegneserier fra 
1950’erne. ’The King of Mars’ og ’The Queen of Venus’ af Evan Rice. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Film_Magiske_Pen__2_925749y.jpg" alt="" border="0"/></span></p><p>
Sam lander på Venus og må sande, at det med at mænd er fra Mars og kvinder fra 
Venus, også gælder i en gammel sci-fi-tegneserie, der udspiller sig på 
fremmede planeter på salig Jens Lyns tid. 
</p><p>
Men hvor Jensemanden var en kysk fætter, går det anderledes skamløst for sig 
på Venus, hvor Sam får mulighed for at få opfyldt sine vildeste 
harems-fantasier. Man må vel godt, når det kun er i fantasien? 
</p><p>
Problemet er bare, at hvis dette er en fantasi, er det ikke en fantasi, Sam 
uden videre kan slippe ud af. Og vil han overhovedet? 
</p><h3>
Eksistentiel opdagelsesrejse 
</h3><p>
Det bliver en omtumlet rejse fra det ene erotiske og farefulde rumeventyr til 
det næste. En rejse rundt i New Zealands tegneseriearv, men også en 
eksistentiel opdagelsesrejse for en midaldrende mand i krise og en 
usædvanlig diskussion af kønsroller og erotiske fantasier i tegneserier. 
</p><p>
Tegneserierne har traditionelt været et frirum for at udleve især mandlige 
erotiske fantasier. Uanset om tiden har været puritansk eller løssluppen, 
har tegneserien testet temperaturen i badevandet med mere end en tå. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2574748/tyrkisk-dansk-livshistore-er-en-milepael-indenfor-tegneserie-genren/">Tyrkisk-dansk livshistore er 
en milepæl indenfor tegneserie-genren</a></p><p>
Horrocks har blik for både friheden, charmen, erotikken og det lumre i 
tegneseriernes bløde kurver og smægtende blikke. Tegn et pænt bryst, og de 
fleste mænds hjerter vil uvilkårligt slå lidt hurtigere. 
</p><p>
At det er tilfældet, udnytter Dylan Horrocks i en festlig og tankevækkende 
fortælling, hvor den mere alvorlige humanistiske graphic novel-streg, som 
man kender den fra Craig Thompson (’En dyne af sne’, ’Habibi’) og Alison 
Bechdel (’Bedemandens datter’) smelter sammen med en historisk bevidst og 
flot farvelagt stil, der blander kunsthistorie, manga og gamle kulørte 
hæfter til en bundcharmerende helhed. 
</p><p class=" bl-elem">
Selv om det med de newzealandske tegneserier måske bliver liiige lovlig 
lokalt. 
</p>	
</div>

</div></body></html>
