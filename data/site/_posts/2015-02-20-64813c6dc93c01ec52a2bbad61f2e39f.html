---
layout:     post
title: 	    "Tsipras kræver hastetopmøde hvis eurogruppen fejler"
post_author:	    
post_date:	    Fri, 20 Feb 2015 19:56:31 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2556756/tsipras-kraever-hastetopmoede-hvis-eurogruppen-fejler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske premierminister, Alexis Tsipras, lægger op til at kalde alle 
EU-landenes ledere til hastemøde i Bruxelles på søndag, hvis ikke det fredag 
aften lykkes eurolandenes finansministre at løse den græske gældsknude.
</p><p>
»Premierministeren har informeret Det Europæiske Råds formand, Donald Tusk, 
om, at Grækenland vil anmode om et EU-krisetopmøde på søndag, hvis der ikke 
kommer et positivt resultat fra forhandlingerne i eurogruppen«, siger en 
græsk regeringskilde til nyhedsbureauet AFP.
</p><p><b class="ext-link">OVERBLIK</b><a class="embeddedlink" href="http://politiken.dk/oekonomi/gloekonomi/ECE2555924/overblik-alle-de-andre-landes-syn-paa-graekenland---i-n-oversigt/">Alle de andre landes syn på Grækenland - 
i én oversigt</a></p><p>
Meldingen fra Athen kommer kort efter, at de 19 eurolandes finansministre med 
flere timers forsinkelse har taget hul på deres møde i Bruxelles.
</p><h3>
Er enige om udkast
</h3><p>
Kort efter mødets begyndelse skriver flere nyhedsmedier, at der på en række 
forberedende møder mellem hovedaktørerne i løbet at dagen synes at være nået 
enighed om en tekst, der skal gøre det muligt at forlænge det eksisterende 
hjælpeprogram til Grækenland.
</p><p>
»Der er foreløbig enighed om et udkast til en aftale mellem de institutionelle 
partnere. Teksten bliver nu præsenteret for alle ministrene«, lyder det 
ifølge nyhedsbureauet Reuters fra en græsk regeringskilde.
</p><p><b class="ext-link">BAGGRUND</b><a class="embeddedlink" href="http://politiken.dk/oekonomi/gloekonomi/ECE2556380/graekerne-er-vilde-med-deres-regering/">Grækerne er vilde med deres regering</a></p><p class=" bl-elem">
Udkastet skal være forhandlet på plads ved møder, der blandt andet har 
involveret eurogruppens hollandske chef, finansministrene fra Grækenland og 
Tyskland samt chefen for Den Internationale Valutafond.
</p>	
</div>
</div></body></html>
