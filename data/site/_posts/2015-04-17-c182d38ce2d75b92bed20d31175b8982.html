---
layout:     post
title: 	    "Dårlig hukommelse og søvnproblemer er tegn på stress"
post_author:	    
post_date:	    Fri, 17 Apr 2015 06:16:44 +0200
post_site:	    politiken.dk 
post_link:	    http://politiken.dk/oekonomi/ECE2630690/daarlig-hukommelse-og-soevnproblemer-er-tegn-paa-stress/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver dag, vi går på arbejde, ligger 35.000 danskere hjemme sygemeldt med 
diagnosen stress. 
</p><p>
Det viser tal fra Stressforeningen. Men hvorfor rammes vi af stress? 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er bange for, at det bliver så accepteret at blive ramt af stress, at man 
blot betragter det på linje med influenza
</p>
<p class="sender">
Pernille Rasmussen, erhvervspsykolog 
</p>
</blockquote>
</div><p/><p>
Stress er faktisk naturligt og kan hjælpe os med at yde mere her og nu, 
forklarer erhvervspsykolog og ejer af firmaet GrowPeople Pernille Rasmussen. 
»Men det er farligt, hvis det bliver ved«, understreger hun. 
</p><p>
For hvis man ikke får brugt den adrenalin, som kroppen udvikler under stress, 
kan det skade de indre organer, siger Pernille Rasmussen, der har 
beskæftiget sig med stress i 12 år og skrevet flere bøger om emnet. 
</p><h3>
Hovedpine, søvnbesvær og let til tårer 
</h3><p>
Der er stor forskel på, hvad der får os til at blive stresset, og også forskel 
på, hvilke symptomer vi får. Men man kan kigge efter generelle tegn. 
</p><p>
De fysiske symptomer kan være hovedpine, hjertebanken og svimmelhed. De 
psykiske er, at man husker dårligt, har søvnbesvær og svært ved at 
koncentrere sig, mens de adfærdsmæssige typisk kommer til udtryk ved, at man 
bliver mere irritabel, får lettere til tårer og bliver mindre social. 
</p><p>
»Og så griber de her ting jo ind i hinanden. Når man ikke sover om natten, 
bliver man lettere irritabel om dagen«, tilføjer Pernille Rasmussen og 
understreger, at motion og meditation kan hjælpe kroppen til at komme af med 
stresshormonerne. 
</p><p><b class="ext-link">LEDELSEN SKAL HJÆLPE</b><a class="embeddedlink" href="http://politiken.dk/oekonomi/ECE2630689/stress-skal-tackles-straks-ellers-ender-det-med-at-de-ansatte-ikke-kan-arbejde/">»Det vigtige er at have 
nogle modeller til at spotte faresignaler på stress«</a></p><p><i class=" bl-elem">Er det moderne at være stresset?</i></p><p>
»Det er blevet noget, vi siger i flæng, så det er blevet normalt. Flere og 
flere rammes desværre også, men jeg er bange for, at det bliver så 
accepteret at blive ramt af stress, at man blot betragter det på linje med 
influenza«. 
</p><p>
»Vores kultur har ændret sig. Elektronikken flytter arbejdet med hjem i stuen, 
vi skal holde os i form, se vennerne, være fantastiske forældre med 
hjemmebag og dit og dat. Samtidig med at vi skal passe karrieren«. 
</p><p class="art-ext-other">

</p><p class=" bl-elem"/>	
</div>

</div></body></html>
