---
layout:     post
title: 	    "Kompromis om dagpenge: Thorning og Pia Olsen Dyhr i skænderi på bøfhuset MASH"
post_author:	    
post_date:	    Mon, 20 Apr 2015 14:21:25 +0200
post_site:	    politiken.dk 
post_link:	    http://politiken.dk/indland/politik/skyggekabinettet/ECE2634936/kompromis-om-dagpenge-thorning-og-pia-olsen-dyhr-i-skaenderi-paa-boefhuset-mash/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med fagbevægelsens mellemkomst fik debatten om dagpenge i sidste uge en tur 
mere på den politiske dagsorden. 
</p><div class="art-quote article-box">
<p class="quote"/>
<blockquote>
<p class="quote-txt">
Det skete på bøfrestauranten Mash. Her røg Helle Thorning-Schmidt og 
Pia Olsen Dyhr i totterne på hinanden. 
</p>
<p class="sender">
Sigge Winther Nielsen 
</p>
</blockquote>
</div><p>
I Politiken præsenterede lønmodtagerorganisationerne LO og FTF deres 
principper for fremtidens dagpengesystem: Færre skal falde ud af systemet, 
og det skal være mere fleksibelt at optjene retten til dagpenge. </p><p>
Dette udspil kan umiddelbart lyde som fremtidsmusik. Ikke mindst, fordi det 
vil koste penge og er uspiseligt for Finansministeriet. 
</p><p>
Men det er ikke nødvendigvis tilfældet. 
</p><p>
I øjeblikket arbejder den såkaldte Dagpengekommission på højtryk for at 
præsentere sit bud. Deadline er i september 2015. 
</p><p>
Længe har det nærmest været umuligt at se for sig en ændring af 
dagpengesystemet, der var både faglig og politisk gangbar. 
</p><p>
Især fordi kommissoriet er meget stramt og ikke tillader omlægninger, som 
koster staten penge. 
</p><p>
Indtil nu er der sluppet meget lidt ud fra dagpengekommissionen. Men kilder i 
kommissionen peger på, at der er stor vilje til et kompromis mellem 
arbejdsgivere og fagbevægelse. Så meget endda, at LO-boss Harald Børsting 
har været på rundtur hos toppolitikere fra Radikale Venstre, 
Socialdemokraterne og Venstre for at orientere om situationen. 
</p><p>
Flere i kommissionen - hvor både arbejdsgivere og arbejdstagere har sæde - 
taler i øjeblikket om et kompromisforslag, der gentænker hele 
dagpengesystemet til morgendagens arbejdsmarked. 
</p><p>
Skarpt skåret er der tre elementer i dette kompromis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2594882/party-i-provinsen-skraemmer-thorning-jyderne-vaek/">Party i provinsen: Skræmmer 
Thorning jyderne væk?</a></p><h3>
Mere fleksibel genoptjening 
</h3><p>
Først og fremmest skal systemet være mere attraktivt for en bredere gruppe. 
Det gælder især det såkaldte <a href="http://palladium.lp.politiken.dk/fasttrack/article2635179.ece?token=-1881612757">prekariat</a> 
bestående af mennesker, der ernærer sig som kreative entreprenører, ansatte 
i projekter eller midlertidige lavtlønsstillinger. 
</p><p><b class="ext-link">LÆS MERE OM PREKARIATET HER</b><a class="embeddedlink" href="http://politiken.dk/indland/politik/skyggekabinettet/ECE2423063/klapstolsmand-ser-roedt-venstrefloejen-svigter-den-pinlige-klasse/">Klapstolsmand 
ser rødt: Venstrefløjen svigter den »pinlige klasse«</a></p><div class="art-quote article-box">
<p class="quote"/>
<blockquote>
<p class="quote-txt">
Der arbejdes med at file lidt på regnemodellerne
</p>
<p class="sender">
Sigge Winther Nielsen 
</p>
</blockquote>
</div><p>
En stigende gruppe, som mange forventer bliver en helt vital del af fremtidens 
arbejdsliv. </p><p>
For det andet vil man gøre retten til genoptjening mere fleksibel. Således at 
netop arbejdstagere i korte ansættelser får ret til dagpenge. Det skal gøre 
det mere attraktivt at tage et sæsonjob, hvilket arbejdsgiverne er 
interesserede i. 
</p><p>
For det tredje skal der findes en finansiering til denne udvidelse af 
systemet. I kommissionen kigger man på en model, der forenkler 
indberetningen ved at bruge det såkaldte e-indkomstregister. Men vigtigere 
endnu, så arbejder kommissionen med formand Nina Smith i spidsen på at lave 
om på de økonomiske antagelser for dagpengesystemet. 
</p><p>
Kilder i Finansministeriet - der varetager betjeningen af kommissionen - 
siger, at der arbejdes med at »file lidt på regnemodellerne«. Og det er 
langtfra et ønske, som kommer fra dem selv. Finansministeriet sætter nemlig 
en ære i strikse modeller. Kommissionen derimod har taget kampen op. Og det 
ser nu ud til, at de kan præsentere en ny regnemodel. En model, der zoomer 
ind på korttidsansættelser ved at tage højde for, at en lavtuddannet 
rengøringsassistent reagerer anderledes på arbejdsløshed end en akademiker. 
</p><p>
En ny regnemodel ændrer imidlertid ikke på, at der skal findes besparelser i 
systemet, når ordningen bliver mere attraktiv. 
</p><p>
Og her skiller vandene. 
</p><p>
Arbejdsgiverne har blikket rettet mod de laveste indkomstgrupper, som de mener 
får en for høj kompensation. Omvendt har fagbevægelsen sværere ved at nå til 
enighed om, hvor der skal skæres. 
</p><p>
De mange undergrupperinger i bevægelsen har forskellige interesser ud fra 
deres medlemmers gøren og laden. Nogle vil sænke dagpengeperioden til kun 
halvandet år. Andre vil ændre i perioden for, hvornår man modtager dagpenge. 
Mens en tredje gruppering vil svække mulighederne for supplerende dagpenge. 
</p><h3>
Skænderi ved rød bøfmiddag 
</h3><p>
For S-toppen har de seneste dages dagpengedebat været et irritationsmoment. 
</p><p>
Ud over fagbevægelsens fremtidsmusik provokerer SF's nye kampagne om 'det 
dagpengeproblem, du kender'. Fronterne er i forvejen trukket skarpt op 
mellem S og SF. For en håndfuld uger siden opstod et uskønt skænderi midt i 
en ellers hyggelig middag mellem rød bloks fire partiledere. 
</p><p>
Det skete på den storbyivrige bøfrestaurant MASH. 
</p><p>
Over et stykke kød skulle partilederne diskutere hvordan de kunne blive bedre 
til at samarbejde. Imidlertid røg Helle Thorning-Schmidt og Pia Olsen Dyhr i 
totterne på hinanden. Problemets kerne var SF's forhold til Dansk 
Folkeparti. Thorning mener, at SF er gået alt for langt i omfavnelsen af 
Dansk Folkeparti - og hun frygter, at Olsen Dyhr og Thulesen Dahl i 
valgkampens hede vil indgå en alliance om dagpenge. 
</p><p>
Socialdemokraterne ønsker i stedet en offensiv mod Dansk Folkeparti. Netop 
fordi Dansk Folkeparti tilbage i 2011 var arkitekten bag den udskældte 
dagpengereform, som SR-regeringen har bøvlet med. I det lys fortæller 
fremtrædende kilder hos S, at Thorning i den kommende tid vil rette skytset 
mod Dansk Folkeparti. Hun vil fremhæve Dansk Folkepartis oprindelige 
dagpengeholdning, samtidig med at Socialdemokraterne (gen)lancerer deres 
principper for fremtidens dagpengesystem. 
</p><p>
Den røde middag på MASH endte i fordragelighed. Men de næste uger og måneder 
vil vise om skærmydslerne mellem Thorning og Olsen Dyhr igen får frit løb - 
eller om statsministeren griber ud efter et dagpengekompromis. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/fasttrack/ECE2625579/gambleren-fra-graested-loekkes-paaskemod-varede-fire-dage/">Gambleren fra Græsted: Løkkes 
påskemod varede fire dage</a></p>	
</div>

</div></body></html>
