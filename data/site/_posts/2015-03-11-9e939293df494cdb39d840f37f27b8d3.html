---
layout:     post
title: 	    "Designskribent: Mænd har skabt mine møbler - kvinder mit nips"
post_author:	    
post_date:	    Wed, 11 Mar 2015 06:15:33 +0100
post_site:	    politiken.dk 
post_link:	    http://politiken.dk/forbrugogliv/boligogdesign/klumme_ivirkeligheden/ECE2576810/designskribent-maend-har-skabt-mine-moebler---kvinder-mit-nips/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forleden læste jeg en artikel om kvinders manglende repræsentation inden for 
kunst. I dag er det nemlig kvindernes internationale kampdag, og det 
betyder, at der igen er fokus på ligestilling. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/boligdesign/ECE2482327/boligskribentens-nytaarsoenske-giv-os-et-aar-med-levende-designere/">Boligskribentens nytårsønske: 
Giv os et år med levende designere</a></p><p>
Det er tilsyneladende stadig os mænd, der løber med midlerne inden for kunst, 
og det er også mænd, der sidder i toppen af samfundslivet, kan man forstå på 
de skriverier, der har været i løbet af ugen. Den slags læsestof kan godt 
være lidt tungt, så jeg kom ikke igennem artiklen, men begyndte at kigge mig 
rundt i stuen. Hvor mange af de ting, jeg har, er designet af en kvinde? 
Hvor mange af en mand? 
</p><p>
Det har jeg egentlig aldrig overvejet før, men jeg rejste mig fra stolen og 
begyndte at gå rundt i lejligheden og tælle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2556385/klummeskribent-sluk-nu-den-telefon/">Klummeskribent: Sluk nu den 
telefon!</a></p><p>
Mit spisebord er lavet af en mand. Det samme er stolene og sofaen. Alle 
lamperne er også designet af mænd. Skivebordet står en mand også bag, og den 
lille stol i køkkenet er sørme også skabt af et hankøn. 
</p><p>
Jeg noterede det hele på en blok og begyndte at kigge ind i skabene. Kopperne 
er designet af en kvinde. Det samme er vores ildfaste fade. Min 
yndlingskrukke, som står midt på sofabordet – selvfølgelig også designet af 
en mand – er drejet af en kvindelig keramiker. Og de første forårsgrene er 
stukket ned i en stribet krukke, som er designet af to kvinder. 
</p><p>
Gryderne er lavet af en mand, det samme er bestikket. Til gengæld er krukken 
til kaffe skabt af en kvinde, og kanderne til vand er der også en kvinde 
bag. Dugen til spisebordet har jeg købt af en kvindelig væver og 
lysestagerne af en kvinde. Fire af billederne på væggene er malet eller 
tegnet af kvinder. Fjorten er lavet af mænd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2536495/unge-firmaer-har-sikret-dansk-design-staerkt-comeback/">Unge firmaer har sikret dansk 
design stærkt comeback</a></p><p>
Alle de store ting står mænd altså bag. En stor del af nipset er derimod fra 
kvindehænder – inklusive tallerkener, kopper og fade. Måske ville det være 
anderledes, hvis jeg ikke havde så mange ting af ældre dato. Men jeg tvivler 
på det. Det er stadig mænd, der designer de store og væsentlige ting til 
boligen. Kvinderne står for tilbehøret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2520854/prisvindere-maaske-har-vi-endda-skabt-en-ny-form-for-moebel/">Prisvindere: »Måske har vi 
endda skabt en ny form for møbel«</a></p><p class=" bl-elem">
Groft sagt. Der er selvfølgelig masser af undtagelser, for der er jo masser af 
aktive kvindelige designere i dag. En af dem har stået for noget, man kan 
kalde ret maskulint – den højttaler, jeg hører mine Trille-sange på. Den 
står lige under hylden med digte, hvor favoritterne lige nu er skrevet af 
Inger Christensen og Theis Ørntoft. Lidt balance skal der jo være. 
</p>	
</div>
</div></body></html>
