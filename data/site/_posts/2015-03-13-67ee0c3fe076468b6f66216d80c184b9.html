---
layout:     post
title: 	    "Kunstner bor 72 timer i butiksvindue på Strøget"
post_author:	    
post_date:	    Fri, 13 Mar 2015 16:36:33 +0100
post_site:	    politiken.dk 
post_link:	    http://politiken.dk/kultur/kunst/ECE2586217/kunstner-bor-72-timer-i-butiksvindue-paa-stroeget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Skal hun ikke snart i bad?«
</p><p>
Det er hverken Illum eller Royal Copenhagen på Amagertorv, der trækker flest 
nysgerrige blikke til vinduerne fredag formiddag. 
</p><p>
Det er skyggesidens modebutik, Nørgaard på Strøget. 
</p><div class="art-fakta article-box">
<h4 class="">
Skrevet og læst på ruden om den private / offentlige krop</h4>
<div class="fakta-body" data-buildingblock="embedded_factboxlink">
<p>
'To be a body, is to be tied to a certain world (...) Our body is not 
primarily in space. It is of it'
</p><p class=" bl-elem">
'I want to understand who we are as private public bodies'
</p>
</div>
</div><p>
Ikke på grund af spektakulært tøj, men fordi en ung kunstner har taget bolig i 
udstillingsvinduet i 72 timer. 'Please Be Here Now' hedder Nana Fransisca 
Schottländers performance, der nærmest er en antiperformance. For hun er 
bare til stede og gør det, der nu skal gøres i løbet af tre døgn - spiser, 
drikker, sover, reder hår, skifter tøj og måske læse og skriver skriver hun 
også, hvis hun er i humør til det. </p><p>
Hun sidder rank på sin seng med udslået hår, klædt i hvidt nattøj og med grå 
ragsokker på fødderne. Hun kigger ud på sit publikum, har øjenkontakt med 
enkelte og tager indimellem en tår af sin meget store caffè latte. 
</p><p>
Butikken bag hende åbner snart, og der har lige været en kvinde forbi med en 
overdådig morgenmadsplatte fra Cafe Europa. Men hun spiser ikke endnu. Hun 
venter. Måske på de gæster, hun får i løbet af dagen, nemlig 
installationskunstneren Thomas Foss og Hotel Pro Formas leder Kirsten 
Dehlholm. 
</p><h3>
Pirker til nysgerrigheden 
</h3><p>
Radhika Chitalia, der arbejder i nærheden af butikken, er en af dem, der er 
stoppet op for at kigge. 
</p><p>
»Jeg ved ikke rigtigt, hvad der foregår«, siger hun, mens hun læser de 
håndskrevne noter og citater, der er skrevet med sort tusch på ruderne. 
</p><p>
»Det er et kunstværk om kroppen«, konkluderer hun. »Pretty cool«. 
</p><p>
»Det pirker lidt til ens nysgerrighed. Det er jo uventet, når man plejer at 
komme her for at se på tøj«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Nana_Francisca_Scho_920664y.jpg" alt="" border="0"/><span class="caption"><span class="f-img-caption">Pause. 
</span>Nogle gange interagerer kunstneren med tilskuerne eller inviterede gæster, andre gange tager hun en slapper med en bog. Foto: Lasse Kofod.</span></span></p><p>
Det er Hararld Velling, der studerer medicin, enig i. 
</p><p><i class=" bl-elem">Men forstår du, hvad det går ud på?</i></p><p>
»Det går ikke ud på noget konkret«. 
</p><p>
Men han kan godt lide, at der er kunst i det offentlige rum, så dem, der 
normalt ikke ville se en performance, får sig en oplevelse. 
</p><p>
»Og så falder man også i snak med forbipasserende om det, man ser«, pointerer 
han. 
</p><div class="art-fakta article-box">
<h4 class="">
Butiksindehaver og designer Mads Nørgaard om udstillingen</h4>
<div class="fakta-body" data-buildingblock="embedded_factboxlink">
<p>
»Projektet handler også om at blive set på, om at udstille sig selv og i 
sidste ende at være nøgen og sårbar. Det handler om kroppen. Mode handler om 
at klæde sig på og af, at udstille sig selv og om at se på andre, der også 
udstiller sig selv. At se og blive set på«.
</p><p class=" bl-elem"><i class=" bl-elem">Fra forordet til det trykte program 'Please Be Here Now'. </i></p>
</div>
</div><p>
Inde i tøjbutikken er Cecilie Loncar netop mødt på arbejde som ekspedient. Hun 
har allerede talt med mange kunder, som stiller spørgsmål om, hvad der 
foregår. </p><p>
»Nogle synes, det er sejt, andre synes, det er mærkeligt. Det løfter humøret«. 
</p><p>
Selv synes hun, at det er spændende, selv om det var en underlig fornemmelse 
at lukke og slukke alt i butikken torsdag aften, mens Nana Fransisca 
Schottländer blev siddende i vinduet efter lukketid. 
</p><h3>
Bjørn Nørgaard røg en cigar 
</h3><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Nana_Francisca_Scho_920662y.jpg" alt="" border="0"/><span class="caption"><span class="f-img-caption">Transparens. 
</span>Kunstneren har i programmet lavet en liste over samtlige genstande hun har med i de tre døgn i vinduet. Blandt andet 20 liter vand, 12 vatrondeller, to bh'er og 22 bøger. Foto: Lasse Kofod.</span></span></p><p>
Med sig i udstillingsvinduet har kunstneren en række fornødenheder, som er 
sirligt arrangeret i nydelige stilleben. For eksempel en læbestift, en 
langstilket rose i vase, tre æbler på række, en vanddunk, en flaske vodka og 
to shotglas. 
</p><p>
I går kom kunstneren Bjørn Nørgaard forbi og satte sig ind i vinduet og røg en 
cigar, mens Nana Francisca Schottländer i nøgen tilstand gik ud på gaden og 
satte sig på en stol foran ruden og betragtede ham. 
</p><p>
Foran ruden står nu fire klapstole og en krukke med tuscher, så 
forbipasserende kan tage plads og kommunikere med kunstneren ved at skrive 
på ruden. Hun opfordrer Politikens udsendte til at gribe chancen. 
</p><p><i>Hvad har du lært indtil nu?</i>, spørger vi.
</p><p>
Og hun skriver uden tøven tilbage med spejlvendte bogstaver, så det er let at 
læse udefra: 
</p><p>
»At det er svært at forblive et subjekt, når man er eksponeret over for så 
mange blikke. Og at vi smiler (i panik?), når vores øjne mødes«. 
</p><p>
'Please be here now' kan opleves frem til søndag 15. marts. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Nana_Francisca_Scho_920665y.jpg" alt="" border="0"/><span class="caption"><span class="f-img-caption">Kommunikation. 
</span>Foto: Lasse Kofod.</span></span></p>	
</div>
</div></body></html>
