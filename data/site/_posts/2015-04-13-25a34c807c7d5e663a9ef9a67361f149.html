---
layout:     post
title: 	    "Portræt: Vidunderbarn er kommet for at blive"
post_author:	    
post_date:	    Mon, 13 Apr 2015 12:35:58 +0200
post_site:	    politiken.dk 
post_link:	    http://politiken.dk/sport/golf/ECE2625935/portraet-vidunderbarn-er-kommet-for-at-blive/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som elev på Jesuit College Preparatory School i Dallas viste Jordan Spieth for 
første gang sit store talent for golf. Hans daværende træner spåede 
texaneren en stor fremtid, og selv udtalte teenageren til en lokal 
tv-station, at hans ultimative mål var at vinde Masters. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2625537/ung-masters-vinder-jeg-er-faktisk-stadig-lidt-i-chok/">Ung Masters-vinder: Jeg er 
faktisk stadig lidt i chok</a></p><p>
Det er ikke første gang, en ung ambitiøs sportsmand eller -kvinde har udtalt 
sig om deres mere eller mindre realistiske drømme for fremtiden, men at der 
var mere end luftige utopier bag Jordans Spieths udtalelser i 2008, viste 
den nu 21-årige golfstjerne i weekenden, da han vandt netop Masters på den 
legendariske Augusta-bane i Georgia – som den næstyngste nogensinde. Kun 
Tiger Woods var yngre, da han vandt turneringen første gang i 1997. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2625435/suveraene-spieth-vinder-us-masters-med-et-par-rekorder-mere/">Suveræne Spieth vinder US 
Masters med et par rekorder mere</a></p><p>
Jordan Spieth var tæt på at gøre sin drøm til virkelighed allerede sidste år, 
da han på et tidspunkt lå til at vinde Masters, men i sidste ende måtte se 
sig overgået af Bubba Watson, og den præstation er med til at understrege, 
at der ikke er tale om et one hit wonder, som dukker op ud af det rene 
ingenting og lige pludselig vinder en stor turnering. 
</p><p>
Spieths enestående potentiale forudså hans træner i skoledagene, Cameron 
McCormick, allerede for syv år siden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2624687/21-aarig-saetter-endnu-en-golfrekord-og-holder-afstand-til-brandvarme-forfoelgere/">21-årig sætter endnu en 
golfrekord og holder afstand til brandvarme forfølgere</a></p><p>
»Jeg tror, han vil komme til at spille lige op med de største indenfor denne 
sport«, sagde McCormick i tv-indslaget, hvor Jordan Spieth også redegjorde 
for sin fremtidsdrømme. 
</p><div class="art-fakta article-box">
<h4 class="">
Blå Bog</h4>
<h5>
Jordan Spieth</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Masters_Golf_927856k.jpg" alt="" border="0"/><span class="caption"><span class="f-img-caption">Stort. 
</span>Jordan Spieth i den grønne jakke, som er det konkrete tegn på Masters-titlen. Foto: Charlie Riedel/AP</span></span></p><p><b>Fulde navn:</b> Jordan Alexander Spieth 
</p><p><b>Født</b> 27. juli 1993 i Dallas, Texas 
</p><p><b>Professionel</b> som 19-årig i december 2012 
</p><p><b>5 sejre</b> - den første John Deere Classic i juli 2013 
</p><p class=" bl-elem"><b>Vinder</b> af Masters 2015 
</p>
</div>
</div><p>
Godt fire år efter trænerens profeti gik Jordan Spieth i december 2012 over 
som professionel med en status som nummer et på amatørernes 
verdensrangliste. Og efter at have misset cuttet i sin første turnering som 
pengespiller, begyndte Spieth at vise tænder med tre top 10-placeringer de 
kommende måneder. </p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2624076/golfkomet-er-bedst-nogen-sinde-og-flere-kilometer-foran-alle-stjernerne/">Golfkomet er bedst nogen sinde 
og flere kilometer foran alle stjernerne</a></p><p>
14. juli 2013 – knap to uger før sin 20 års fødselsdag – vandt Jordan Spieth 
sin første turnering som professionel efter omspil med Zach Johnson og David 
Hearn. Med sejren i John Deere Classic blev Spieth den første teenager i 82 
år til at vinde en turnering på den amerikanske PGA Tour og den fjerdeyngste 
vinder nogensinde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2262979/masters-vinder-efter-ny-triumf-det-foeles-meget-bedre-denne-gang/">Masters-vinder efter ny 
triumf: Det føles meget bedre denne gang</a></p><p>
Da året var omme, rangerede Jordan Spieth som nummer 22 i verden, nr. 10 på 
PGA Tourens pengeliste, og han blev kåret til årets debutant på PGA Touren. 
</p><p>
Det bragende gennembrud gav ikke Jordan Spith nogen form for præstationsangst, 
for han fortsatte sin uimodståelige tur op ad verdensranglisten i 2014, og 
var i forbifarten snublende tæt på at vinde Masters i sit første forsøg. 
Efter de tre første runder lå han i spidsen for turneringen sammen med Bubba 
Watson, men at træerne trods alt ikke vokser ind i himlen, måtte Spieth 
erkende på de sidste ni huller, hvor hans spil langsomt smuldrede, og Watson 
endte som vinder med debutanten på en delt andenplads. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2622376/benovet-autografjaeger-overvinder-frygten-og-laaner-masters-foeringen/">Benovet autografjæger 
overvinder frygten og låner Masters-føringen</a></p><p>
Den placering var dog nok til at sende Jordan Spieth op blandt verdens ti 
bedste golfspillere, og to sejre sidst på året cementrede den unge 
amerikaners status som et af sportens bedste og mest lovende navne. 
</p><p>
Med sin sejr i weekendens Masters understregede Jordan Spieth, at han kan 
komme til at dominere golfen i de kommende mange år sammen med verdens 
nummer 1, den 25-årige nordirer Rory McIllroy. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/golf/ECE2023324/amerikansk-teenager-er-yngste-pga-vinder-i-82-aar/">Amerikansk teenager er yngste 
PGA-vinder i 82 år</a></p><p>
Og det er noget, eksempelvis den tidligere tredobbelte vinder af 
Masters-turneringen, briten Sir Nick Faldo, ser frem til. 
</p><p class=" bl-elem">
»Dette er en afgørende uge i vores sports historie. Sammen med Rory McIllroy 
vil han (Jordan Spieth, red.) være en bærende figur for spillet i det næste 
årti, og hvilken spændende tid det bliver«, sagde Nick Faldo på amerikansk 
tv i kølvandet på Spieths Masters-sejr. 
</p>	
</div>

</div></body></html>
