---
layout:     post
title: 	    "Uuddannede unge ender i fængsel"
post_author:	    
post_date:	    Mon, 20 Apr 2015 06:30:22 +0200
post_site:	    politiken.dk 
post_link:	    http://politiken.dk/indland/ECE2634646/uuddannede-unge-ender-i-faengsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En meget stor del af de unge, som får en kriminel løbebane, har ingen 
uddannelse.
</p><p>
Faktisk er det hele otte af ti 25-29-årige i fængslerne, som kun har en 
uddannelse fra folkeskolen. Til sammenligning er det kun to af ti blandt de 
ikkekriminelle, der kun har gået i Folkeskole.
</p><p>
Det viser tal fra Justitsministeriet og Danmarks Statistik. Og det 
understreger, at gruppen har brug for særlig hjælp, mener Inge Bryderup, 
professor på Institut for Sociologi og Socialt Arbejde på Aalborg 
Universitet:
</p><p>
»Det er de mest socialt udsatte, som ender i fængsel. De har haft det svært 
med folkeskolen, og folkeskolen har haft det svært med dem. Uddannelse er 
afgørende for, at man kan blive selvforsørgende, og betydningen er større 
end tidligere, hvor de unge kunne få et ufaglært arbejde«, siger hun.
</p><h3>
Identiteten er i omgivelserne
</h3><div class="art-quote article-box">
<p class="quote"/>
<blockquote>
<p class="quote-txt">
Vi er langtfra i mål og slet ikke tilfredse
</p>
<p class="sender">
Mette Frederiksen, Justitsminister (S) 
</p>
</blockquote>
</div><p>
På den sikrede institution Stevnsfortet, som huser mindreårige kriminelle, har 
de unge ofte mange afbrudte uddannelsesforløb bag sig, fortæller forstander 
Peter Jørgensen.<br/><br/>
»Størstedelen har slet ikke tilknytning til uddannelsessystemet. Det ses også 
ved, at de færreste har den lovpligtige uddannelsesplan. Enten er de ikke 
dukket op til møderne med en vejleder, eller også er de røget helt ud af 
systemet og derfor ikke blevet indkaldt«, siger Peter Jørgensen, der 
fremhæver uddannelse som en af de væsentligste faktorer for, at de unge kan 
bevæge sig væk fra kriminalitet.</p><p>
»Vi finder alle fællesskab i de cirkler, vi bevæger os i, og hvis du finder 
identitet med nogle, som ikke har en uddannelse, eller som er i gang med 
småkriminalitet, så søger man den vej. Samtidig har de sjældent haft 
opbakning hjemmefra som andre. Det betyder, at de skal bryde med alt det, de 
kender, hvis de skal flytte sig, og der er ikke meget status i at lave 
engelsk stil i de cirkler«, siger Peter Jørgensen, der forsøger at give de 
unge et intensivt uddannelsesforløb på selve Stevnsfortet – og en 
tilknytning til et uddannelsessted, når de skal videre.
</p><h3>
Ekstra skoleår
</h3><p>
Professor Inge Bryderup foreslår, at der indføres et 11. skoleår for at 
forbedre socialt udsattes folkeskoleuddannelse:
</p><p>
»Det ville give dem en ny chance, og ofte er de motiverede og vil rigtig gerne 
lære, for realiteterne begynder at gå op for dem. Det kan man se de steder, 
hvor der laves intensive forløb for 16-17-årige«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2377012/fanger-gennemhuller-regeringens-loefter-om-mere-uddannelse/">Fanger gennemhuller 
regeringens løfter om mere uddannelse</a></p><p>
Folkeskolen har generelt svært ved at løfte de socialt udsatte elever, og hvad 
der konkret virker i forhold til at få dem med, ved vi ikke meget om. Men 
det undersøger Det Nationale Institut for Kommuners og Regioners Analyse 
(Kora) og Forskning nu for Socialstyrelsen.
</p><p>
»Indsatserne over for de svageste kan organiseres meget forskelligt. Med 
projektet får vi et overblik over kommuner, som er dygtigere til at forbedre 
de socialt udsattes skolepræstationer, og så kan vi lære af det«, siger Hans 
Skov Kloppenborg, projektleder i Kora.
</p><h3>
Minister vil have langt sejt træk
</h3><p>
Justitsminister Mette Frederiksen (S) siger, at »tallene viser med ulykkelig 
tydelighed, at det oftest er sociale problemer, der leder til en kriminel 
løbebane«. 
</p><p>
Hun glæder sig dog over, at ungdomskriminaliteten generelt falder: Antallet af 
mistanker og sigtelser mod 10-17-årige er næsten halveret fra 2006-2013. 
Samtidig stiger antallet af unge med uddannelse. 
</p><p>
»Men vi er langtfra i mål og slet ikke tilfredse. Så vi skal være endnu bedre 
til at forebygge og sikre bedre opvækstbetingelser«, siger Frederiksen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2377665/kriminalforsorgen-utilfredse-fanger-ved-ikke-altid-hvad-der-er-bedst-for-dem/">Kriminalforsorgen: Utilfredse 
fanger ved ikke altid, hvad der er bedst for dem</a></p><p><i class=" bl-elem">Så hvad vil I konkret gøre mere?</i></p><p>
»Det handler om det lange seje træk. Vi skal arbejde mere med familierne og 
prøve at løse grundlæggende sociale problemer. Der skal gøres mere 
kriminalpræventivt i SSP-samarbejdet og ude på gaden, og så skal der være 
flere uddannelsestilbud. Mens jeg var beskæftigelsesminister, fik vi jo via 
kontanthjælpsreformen skabt rigtig mange nye uddannelsesmuligheder til 
ufaglærte unge, men vi skal satse endnu mere på at få unge fra 
kontanthjælpssystemet over i uddannelsessystemet. Vi skal også gribe unge 
med det samme, når de bliver kriminelle første gang, og investere i dem, så 
de i stedet kommer over i uddannelse«, siger ministeren, der lover at tage 
kontakt til undervisningsministeren om problemet.
</p><p class=" bl-elem">
»Vi kigger hele tiden efter nye veje, og det vil vi blive ved med«, siger hun.
</p>	
</div>

</div></body></html>
