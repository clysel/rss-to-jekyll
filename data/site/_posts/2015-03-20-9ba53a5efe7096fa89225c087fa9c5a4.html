---
layout:     post
title: 	    "I dag spiller Solen og Månen hovedrollerne i et naturskuespil"
post_author:	    
post_date:	    Fri, 20 Mar 2015 09:10:22 +0100
post_site:	    politiken.dk 
post_link:	    http://politiken.dk/viden/ECE2595600/i-dag-spiller-solen-og-maanen-hovedrollerne-i-et-naturskuespil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<h5>
Solformørkelsen</h5>
<div class="fakta-body" data-buildingblock="embedded_factboxlink">
<p><b>Solformørkelsen starter kl. 9.40 og slutter 11.58.</b><b>Det 
absolutte højdepunkt vil være klokken 10.48,</b> hvor solskiven 
vil være dækket mellem 81-85 procent i Danmark. Vi skal helt tilbage til 
1961 og 1999 for at finde formørkelser, der var lige så dybe. 
</p><p>
Næste gang Danmark vil opleve en delvis solformørkelse er om seks år, den 10. 
juni 2021, hvor Solen vil være dækket med 25 procent. Den 12. august 2026 
vil der komme en solformørkelse, som vil minde om den, som vi bliver vidne 
til på fredag den 20. marts. 
</p><p>
Næste totale solformørkelse i Danmark er om 127 år, den 25. maj 2142. Den 
seneste totale solformørkelse vi oplevede i Danmark var for 164 år siden, 
den 25. maj 1851. 
</p><p>
Man kan ofte opleve solformørkelser et sted på Jorden. Det er oftest delvise 
solformørkelser, og de kommer cirka med et halvt års mellemrum. 
</p><p>
En total solformørkelse et givent sted på Jorden sker med cirka 370 års 
mellemrum. 
</p><p>
En solformørkelse er, når Jorden, Månen og Solen står på lige linje, så månen 
kan komme til at dække for solen. Solformørkelsen sker i en glidende 
bevægelse, når månen bevæger sig ind foran Solen og dækker for solskiven. 
</p><p class=" bl-elem"><i class=" bl-elem">Kilder: Orion Planetarium og Aarhus Universitet. </i></p>
</div>
</div><p>
Når den særlige astronomiske begivenhed finder sted i dag mellem klokken 10.47 
og 10.50 i Danmark, hvor solformørkelsen når sit maksimum og Månen langsomt 
bevæger sig ind foran Solen og efterlader sig en lang skygge over en meget 
lille del af jordkloden. Så er det en række geometriske forhold, der går op 
i en højere enhed. 
</p><p>
»Under en solformørkelse står Solen, Månen og Jorden på en lige linje, således 
at man har Solen først, månen, og så Jorden. Og så er det så snedigt lavet, 
at det passer med afstanden fra Jorden til Månen og Månen til Solen, så 
stort set hele solskiven bliver dækket«, fortæller Christoffer Karoff, der 
er Postdoc på Institut for Fysik og Astronomi ved Aarhus Universitet. 
</p><p><b class="ext-link">ØJENLÆGE ADVARER </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2593412/oejenlaege-advarer-der-findes-ikke-alternativer-til-solformoerkelsesbriller/">Der findes ikke 
alternativer til solformørkelsesbriller</a></p><p>
Men at Månen går ind og skygger for solens stråler, er i sig selv ikke noget 
særligt, for det sker i virkeligheden hele tiden, men det er bare kun to 
gange om året, at vi på Jorden oplever den totale solformørkelse. 
</p><p>
»Det meste af tiden vil Månens skygge skyde forbi Jorden, så det er kun to 
gange om året, hvor det passer. Og der kan månen kun lige dække for Solen, 
og derfor bliver skyggen så lille, at man kun oplever 100 procent skygge på 
et meget lille punkt på Jorden«, siger Lars Petersen, der er Planetarieleder 
på Orion Planetarium og befinder sig på Færøerne i dagens anledning. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Solform_rkelse-J151_922218a.gif" alt="" border="0"/></span></p><p>
Solformørkelser er dog forskellige, og da Månens bane om Jorden er 
ellipseformet, så afhænger den egentlig solformørkelse af afstanden mellem 
Månen og Jorden. Jo længere væk Månen er fra Jorden, jo større en ring af 
Solen, vil være synlig rundt om månen i det øjeblik, solformørkelsen står 
på. 
</p><p>
I Danmark vil Solen være mellem 80 og 85 procent dækket, men rejser man lidt 
længere nordpå til Færøerne eller Svalbard, så vil Solen stort set forsvinde 
helt. Et fænomen der sker godt hvert år, men som yderst sjældent kommer så 
tæt på Danmark. Sidst vi kunne opleve en så markant solformørkelse under 
vores himmelstrøg var i 1999, mens den sidste totale solformørkelse i 
Danmark fandt sted 28. juli 1851. 
</p><p>
Hvert år opstår der solformørkelser forskellige steder, og i 2016 vil det 
blandt andet ske i Indonesien, mens der i 2017 vil være total solformørkelse 
i USA. 
</p><h3>
Vigtig historievidenskabelig betydning 
</h3><p>
Solformørkelserne har på mange måder været med til at gøre forskere klogere på 
Solen og Jordens solsystem, da man i de få minutter, solformørkelsen står 
på, har særligt gode muligheder for at studere atmosfæren omkring solen. 
</p><p>
»Historisk har solformørkelser haft stor betydning. Man har kunnet studere 
Solens atmosfære, fordi man får blokeret lyset fra overfladen, så man kan se 
den her ring, der lyser op. Her har man fundet ud af, at den består af en 
indre kromosfære og en korona, og det specielle ved dem er, at de er 
forholdsvis varme. Kromosfæren kan nå op over 20.000 grader og koronaen kan 
nå op på flere millioner grader«, fortæller Christoffer Karoff. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/viden_tv/ECE2591862/se-solformoerkelsen-gennem-en-hjemmelavet-solkikkert/">Se solformørkelsen gennem en 
hjemmelavet solkikkert</a></p><p>
Kromosfæren er det inderste lag, der ligger rundt om solen. Det vil man kunne 
se som et violet lag lige omkring solen, hvis man er på Færøerne, mens den 
totale solformørkelse står på. Koronaen er ifølge Christoffer Karoff et 
større »diffust« område, der udsender meget lidt lys, men som vil kunne anes 
under selve solformørkelsen. 
</p><p>
»Koronaen er svær at se, fordi det er utrolig varmt, og derfor sender den ikke 
så meget synligt lys, men i stedet ultraviolet og røntgen lys, som vores 
øjne ikke kan opfatte«. 
</p><p>
Derudover har det engang så mystiske fænomen også bidraget til at bekræfte 
Albert Einsteins relativitetsteori. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2593352/solformoerkelse-saetter-gang-i-trshavn-foerste-hotelseng-blev-booket-i-1999/">Solformørkelse sætter gang i 
Thorshavn: Første hotelseng blev booket i 1999 </a></p><p class="art-ext article-box">

</p><p/><p>
»Når Solen er formørket, så kan man se stjernerne på himlen, og det er en 
måde, hvorpå man kan efterprøve relativitetsteorien. Den siger nemlig noget 
om, at lyset bliver afbøjet af tunge masser, og hvis man ser en stjerne tæt 
på solen, så kan man fra jorden måle dens vinkel til Solen ved hjælp af 
formørkelsen. Fordi stjernelyset bliver afbøjet af solens tyngde, så vil det 
se ud som om, at vinklen er mindre, end den burde være, og det bekræfter 
Einsteins teori«, fortæller Lars Petersen 
</p><p>
I dag har solformørkelsen dog ikke den store indflydelse på forskernes viden 
om Solens atmosfære, da man er i stand til at skabe en kunstig 
solformørkelse. 
</p><p class=" bl-elem">
»Det er oplevelsen, fornemmelsen og det her naturskuespil, der er 
fascinerende«, siger Lars Petersen. 
</p>	
</div>
</div></body></html>
