---
layout:     post
title: 	    "Ungarn tager imod Putin trods sanktioner"
post_author:	    
post_date:	    Tue, 17 Feb 2015 19:44:16 +0100
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2550921/ungarn-tager-imod-putin-trods-sanktioner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Den russiske præsident, Vladimir Putin, var i dag på vej til Beograd, hvor han 
kunne demonstrere over for verden, at han stadig har en ven i Europa trods 
sanktioner og spændinger i forbindelse med konflikten i Ukraine. 
</p><p>
Den ungarske premierminister, Viktor Orbán, er uden tvivl den nærmeste 
allierede Putin har i EU, selv om den russiske leder også har en vis støtte 
i Bulgarien, Slovakiet, Grækenland og Italien. 
</p><p>
Orbáns politiske karrierer blev ellers baseret på en stærk antirussisk og 
anti-kommunistisk linje i 1980'erne inden kommunismens fald. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2549959/fem-ukrainske-soldater-draebt-inden-for-det-seneste-doegn/">Fem ukrainske soldater dræbt 
inden for det seneste døgn</a></p><h3>
Demonstranter: 'Putin Njet' 
</h3><p>
Hos en del af den ungarske befolkning er der bekymring over, at Orbán er for 
tæt på Putin, og omkring 2000 deltog mandag aften i en protestaktion mod den 
russiske leders første besøg i Budapest siden 2006. De bar bannere med 
påskrifter som »Putin Njet (Nej)! Europa Ja!«. 
</p><p>
»Vi protesterer mod, at Orbán gør Ungarn til grin ved at invitere Putin til 
landet for at gøre hemmelige handler, når krigen raser i vort naboland 
Ukraine«, siger Marton Gulyas, som var med til at organisere aktionen. 
</p><p><b class="ext-link">SE DAGENS TEGNING</b><a class="embeddedlink" href="http://politiken.dk/debat/dagenstegning/ECE2549358/putin-i-putin-i-putin/">Putin i Putin i Putin</a></p><p>
I de seneste måneder har de europæiske ledere undgået at have møder med Putin 
som følge af udviklingen i Ukraine og brud på menneskerettighederne i 
Rusland. 
</p><p>
»Dette er et besøg, som helt klart er vigtigere for Orban«, siger den 
politiske analytiker Andras Racz fra Det Finske Institut for Internationale 
Anliggender. 
</p><h3>
Bekymring over venskab 
</h3><p>
Han siger, at Ungarns allierede er bekymrede over, at Ungarn, som er medlem af 
Nato, rykker tættere på Rusland på trods af de nye spændinger mellem øst og 
vest. 
</p><p>
Ungarn har støttet EU-sanktionerne mod Rusland, men regeringen i Budapest har 
hele tiden sagt, at den ikke tror på, at de virker efter hensigten. 
</p><p>
Sidste år sagde Orbán, at EU havde »skudt sig selv i foden« ved at skade de 
handelsmæssige bånd til Rusland. 
</p><h3>
Putin vil presse
</h3><p>
Iagttagere siger, at Putin under sit ophold i Beograd formentligt vil lægge 
pres på Orban, så denne gør flere indsigelser mod flere europæiske 
sanktionerne. 
</p><p class=" bl-elem">
Putins besøg finder sted på et tidspunkt, hvor Rusland skal til at finansiere 
Ungarns eneste atomkraftværk med et lån på 75 milliarder kroner. 
</p>	
</div>
</div></body></html>
