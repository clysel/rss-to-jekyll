---
layout:     post
title: 	    "Politiken om 'Bliktrommen' i 1959: Lidt for snakkende, men meget fantasifuld"
post_author:	    
post_date:	    Mon, 13 Apr 2015 13:20:46 +0200
post_site:	    politiken.dk 
post_link:	    http://politiken.dk/kultur/boger/ECE2626109/politiken-om-bliktrommen-i-1959-lidt-for-snakkende-men-meget-fantasifuld/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00927/grass_927858w.jpg" alt=""/></div>
</div>
<p><i class=" bl-elem">Politikens Bent Mohn var pennefører, da Günter Grass' debutroman 
'Bliktrommen' skulle anmeldes i Politiken i 1959. </i></p><p><i class=" bl-elem">Anmeldelsen havde overskriften 'Det hele set fra neden' og kan i anledning 
af forfatterens bortgåen læses i sin fulde længde her. </i></p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2625885/forfatteren-gnter-grass-er-doed/">Forfatteren Günter Grass er død</a></p><p>
LILLE OSCAR kan takke sin bedstemoders store skørter for sin eksistens. En dag 
sad den brave bondekone og spiste en kartoffel, da en lille mand, der var 
forfulgt af to gendarmer, kom forbi og gemte sig under skørterne. Samme 
aften blev parret gift, og ni måneder efter blev en datter født. Denne 
giftede sig, efter at hun var blevet passende voksen, med Alfred, men var 
dog så forsynlig at beholde sit første sværmeri. Jan, som en særdeles intim 
husven. En af disse to – og Oscar holder selv på Jan – blev da fader til 
lille Oscar. 
</p><p>
Således Introduceres helten i den tykke roman 'Bliktrommen', der er skrevet af 
den snart berømte tysker Günter Grass, som i denne uge besøger Danmark. Han 
har vakt international opstandelse med sin bog, i hjemlandet er den således 
blevet både fordømt og hyldet i lige stærke toner, så Grass kan være godt 
tilfreds. Vi andre er også tilfredse, men kan dog med den nøgternhed, som 
afstanden giver, konstatere, at Günter Grass nok har rige og store talenter, 
men savner talentet for at holde dem under kontrol. Hans roman er for bred, 
har for mange gentagelser, her snakkes løs uden smålige hensyn til 
indfaldenes værdi. Til gengæld byder den dog også på en frodigere, livligere 
fantasi, end vi længe har mødt. </p><p>
DA OSCAR bliver tre år, får han en bliktromme og udsætter sig samtidig for et 
fald, der standser hans vækst: det er mere sjov at forblive lille, mener 
han, der helst af alt ville blive foster igen: det er livsangsten, væmmelsen 
ved de voksnes verden, der her skinner igennem. Som tre-årig kan han se det 
hele fra neden og kan samtidig ved sit infantile ydre unddrage sig alt 
ansvar. Han bliver nu den hæmningsløse trommeslager, trommer fortiden frem, 
trommer til oprustning, trommer til fald. Og som en kompensation får den 
lille mand den evne at kunne skrive diamantskærende skrig, der søndrer alle 
vinduer og glas omkring ham. 
</p><p>
Midt i alt det fantastiske forbliver Günter Grass en stædig logiker. Stort og 
småt berettes med den pedantiske omstændelighed, som også Thomas Mann 
brugte, når han ville være morsom. 
</p><p>
Erotisk er Oscar ikke uden succes. Han oplever kvinderne fra neden og indeler 
dem derfor efter lugte, fra vanilje over harsk smør til det, der er værre. 
De erotiske partier har skabt forargelse, men uden grund: de er saglige, 
ikke lavet for pirringens skyld. 
</p><div class="art-quote article-box">
<p class="quote"/>
<blockquote>
<p class="quote-txt">
Erotisk er Oscar ikke uden succes. Han oplever kvinderne fra neden og indeler 
dem derfor efter lugte, fra vanilje over harsk smør til det, der er værre. 
</p>
</blockquote>
</div><p>
Religiøst virker bogen udfordrende, blasfemisk, men den katolske kirke, som 
har vendt sig mod forfatteren, burde dog have genkendt sin søn i den. Oscar 
spotter, har trang til at styrte hellige idealer, netop fordi han ikke kan 
blive sin barnetro kvit: han smæder, fordi han tror. </p><p>
Politisk saboterer endelig Oscar nazistiske møder ved med sine trommehvirvler 
at kaste tilhørerne ud i glade valserytmer. Efter faderens død vokser han 
til 1 meter og 12 cm, men tillægger sig samtidig en pukkel. Den gør ham 
imidlertid til kunstens tjener, han bliver nøgenmodel på et akademi og 
opfattes som det af vort århundredes vanvid ødelagte menneskebillede. Senere 
bliver han jazzmusiker og henriver oldinge ved at tolke livet, som en 
tre-årig ser det. Til sidst havner han på et sindssygehospital, men med håb 
om snarlig udskrivelse. 
</p><div class="art-quote article-box">
<p class="quote"/>
<blockquote>
<p class="quote-txt">
Her er dog så rigt talent, at man roligt kan sige, at Günter Grass vil kunne 
skrive en helt god bog den dag, han får lært kunstnerisk disciplin.
</p>
</blockquote>
</div><p>
BLIKTROMMEN er en parodi på den klassiske udviklingsroman, den er karrikatur-, 
situations- og sprogkunst, opliver så gamle genrer, at den kan føles 
moderne, skønt den ikke har noget med modernisme at gøre. Man må selv om man 
vil opfatte Oscar som den sidste individualist i en ensrettet tid eller som 
et billede på et forkrøblet Tyskland, der aldrig blev voksent. Det sidste er 
nu nok umuligt, og det mest naturligste må være, at Grass har brugt den 
lille Oscar som et middel til at se tilværelsen fra en ny vinkel og så 
fortælle løs. </p><p>
Hans ordfantasi er prægtig og sætter dejlige skud i indlagte episoder som den 
sælsomme historie om restauranten Løgkælderen, hvor alle søger han for at 
græde, historien om Herbert, der døde under et forsøg på at voldtage en 
galionsfigur eller den om Greff, der holdt for meget af spejderdrenge og for 
lidt af sin syrligt lugtende hustru og derfor begik selvmord på sindrig vis. 
</p><p>
'Bliktrommen' er en festlig oplevelse, mange lovord værd men tynget af 
slagger, snak og matte partier. Her er dog så rigt talent, at man roligt kan 
sige, at Günter Grass vil kunne skrive en helt god bog den dag, han får lært 
kunstnerisk disciplin. 
</p><p class=" bl-elem"><i class=" bl-elem">Günter Grass: Bliktrommen. Oversat af Mogens Boisen. (Gyldendal – 530 s. – 
kr. 38,50).</i></p>	
</div>

</div></body></html>
