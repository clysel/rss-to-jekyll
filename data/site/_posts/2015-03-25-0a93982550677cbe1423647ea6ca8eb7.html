---
layout:     post
title: 	    "Dansk Industri: Mangel på højtuddannede it-kandidater koster samfundet milliarder"
post_author:	    Christian Loiborg
post_date:	    Wed, 25 Mar 2015 14:50:39 +0000
post_site:	    www.version2.dk 
post_link:	    http://www.version2.dk/artikel/dansk-industri-mangel-paa-hoejtuddannede-it-kandidater-koster-samfundet-milliarder-116054?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Virksomheder som Netcompany må afvise kunder, fordi de ikke har nok medarbejdere. Samlet mangler Danmark i dag 1.000 højtuddannede it-kandidater, lyder det fra interesseorganisationen DI ITEK, skriver <a href="http://borsen.dk/nyheder/avisen/artikel/11/108221/artikel.html">Børsen</a>.</p>

<p>»Vi siger faktisk nej til en del kunder, fordi vi ikke altid har kapacitet,« siger André Rogaczewski, administrerende direktør i Netcompany, til Børsen.</p>



<p>Alene i år vil Netcompany ansætte 120 personer med it-baggrund. Og manglen på de rette kandidater er uden tvivl med til at bremse væksten, vurderer direktøren.</p>

<p>Også virksomheden Siteimprove efterlyser kandidater. Her vil man i løbet af de næste to år udvide fra 18 til 50 ansatte.</p>



<p>DI ITEK estimerer i en fremskrivning, der offentliggøres i dag, at der i 2020 vil mangle 3.000 it-kandidater. Den mangel vil betyde et tab for de danske virksomheder i milliardstørrelsen. Det største problem for virksomhederne er rekruttering, lyder det fra interesseorganisationen, der repræsenterer 300 teknologivirksomheder.</p>
  </section></div></body></html>
