---
layout:     post
title: 	    "Tidligere PET-chef sår tvivl om sikkerhedshåndtering ved terrorangreb på Krudttønden"
post_author:	    
post_date:	    Thu, 26 Feb 2015 16:17:10 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2564944/tidligere-pet-chef-saar-tvivl-om-sikkerhedshaandtering-ved-terrorangreb-paa-krudttoenden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. marts 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Det er helt grundlæggende for politiets personbeskyttelse, at »man kigger væk 
fra den, man beskytter og ud mod det sted, hvor faren kan komme fra«. 
</p><p>
Sådan forklarer tidligere operativ chef i Politiets Efterretningstjeneste 
(PET) og nu analytiker hos TV 2 News, Frank Jensen, i kølvandet på to 
vidneudsagn i Politiken. 
</p><p>
To ansatte fra kulturcenter Krudttønden på Østerbro, som var til stede da den 
formodede gerningsmand Omar el-Hussein i forrige weekend skød og dræbte den 
55-årige Finn Nørgaard udenfor bygningen, har forklaret, at de to 
uniformerede betjente, der var til stede ved arrangementet, sad med ryggen 
til indgangen og drak kaffe, da de første kugler blev affyret. 
</p><p>
I foyeren var desuden to PET-vagter og to livvagter fra det svenske Säpo. 
</p><p>
»Selvfølgelig skal de, der beskytter, ikke kigge indad mod arrangementet, men 
udad. Det er helt grundlæggende. Faren kommer ikke inde fra salen. Det er 
åbenlyst«, siger Frank Jensen med forbehold for, at de to vidners udsagn er 
korrekte. 
</p><p>
»Men vi kan godt konstatere i dag, at de beskyttelsesforanstaltninger, der 
var, ikke var tilstrækkelige. Det kan enhver regne ud«, siger han. 
</p><p><b class="ext-link">VIDNER</b><a class="embeddedlink" href="http://politiken.dk/indland/fokus_danmark/fokus_terror/ECE2559980/ansatte-paa-krudttoenden-sikkerheden-var-enormt-userioes/">Ansatte på Krudttønden: Sikkerheden var 
»enormt useriøs«</a></p><p>
Frank Jensen forklarer, at der dog godt kan være situationer, hvor de, der 
yder beskyttelse, også skal kigge ind mod det arrangement, de er sat til at 
beskytte. 
</p><p>
»Der kan være situationer, hvor man ikke har så meget kontrol over publikum. 
Så bliver man også nødt til at kigge indad i salen. Men i det tilfælde skal 
der bare være flere folk til opgaven«, siger han. 
</p><h3>
To betjente og fire livvagter
</h3><p>
Udover de to uniformerede betjente var der desuden to PET-livvagter og to 
svenske livvagter fra Säpo, som fulgte den svenske muhammedtegner Lars 
Vilks, der var debatarrangementets hovedperson. 
</p><p>
Formand for Politiforbundet, Claus Oxfeldt, forklarede i går i et interview 
med Politiken, at der ikke var noget politi udenfor Krudttønden, da Finn 
Nørgaard blev skudt og dræbt: 
</p><p>
»Ja, men han var heller ikke VIP. Det var ikke ham, man skulle passe på i 
første omgang. Det var Lars Vilks, som var terrormål«, sagde Claus Oxfeldt. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/fokus_danmark/fokus_terror/ECE2561662/politiformand-man-havde-ikke-den-mindste-mistanke-om-at-der-kom-en-gerningsmand-med-en-maskinpistol/">»Man havde ikke den mindste mistanke 
om, at der kom en gerningsmand med en maskinpistol«</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Skudattentatet620_915685a.gif" alt="" border="0"/></span></p><p>
Men hvem havde så ansvaret for sikkerheden for de mange fremmødte ved 
arrangementet? Ifølge Frank Jensen er det uvist, hvem der stod med ansvaret 
for sikkerheden for de mange fremmødte. Typisk vil en sådan opgave dog ligge 
hos det almindelige politi, der er til stede. 
</p><p>
»Deres opgave er at beskytte arrangementet som helhed«, siger Frank Jensen om 
de to betjente, der ifølge vidneudsagnene sad med ryggen til indgangen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror ikke på, at der bliver tale om en detaljeret redegørelse til 
offentligheden
</p>
<p class="sender">
Frank Jensen, tidl. operationel chef i PET om politiets evaluering af 
indsatsen under terrorangrebet ved Krudttønden og i Krystalgade 
</p>
</blockquote>
</div><p/><p>
Livvagternes primære opgave er altid at blive hos den person, de har ansvar 
for - i dette tilfælde Lars Vilks. 
</p><p>
»Livvagternes hovedopgave er at beskytte den person, de har fået udpeget. Det 
betyder også, at de ikke må slippe den person for at forfølge en 
gerningsmand. De skal blive og beskytte den person, som de har fået udpeget. 
Men det siger sig selv, at hvis der sker et angreb på nogle af de 
omkringstående, og de har mulighed for at reagere på det angreb, så skal de 
også gøre det«, forklarer Frank Jensen. 
</p><h3>
Beskyttede måske ikke kun Lars Vilks
</h3><p>
Noget kunne dog tyde på, at livvagterne ikke kun beskyttede Lars Vilks, men 
samtidig leverede beskyttelse til selve arrangementet. 
</p><p>
»De svenske livvagter og PET-folkenes placering i foyeren viser, at de også 
var med til at beskytte selve arrangementet. Så jeg afventer spændt 
redegørelsen, der kan forklare, hvorfor politiet valgte at gøre, som man 
gjorde - herunder hvilke overvejelser der har været om sikkerhedsniveauet og 
hvilke våben man skulle have med«, siger Frank Jensen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Blomster_ved_Krudtt_916558y.jpg" alt="" border="0"/><span class="caption"><span class="f-img-caption">attentat. 
</span>Mange har lagt blomster udenfor Krudttønden og udenfor den jødiske synagoge i Krystalgade, hvor to terrorattentater i forrige weekend udspillede sig. Foto: Mads Nissen</span></span></p><p>
Set er bakspejlet »er det selvfølgelig forkert«, at der ikke var betjente 
placeret ude foran indgangen til Krudttønden, mener Frank Jensen. Om der 
findes en logisk forklaring på det, afhænger helt af den 
sikkerhedsvurdering, som PET har lavet af arrangementet. 
</p><p>
»Lars Vilks har været i Danmark mange gange med det samme sikkerheds-<i>setup</i>, 
hvor det ikke har været noget problem. Spørgsmålet er, hvordan man har 
vurderet lige netop dette arrangement på Krudttønden i kølvandet på Charlie 
Hebdo i Frankrig«, forklarer Frank Jensen med henvisning til terrorangrebet 
7. januar mod det franske satiremagasin. Her mistede 12 personer livet, mens 
11 blev såret. 
</p><p>
Københavns Politi arbejder i øjeblikket på en evaluering af politiets indsats 
i forbindelse med de to attentater i København i forrige weekend. Men Frank 
Jensen regner ikke med, at offentligheden får svar på, hvad der har ligget 
til grund for den sikkerhedsvurdering, der blev truffet. 
</p><p class=" bl-elem">
»Jeg tror ikke på, at der bliver tale om en detaljeret redegørelse til 
offentligheden. Men det afhænger helt af, om der ligger klassificerede 
oplysninger til grund for vurderingen«, siger han. 
</p>	
</div>
</div></body></html>
