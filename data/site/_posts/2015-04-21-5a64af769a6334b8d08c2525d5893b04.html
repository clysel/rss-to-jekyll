---
layout:     post
title: 	    "Dong: Intet mystisk i timingen af nyheden om milliardindtægt"
post_author:	    
post_date:	    Tue, 21 Apr 2015 11:37:02 +0200
post_site:	    politiken.dk 
post_link:	    http://politiken.dk/oekonomi/ECE2636279/dong-intet-mystisk-i-timingen-af-nyheden-om-milliardindtaegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da pressemeddelelsen fra Dong Enrgy fredag 31. januar 2014 klokken 16.04 
landede i mediernes indboks, vakte det ikke større opmærksomhed blandt 
danske journalister. 
</p><p>
Normalt kan et dansk virksomhedssalg, der indbringer 5,8 milliarder kroner – 
oven i købet til et statskontrolleret selskab – nok tiltrække sig en vis 
interesse, men ikke denne sidste dag i januar. 
</p><p><b class="ext-link">SE MERE</b><a class="embeddedlink" href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/">Slideshow: Forstå, hvorfor Dong blev 
solgt for billigt</a></p><p>
Fredag eftermiddag er generelt et skidt tidspunkt at udsende pressemeddelelser 
på, hvis man ellers gerne vil i fokus, men denne fredag var det et helt 
usædvanligt dårligt tidspunkt at meddele sig til offentligheden, hvis 
informationstrangen var båret af lyst til omtale.
</p><div class="art-quote article-box">
<p class="quote"/>
<blockquote>
<p class="quote-txt">
Der findes blandt andet en kommunikationsstrategi, som kaldes stealing 
thunder, hvor man, for at undgå at en sag bliver en sag i fremtiden, lægger 
sig i læ af en stor begivenhed
</p>
<p class="sender">
Finn Frandsen, Aarhus Universitet 
</p>
</blockquote>
</div><p/><p>
SF var på en truende vej mod opløsning, regeringen var sprængt, og nye 
ministernavne og folketingsmedlemmers partiskifter føg i luften. 
</p><p>
Alt sammen på grund af regeringens beslutning om at sælge en del af Dong 
Energy til den omdiskuterede amerikanske investeringsbank Goldman Sachs og i 
langt mindre omfang til ATP og pensionskassen PFA.
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/ECE2604286/analyse-hvorfor-blev-prisen-paa-dong-ifoelge-kritikerne-fastsat-saa-lavt/">Analyse: Hvorfor blev prisen på 
Dong ifølge kritikerne fastsat så lavt?</a></p><p>
Spørgsmålet er, om der bag timingen af nyheden var et ønske om, at 
offentligheden ikke for alvor skulle tillæge det betydning, at Dong fik knap 
6 milliarder i kassen, og at selskabet dermed – for en tid i hvert fald – 
fik kreditnøgletallet hos de internationale kreditvurderingsbureauer i 
sikker havn. 
</p><p>
Det skete, få dage efter regeringen havde advaret mod at spille hasard med 
selskabets fremtid ved at udsætte aktiesalget til Goldman Sachs.
</p><h3>
Stealing thunder-strategien
</h3><p>
Var det hele et tilfælde, eller var der et element af planlagt 
krisekommunikation i timingen?
</p><p>
Professor i erhvervskommunikation Finn Frandsen fra Aarhus Universitet 
understreger, at man ikke kan dokumentere, at Dong ligefrem ønskede, at den 
ellers gode nyhed druknede på dagen.
</p><p>
»Men det er legitimt at opstille en hypotese om en sammenhæng. Der findes 
blandt andet en kommunikationsstrategi, som kaldes ’stealing thunder’, hvor 
man, for at undgå at en sag bliver en sag i fremtiden, lægger sig i læ af en 
stor begivenhed«, siger Finn Frandsen, før han igen rejser tvivl om, 
hvorvidt sådan en sammenhæng nogensinde vil kunne dokumenteres.
</p><h3>
Finansminister bekræfter kendskab
</h3><p>
Finansminister Bjarne Corydon bekræfter i et mailsvar, at ministeriet havde 
kendskab til salget af de britiske vindmøller, som var en del af den samlede 
finansielle redningsplan for Dong, som ud over aktiesalg også omfattede 
frasalg, besparelser og større fokus på indtjeningen. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2623971/ny-bog-dong-salg-fulgte-ikke-eu-regler/">Ny bog: Dong-salg fulgte ikke 
EU-regler </a></p><p>
Mens ministeren ikke svarer på spørgsmålet om graden af tidsmæssige 
tilfældigheder, henholder kommunikationschef i Dong Energy Martin Barlebo 
sig til, at salgsaftalen først blev underskrevet 31. januar.
</p><p>
»Dong Energy har udstedt børsnoterede obligationer og har derfor en 
oplysningsforpligtelse jævnfør børsreglerne. Derfor offentliggør vi med det 
samme. Det blev offentliggjort samme dag, som aftalen blev underskrevet«, 
forklarer Martin Barlebo. 
</p><h3>
Ingen kommentarer til timingen
</h3><p>
Det er ikke lykkedes at få nogen kommentar til timingen af indgåelsen af 
salgsaftalen hos køberen, den canadiske pensionskasse La Caisse de dépôt et 
placement du Québec.
</p><p>
Selve salget af 50 procent af Dong’s andel af havvindmølleparken London Array, 
der på det tidspunkt var verdens største, blev første gang omtalt i de 
britiske aviser Financial Times og Sunday Times i februar 2013, næsten et 
helt år før, salget blev gennemført.
</p><p class=" bl-elem">
Ifølge kilder i branchen er det helt normalt, at den slags store og 
komplicerede køb og salg med omfattende rådgivning tager et års tid.
</p>	
</div>

</div></body></html>
