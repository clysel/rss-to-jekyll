---
layout:     post
title: 	    "10 kampe uden sejr koster Lyngby-træneren jobbet"
post_author:	    
post_date:	    Mon, 04 May 2015 11:42:46 +0200
post_site:	    politiken.dk 
post_link:	    http://politiken.dk/sport/fodbold/ECE2653852/10-kampe-uden-sejr-koster-lyngby-traeneren-jobbet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lyngby har mandag fyret træner Jack Majgaard Jensen og assistenttræner Jonas 
Eidevall efter et forfærdeligt forår. 
</p><p>
Lyngby indledte foråret på en oprykningsplads i 1. division, men den er blevet 
formøblet, efter at holdet blot har hentet tre point i de seneste 10 kampe. 
</p><p>
»Vi har i dag valgt at sige farvel til cheftræner og assistenttræner Jonas 
Eidevall grundet forårets skuffende resultater«, siger Lyngby-direktør 
Dennis Poulsen til klubbens hjemmeside. 
</p><p>
»Vi vil nu bruge resten af foråret til at finde den rigtige træner, som kan 
bringe Lyngby tilbage i Superligaen hurtigst muligt«. 
</p><p><b class="ext-link">Lyngby uden sejr i 10 kampe:</b><a class="embeddedlink" href="http://politiken.dk/sport/fodbold/ECE2652178/lyngby-uden-sejr-i-10-kampe-taber-til-vendsyssel/">Taber til Vendsyssel</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/VIRUM_LYNGBY__10_00_933356s.jpg" alt="" border="0"/><span class="caption"><span class="f-img-caption">Eks. 
</span>Jack Majgaard forlængede aftalen med Lyngby for et par måneder siden. Nu er han fyret. - Arkivfoto: Thomas Sjørup.</span></span></p><p>
»Vi vil også bruge tiden på at analysere vores trup, så vi kan få de rigtige 
forstærkninger i det kommende transfervindue«, siger direktøren. 
</p><p>
Klubben lader to folk fra egne rækker overtage ansvaret for træningen af 
Lyngby-holdet midlertidigt, de to er Søren Hermansen og Thomas Lollike. 
</p><h3>
Havde kontrakt to år mere
</h3><p>
Lyngby og Jack Majgaard Jensen forlængede ellers samarbejdet frem til 2017 så 
sent som i slutningen af februar, hvor holdet fortsat havde kurs mod Alka 
Superligaen.
</p><p>
Den nu fyrede cheftræner har tidligere været ungdomstræner i Lyngby, inden han 
drog over Øresund for at blive ungdomstræner i Malmø og efterfølgende 
manager i Lunds BK.
</p><p>
Han overtog jobbet som cheftræner i Lyngby i december 2014 efter Johan Lange, 
der vendte tilbage til FC København.
</p><p>
Lyngby ligger lige nu nummer fire i 1. division med 12 point op til en 
oprykningsplads.
</p><p class=" bl-elem">
Der resterer seks runder i sæsonen.
</p>	
</div>

</div></body></html>
