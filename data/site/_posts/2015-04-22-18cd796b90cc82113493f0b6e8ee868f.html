---
layout:     post
title: 	    "Zlatan efter ny CL-skuffelse: Det er slut nu"
post_author:	    
post_date:	    Wed, 22 Apr 2015 14:59:12 +0200
post_site:	    politiken.dk 
post_link:	    http://politiken.dk/sport/fodbold/ECE2638380/zlatan-efter-ny-cl-skuffelse-det-er-slut-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var ikke megen optimisme at hive ud af PSG’s Zlatan Ibrahimovic efter 
tirsdagens Champions League-exit mod FC Barcelona. Skuffelser i Europas 
fineste klubturnering er efterhånden blevet en vanesag for den svenske 
superstjerne, som er begyndt at tvivle på, om han nogensinde kommer til at 
vinde den eftertragtede pokal med de store ører. 
</p><p><b class="ext-link">Champions League minut for minut:</b><a class="embeddedlink" href="http://politiken.dk/sport/fodbold/championsleague/ECE2636925/champions-league-minut-for-minut-9-maal-og-to-store-vindere/"> 9 mål og to 
store vindere</a></p><p>
»Tiden er ved at løbe fra mig«, erkendte en slukøret Ibrahimovic efter kampen 
til Aftonbladet. 
</p><div class="art-fakta article-box">
<h4 class="">
Fakta</h4>
<h5>
Zlatan i Champions League</h5>
<div class="fakta-body" data-buildingblock="embedded_factboxlink">
<p><b>Ajax:</b></p><p>
2002 deltog ikke
</p><p>
2003 13 kampe 5 mål. Røg ud i kvartfinalen til AC Milan, 0 mål. 
</p><p>
2004 6 kampe 1 mål. Røg ud i puljen.
</p><p><b>Juventus:</b></p><p>
2005 10 kampe 0 mål. Tabte i kvartfinalen til Liverpool, 0 mål. 
</p><p>
2006 9 kampe 3 mål, tabte i kvartfinalen til Arsenal, 0 mål. 
</p><p><b>Inter:</b></p><p>
2007 7 kampe 0 mål, røg ud i 1/8 til Vanlencia, 0 mål.
</p><p>
2008 7 kampe fem mål, røg ud i 1/8 til Liverpool, 0 mål
</p><p>
2009 8 kampe 1 mål, røg ud i 1/8 til Man U, 0 mål
</p><p><b>Barcelona:</b></p><p>
2010 10 kampe 4 mål, røg ud i semi til Inter, 0 mål (to mål på udebane mod 
Arsenal 2-2 i kvarten)
</p><p><b>Milan:</b></p><p>
2011 8 kampe 4 mål, røg ud i 1/8 til Tottenham, 0 mål
</p><p>
2012 8 kampe 5 mål, røg ud i kvart til Barcelona, 0 mål (1 mål på straffe mod 
Arsenal hjemme i 1/8)
</p><p><b>Paris SG:</b></p><p>
2013 9 kampe 3 mål, røg ud i kvart til Barcelona, 1 mål
</p><p>
2014 8 kampe 10 mål, røg ud i kvart til Chelsea, 0 mål (2 i 1/8 mod Leverkusen)
</p><p class=" bl-elem">
2015 6 kampe 2 mål, røg ud i kvartfinalen til Barcelona, 0 mål(ikke med i 
første kamp)
</p>
</div>
</div><p>
Det var meget begrænset, hvad svenskeren formåede at bidrage med i gårsdagens 
kamp på Camp Nou. En kamp, i hvilken PSG var omtrent lige så overmatchede, 
som det var tilfældet i det første opgør hjemme på Parc de Prince i Paris. 
</p><p><b>Intet nyt under solen</b></p><p>
I hjemlandet fik Zlatan efter kampen opbakning fra sin tidligere landstræner 
Lars Lagerbäck, der i svensk tv pegede på PSG's manglende offensive pondus 
og vilje til at satse som årsagerne til Zlatans anonyme præstation. 
</p><p>
»Han har næsten ingen boldberøringer. Han få ikke en chance for at vise 
sine kvaliteter«, lød vurderingen, som i vid ustrækning er rigtig, når 
man ser isoleret på kampen i går. Men går man tilbage igennem den 
langlemmede teknikers Champions League historik tegner der sig hurtigt et 
billede af en spiller, der simpelthen har svært ved at præstere, når presset 
er på i de store kampe. 
</p><p><b class="ext-link">2-0: </b><a class="embeddedlink" href="http://politiken.dk/sport/fodbold/championsleague/ECE2637519/barcelonas-andet--geled-brillerer-paa-maalmaskinernes-lille-offday/">Barcelonas andet geled brillerer på 
målmaskinernes lille offday</a></p><p>
12 gange er svenskeren blevet ekspederet ud af Champions League, og alle 12 
gange har det været inden finalen. Kun en enkelt semifinale er det blevet 
til, mens han til gengæld er røget ud af 7 kvartfinaler og 4 
ottendedelsfinaler. Og det til trods for, at de mange exits er faldet i 
storklubber som Juventus, Inter, Milan, Barcelona, og PSG. 
</p><p>
Det er ikke meget, Zlatan selv har formået at gøre for at undgå de mange 
triste Champions League skæbner. I de 12 opgør - der som bekendt spilles 
bedst af 2 kampe - har Zlatan således kun scoret 1 mål. Og i alle playoff 
kampe i turneringen er hans scoringsantal kun marginalt højere med 4 mål. 
</p><p><b>Skulle have vundet i Barca</b></p><p>
Zlatans enlige Champions League semifinale spillede han for Barcelona, og 
nederlaget for fødderne af hans tidligere klub Inter, der under José 
Mourinho udmanøvrerede katalanerne med sammenlagt 3-2, er en af svenskerens 
helt store ærgelser i karrieren. Meget symptomatisk for svenskerens minder 
fra den store scene i Champions League, blev Zlatan efter anonyme 
præstationer flået ud af begge opgør. 
</p><p>
»Vi havde det bedste hold i verden, men vi fejlede på grund af visse 
personers dårlige beslutninger«, har Zlatan langet ud uden dog at 
nævne nogen navne, men det iskolde forhold til daværende træner Pep 
Guardiola efterlader ikke megen tvivl om, hvem der refereres til. 
</p><p><b class="ext-link">Bayern brillerer: </b><a class="embeddedlink" href="http://politiken.dk/sport/fodbold/championsleague/ECE2637548/6-1-og-fantasifodbold-paa-et-sjaeldent-hoejt-niveau/">6-1 og fantasifodbold på et 
sjældent højt niveau</a></p><p>
Med sin egen historik in mente synes det dog svært for Zlatan at skyde skylden 
for den manglende Champions League succes på andre end ham selv. Og efter 
gårsdagens kamp erkendte han dog også, at Barcelona ganske enkelt var det 
bedste hold. 
</p><p>
»Du skal være ærlig over for dig selv, og Barcelona er bare bedre end os. Vi 
har brug for at få flere kampe som den her. Al respekt for franske liga, men 
det er ikke på dette niveau. Der er en stor forskel«, erkendte Zlatan. 
</p><p class=" bl-elem">
PSG retter nu fokus tilbage mod det franske. Her venter en ligacup-finale mod 
Auxerre, ligesom kampen om det franske mesterskab stadig er helt åben med 
Lyon og PSG på en delt 1. plads. De har hver 65 point. 
</p>	
</div>

</div></body></html>
