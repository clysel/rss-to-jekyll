---
layout:     post
title: 	    "Sportsdøgnet: Suzuki gik og gik og gik - og satte verdensrekord"
post_author:	    
post_date:	    Sun, 15 Mar 2015 11:39:38 +0100
post_site:	    politiken.dk 
post_link:	    http://politiken.dk/sport/ECE2588213/sportsdoegnet-suzuki-gik-og-gik-og-gik---og-satte-verdensrekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Atletik: </b>Japaneren Yusuke Suzuki blev asiatisk mester, da han 
forbedrede franskmanden Yohann Diniz’ kun en uge gamle verdensrekord i 20 km 
kapgang. På hjemmebane i fødebyen Nomi tilbagelagde Suzuki de 20 km i tiden 
1.16,36 timer. Yusuke Suzuki har forbedret sig med over to et halvt minut på 
bare to år. 
</p><p><b>Langrend: </b>Sjældent har en nation været så suveræn, som Norge i denne 
sæsons World Cup i langrend. Ved sæsonfinalen på Holmenkollen i Oslo lukkede 
skidronningen Marit Bjørgen med sæsonens 15. gevinst, da hun på 30 
km-distancen slog landsmanden Therese Johaug med 11 sekunder. Bjørgen vandt 
allerede for at par måneder siden den samlede Wolrd Cup, hvor pladserne 2, 
3, 4, 5, og 6 ligeledes besættes af norske kvinder. Hos mændene viste 
nordmændene en form for nåde. Martin Johnsrud Sundby vandt den samlede World 
Cup med schweizeren Dario Cologna på andenpladsen, mens Petter Northug og 
Finn Haagen Krogh blev nummer 3 og 4. 
</p><p><b class="ext-link">Cykling:</b> Italieneren Andrea Guardini sluttede Tour de Langkawi af med 
sin fjerde etapesejr i årets udgave og 18. i alt. <a class="embeddedlink" href="http://politiken.dk/sport/cykling/ECE2588245/to-unge-riis-haab-saetter-opmuntrende-punktum-i-asien/">Læs 
mere her</a>. 
</p><p><b>Curling:</b> De danske kvinder har fået en rædselsfuld start ved VM i 
japanske Sapporo. Søndag blev det til to danske nederlag. Først tabte 
Danmark 7-9 til Finland, og det blev fulgt op af en ordentlig russisk 
lussing. Danmark var bagud 0-7 efter seks ender og opgav derfor kampen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/Boksning__Nordiske__920899y.jpg" alt="" border="0"/><span class="caption"><span class="f-img-caption">Udebane. 
</span>George Tahdooahnippah (tv) har primært gjort væsen af sig i den amerikanske stat Oklahoma. - Foto: Lars Poulsen.</span></span></p><p><b>Boksning:</b> Det gik helt som ventet, da Patrick Nielsen lørdag var i 
aktion ved Nordic Fight Night-stævnet i Ballerup Super Arena. Efter syv 
omgange ville modstanderen, den 36-årige amerikaner George Tahdooahnippah, 
ikke mere og opgav siddende i sit ringhjørne, et sekund inde i ottende 
omgang. Kampen var Patrick Nielsens første i supermellemvægt, efter at han 
tidligere har slået sine folder i mellemvægt. 
</p><p><b>Håndbold: </b>Team Esbjergs playmaker Lotte Griegel er sidste 
tilføjelse til den trup, som kvindelandsholdets midlertidige træner Heine 
Eriksen har indkaldt til træningssamling og Golden League-stævne i den 
kommende uge. »Lotte Grigel er trods sin unge alder en spiller med stor 
rutine, og selv om det egentlig er på højre back, vi mangler en spiller, så 
har jeg vurderet, at Grigels rutine og gode spil er det rigtige at supplere 
truppen med«, siger landstræneren. 
</p><p><b>Ishockey: </b>Luften er midlertidigt gået ud af Frans Nielsen og NY 
Islanders i NHL. Klubben tabte natten til søndag for tredje gang i træk i 
denne uge, da Montreal Canadiens kunne rejse fra New York med en 3-1-sejr. 
Islanders mangler 11 kampe i grundspillet og bliver formkurven ikke vendt, 
så er slutspilspladsen i fare. 
</p><p><b class="ext-link">Formel 1: </b>Kevin Magnussens McLaren-racer brød sammen på 
opvarmningsomgangen i Melbourne og danskeren kunne fra værkstedet se v<a href="http://politiken.dk/sport/formel1/ECE2588099/verdensmester-faar-suveraen-start-paa-saesonen/">erdensmesteren 
Lewis Hamilton</a> køre sejren hjem i sin Mercedes. 
</p><p><b class="ext-link">Fodbold: </b>Lionel Messi scorede sæsonmål <a href="http://politiken.dk/sport/fodbold/laprimera/ECE2587926/messi-og-barcelona-rykker-fra-ronaldo-og-real-med-sejr/">nummer 
42 og 43</a>, da Barcelona i aftes slog Eibar på udebane 2-0. Barcelona 
øgede dermod forspringet i ligaen til Real Madrid til 4 point, mens mestrene 
fra Atletico har meldt sig ud af titelkampen efter 0-0 mod Espanyol. Real 
Madrid spiller søndag aften hjemme mod Levante. 
</p><p class=" bl-elem"><b class="ext-link">Tennis: </b>Caroline Wozniackis næste modstander i <a href="http://politiken.dk/sport/tennis/ECE2588014/wozniacki-maa-kaempe-for-sejr-over-verdens-nummer-130/">Indian 
Wells</a> hedder Belinda Bencic og kommer fra Schweiz. Den 18-årige fik sit 
store gennembrud i 2014, da hun nåede kvartfinalen i US Open. Kampen spilles 
i løbet af mandag. 
</p>	
</div>
</div></body></html>
