---
layout:     post
title: 	    "Smuk roman om 20'ernes USA kræver at blive læst i slowmotion"
post_author:	    
post_date:	    Sun, 22 Feb 2015 18:55:23 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2557903/smuk-roman-om-20ernes-usa-kraever-at-blive-laest-i-slowmotion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Marilynne Robinson: Lila. Oversat af Juliane Wammen. Gyldenda l, 264 sider, 
300 kroner
</p></div>
</div><p>
Marilynne Robinson, født 1943, er en nyklassiker i amerikansk litteratur. Og 
for dem, der er ved at kløjes i New York, New York på film og bog, er hendes 
trilogi fra Iowas endeløse prærie en lise for læsehjertet. 
</p><p>
Den blev indledt i 2004, 24 år efter debuten ’Housekeeping’ fra 1980 med 
romanen ’Gilead’, som straks fik Pulitzerprisen. 
</p><p>
Men priser til side: De virker næsten malplacerede i Robinsons univers. 
</p><p>
Den gamle fromme præst (og enkemand) John Ames har i 1950’ernes lille by 
Gilead langt ude på landet en nær ven og nabopræst, Boughton, som han 
taktfuldt, men lidenskabeligt diskuterer teologi med. 
</p><h3>
De tre bind 
</h3><p>
I trilogiens første bind, ’Gilead’, skriver Ames lange breve til sin 7-årige 
søn, som han snart skal dø fra. 
</p><p>
I andet bind, ’Home’, er hovedpersonerne naboen Boughton og hans voksne søn 
Jack, der er ’fortabt’ (og desto højere elsket). 
</p><p>
Pastor Ames er gudfar til Jack og føler skyld over, at han ikke kan elske ham 
– og angst for at Jack skal tiltrække hans unge kone, Lila, moderen til den 
elskede lille søn. 
</p><p>
Og ’Lila’ er titlen på tredje bind, som nu er kommet på dansk i Juliane 
Wammens tilforladelige, men pletvis uinspirerede oversættelse. Alle tre bind 
kan læses selvstændigt. 
</p><h3>
På grænsen til tiggeri 
</h3><p>
Lila blev som lille, da hun sad svagelig og vanrøgtet uden for sit ’hjem’, 
samlet op af en næsten subsistensløs kvinde, Doll, som er det nærmeste hun 
kommer en mor. 
</p><p>
Om Lilas biologiske forældre ved vi ikke meget andet, end at Doll – måske – på 
et tidspunkt, meget senere, knivstikker den mand der – måske – er Lilas far. 
Denne barberbladsskarpe kniv er siden Lilas vigtigste og både symbolske og 
meget konkrete eje: »Bare lad dem se den. For det meste er det rigeligt. Men 
der var tidspunkter, hvor den nådesløse kniv var en trøst for hende«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2335976/besynger-af-tidloes-visdom-er-cool-og-varm-paa-samme-tid/">Besynger af tidløs visdom er 
cool og varm på samme tid</a></p><p>
Lila – som bærer hele bogens synsvinkel – rejser under Dolls barske, 
forpjuskede beskyttelse rundt i 20’ernes USA med en flok fattige (absolut 
ikke troende eller fromme) landarbejdere, der lever fra hånden i munden på 
grænsen til tiggeri. »Men dengang var de en stolt flok«. 
</p><p>
En pose majsmel gør forskellen på at kunne bevare menneskelig værdighed eller 
ej. »Men det var deres stolthed at finde sig i det, de kunne, og ikke så 
meget som en bid mere«. Efter Krakket bliver det værre, og Lila havner endda 
på et bordel. 
</p><h3>
Handlingen ligger i fortiden 
</h3><p>
Der er ikke noget traditionelt fremadskridende ’plot’ i denne roman; 
livsforløbet, den overordnede ’handling’ ligger i fortiden, i bag- eller 
undergrunden og trækkes frem eller graves op til forgrundshistoriens 
overflade som små stykker information og danner billedet af personen Lila. 
</p><p>
Både for hende selv, efterhånden som hun lærer den luksus at mindes, for 
læseren og for Ames, som gifter sig med hende – i dyb taknemmelighed over, 
at hun kom som sendt fra himlen til hans alderdom. Vel at mærke <i>ikke</i> 
af godgørenhed; det er en forudsætning for dem begge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE1709603/fremragende-romanforfatter-forsvarer-aandens-eksistens/">Fremragende romanforfatter 
forsvarer åndens eksistens</a></p><p>
Ames higer efter at vide, hvad Lila tænker og føler, men det tager tid for 
hende at vænne sig til at føle og erkende sit liv, endsige fortælle det. 
</p><p>
Det er ikke kun et spørgsmål om tillid til den gamle mands verden, med dåb og 
tro og nåde; Lila er hærdet og stolt i sin yderste sårbarhed. Hun er hele 
tiden ved at smutte – tilbage til sin trygge fattigdom; til landevejen eller 
det skidne, utætte skur på marken. (Det skur er ramme om en smuk, stærk 
historie i historien: Lilas møde med en dreng på flugt. Han vækker gamle 
følelser og en mulig ny rolle i hende, og han kunne være hovedperson i en 
fjerde Gilead-bog, hvis det stod til mig ...). 
</p><h3>
To skridt frem og et tilbage 
</h3><p>
Der slipper (heldigvis for kommunikationen) med jævne mellemrum uoverlagte ord 
ud af munden på Lila, også efter at hun er blevet gravid med den gamle, 
tålmodige og lydhøre præst, der er livræd for at miste hende. 
</p><p>
Sådan nærmer de sig hinanden, med to skridt frem og et tilbage. »Hun mærkede 
den gamle ensomhed gribe sig, fra det ene øjeblik til det andet, den gamle 
hårde kejtethed i hendes krop. Hvordan kunne et barn holde sig i live i en 
krop, der føltes så død?«. 
</p><h3>
Skal læses langsomt 
</h3><p>
’Lila’ skal, ligesom ’Gilead’ og ’Hjemme’, læses langsomt. Har man travlt, kan 
den virke irriterende og næsten manieret i sine skildringer af psykologiske 
og sociale mekanismer og sin omhu for personerne og den varsomhed, hvormed 
de bevæger sig. 
</p><p>
Men giver man sig tid, folder den sig ud i menneskelig og åndelig skønhed og 
giver (gav)mildt indblik i en verden af nød og nåde, afstumpethed og 
ydmyghed, stolthed og kærlighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2518485/bbc-har-kaaret-den-foreloebigt-bedste-bog-i-det-21-aarhundrede/">BBC har kåret den (foreløbigt) 
bedste bog i det 21. århundrede</a></p><p>
Gæt, hvad der er størst i Marilynne Robinsons Gilead-univers? Her er et 
fingerpeg: 
</p><p class=" bl-elem">
»Så stjæler jeg dig, og så tager jeg dig med til et sted, hvor ingen kender 
os, og jeg udfylder afstanden mellem, hvad du er, og hvad du kunne have 
været, ved at elske dig så højt«. 
</p>	
</div>
</div></body></html>
