---
layout:     post
title: 	    "Nyt Lyngby-kiks sender Viborg i udbrud mod Superligaen"
post_author:	    
post_date:	    Mon, 06 Apr 2015 17:12:06 +0200
post_site:	    politiken.dk 
post_link:	    http://politiken.dk/sport/fodbold/ECE2617557/nyt-lyngby-kiks-sender-viborg-i-udbrud-mod-superligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Viborg FF fortsætter i rask trav direkte mod en tilbagevenden til Alka 
Superligaen efter kun et år i 1. division. 
</p><p>
Med en 2-1-sejr på udebane over Fredericia 2. påskedag er holdet nu oppe på ni 
kampe i træk uden nederlag, og da en af forfølgerne - Lyngby - igen kiksede, 
ser det for alvor godt ud for viborgenserne. 
</p><p>
Træner Auri Skarbalius' tropper viste i Fredericia, at de også tåler modgang, 
for det var hjemmeholdet, der førte med 1-0 ved pausen, efter at hurtige 
Anders Hostrup havde udnyttet tøvende forsvarsspil i Viborgs bageste kæde. 
</p><p>
Pausestillingen var dog ikke det rette billede af begivenhederne, for 
topholdet havde domineret første halvleg klart på Monjassa Park i 
Fredericia, og efter pausen fik gæsterne udbytte af anstrengelserne. 
</p><h3>
Lyngby satte igen point til 
</h3><p>
Først var det kantspilleren Sebastian Andersen, der demonstrerede sin fine 
sparketeknik ved at hamre et dykkende skud i nettet bag Mads Markfoged i 
østjydernes mål. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2615247/viborg-tordner-videre-mod-superligaen/">Viborg tordner videre mod 
Superligaen</a></p><p>
20 minutter før tid sikrede farlige Serge Deble så Viborg alle tre point, da 
han tog et træk på kanten af feltet og tordnede kuglen ind til 2-1. 
</p><p>
Jublen var stor i Viborg-lejren efter sidste fløjt, og lidt senere havde 
spillerne endnu mere grund til at glæde sig. 
</p><p>
Da indløb budskabet fra Skive om, at Lyngby på ny havde sat point til i 
oprykningskampen. 
</p><p>
Nordkøbenhavnerne tabte med 0-1, og meget passende var det den tidligere 
Viborg-spiller Danilo Arrieta, der hjalp sine gamle venner med sejrsmålet. 
</p><h3>
AGF har overtaget andenplads 
</h3><p>
Viborg har nu hele 11 point ned til en plads under oprykningsstregen, og med 
kun 10 kampe tilbage er det temmelig svært at se, hvordan nogen skal 
forhindre viborgensernes oprykning. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2615414/danny-olsen-redder-agf-i-overtiden/">Danny Olsen redder AGF i 
overtiden</a></p><p>
Lyngby, der er uden sejr i forårets fem første kampe, skal til gengæld have 
skuden rettet op i en fart, hvis ikke AGF skal gå i udbrud i kampen om den 
anden billet til den bedste række. 
</p><p class=" bl-elem">
AGF vandt søndag med 2-1 over Vendsyssel og har to point mere end Lyngby og 
desuden en kamp i baghånden. 
</p>	
</div>

</div></body></html>
