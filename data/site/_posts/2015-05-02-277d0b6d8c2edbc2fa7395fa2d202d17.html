---
layout:     post
title: 	    "Delvis dansk revanche efter en slem afklapsning"
post_author:	    
post_date:	    Sat, 02 May 2015 20:15:04 +0200
post_site:	    politiken.dk 
post_link:	    http://politiken.dk/sport/cykling/ECE2652390/delvis-dansk-revanche-efter-en-slem-afklapsning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Klart bedre, men endnu ikke helt godt nok – sådan lyder evalueringen af den danske indsats i det andet af de tre endags løb, der i denne sæson er at finde på den internatiole terminsliste, Himmerland Rundt.</p><p>Efter den slemme afklapsning i gårsdagens Grand Prix Viborg var de hjemlige aktører trods alt i allerhøjeste grad med til at kæmpe med om sejren, da det 190 km lange Himmerland Rundt mundede ud i en massespurt.</p><p>23-årige Asbjørn Kragh Andersen (Team Trefor-Blue Water) førte an i den delvise revanche, da han kun blev slået med et hjul af den rutinerede hollænder Wim Stroetinga (Parkhotel Valkenburg) – nr. 3 i går – og den unge dansker kan så glæde sig over, at andenpladsen indbragte ham 30 point til den europæiske rangliste, mens han kun indtjente otte, da han for et par uger siden vandt en etape i Tour du Loir-et-Cher.</p><h3>Kunne ikke stille noget op på de sidste meter</h3><p>»Selvfølgelig ville jeg gerne have stået øverst på skamlen, men Stroetinga er kendt som en af de hurtigste hollandske ryttere, så på den baggrund er jeg tilfreds med det, jeg fik ud af det«, siger Asbjørn Kragh.</p><p>»Jeg sad på hjul af Alex Rasmussen i spurten, og jeg kom rundt i det sidste sving som første mand, hvorefter jeg satsede med alt, hvad jeg havde. Jeg kunne imidlertid godt se, at jeg havde Stroetinga lige efter mig, og da han 25 m fra stregen gik forbi, var der ikke noget at stille op«.</p><p>Ranglistepoint var der også til Riwal Platforms Nicolai Brøchner og Morten Øllegaard – henholdsvis 12 og 10 – for at blive nr. 4 og 5, og med Team ColoQuicks Rune Almindsø Andersen på ottendepladsen røg 55 af de 125 point, der var til uddeling, trods alt ind på den danske konto.</p><p class=" bl-elem">Og der er stadig håb om, at det bliver til endnu mere, når der i morgen sættes punktum for de tre dages udfoldelser i Jylland med Skive-løbet.</p>	
</div>

</div></body></html>
