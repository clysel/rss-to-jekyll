---
layout:     post
title: 	    "Analyse: Danske Regioner kæmper for at overleve"
post_author:	    
post_date:	    Thu, 23 Apr 2015 10:41:32 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2638432/analyse-danske-regioner-kaemper-for-at-overleve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nogle gange, når folk taler, skal man lytte til, hvad de <i>ikke </i>siger, 
fremfor hvad de <i>siger</i>. 
</p><p>
Sådan forholdt det sig mandag i denne uge, hvor de fire partiledere i blå blok 
- Venstres Lars Løkke Rasmussen, Liberal Alliances Anders Samuelsen, De 
Konservatives Søren Pape Poulsen og Dansk Folkepartis Kristian Thulesen Dahl 
- i fællesskab skrev en kronik i Berlingske. 
</p><p>
De ville, her før det kommende folketingsvalg, lukke den åbne flanke, der kan 
drive stemmer over til rød blok; frygten for brugerbetaling hos den 
praktiserende læge. 
</p><p>
De blå partiledere gav i kronikken håndslag på seks punkter, herunder at der i 
næste folketingsperiode – hvis de skulle vinde regeringsmagten – ikke vil 
komme brugerbetaling hos familielægen. Det vil tidligst kunne ske i næste 
valgperiode igen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2634644/regeringen-vil-stoppe-papirvaelde/">Regeringen vil stoppe papirvælde </a></p><p>
Derudover lover partiformændene endnu en kræftplan, hurtig(ere) udredning, 30 
dages behandlingsgaranti, øget offentlig-privat samarbejde og bedre forhold 
i psykiatrien. 
</p><p>
Men én ting nævner formændene ikke med et eneste ord. 
</p><p>
Det, som flere hundrede pænt klædte politikere og embedsmænd i dag ikke kan 
undlade at tale om i krogene i Centralværkstedet, Værkmestergade 9 i Aarhus, 
hvor Danske Regioner holder den årlige generalforsamling: Nemlig regionernes 
fremtid. 
</p><h3>
Løkke sidder med nøglen 
</h3><p>
Ved sidste valg åbnede Venstre for debatten, da partiet talte for en 
nedlæggelse af de dengang blot fire år gamle regioner, amternes afløsere. 
</p><p>
I dag er de tre øvrige blå partier de mest indædte regionsmodstandere. De 
taler åbent om en nedlæggelse efter næste valg, mens det nu er Venstre, der 
er svære at få et klart svar fra. Løkke sidder dermed med nøglen til 
regionernes overlevelse eller død. 
</p><p>
Måske derfor var regionernes fremtid slet ikke nævnt i kronikken. Og derfor 
vil regionerne med formand Bent Hansen (S) i spidsen have meget at tale om 
på dagens generalforsamling. For hvem er vennerne, og hvor står Venstre? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2532492/regioner-efterlyser-gode-ideer-til-bedre-sygehuse/">Regioner efterlyser gode ideer 
til bedre sygehuse</a></p><p>
I kampen for at stå stærkere politisk forsøgte Danske Regioner meget 
overraskende for alle i november sidste år at smelte interesseorganisationen 
sammen med Kommunernes Landsforening. 
</p><p>
Parterne præsenterede på Royal Hotel i København udkastet til en storfusion, 
men forlovelsen ville de kommunale rødder ikke kendes ved nogle måneder 
senere, så regionerne måtte slukøret trække bejleriet tilbage. Hvem allierer 
sig også med en organisation, der kan ende med at lade livet efter næste 
valg? 
</p><p>
Derfor står regionerne alene og isoleret, selv om de røde partier har fredet 
regionerne. For meget kan ske. 
</p><h3>
Regionerne kæmper for anerkendelse 
</h3><p>
I disse uger bruger regionerne mange kræfter på at vise befolkningen og det 
politiske system, særligt de blå partier, at de magter opgaven med at drive 
vores hospitaler effektivt – og billigt. 
</p><p>
I Berlingske kunne man i går læse om nye tal, der viser, at regionerne næsten 
sender lige så mange patienter mod privathospitalerne, som da det gik hedt 
for sig i slut-00’erne; det underforståede signal til de borgerlige partier 
er klart: Regionerne er ikke ideologiske modstandere af privathospitaler, 
hvis der er brug for hjælp til at holde ventelisterne nede, eller 
kapaciteten er trang. 
</p><p>
I sidste uge offentliggjorde Danske Regioner, at der frem mod 2018 skal 
indføres både behandlingsansvarlige læger og tværgående patientansvarlige 
læger. Alle, der har været i kontakt med sundhedsvæsenet, ved, at en 
patientrejse ofte kan føles som en sejlads, hvor rorpinden er overladt til 
patienten selv og de pårørende. Det forsøger regionerne nu at gøre noget 
ved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2591918/hovedstaden-erkender-vi-kommer-til-at-forringe-hospitalerne/">Hovedstaden erkender: Vi 
kommer til at forringe hospitalerne</a></p><p>
I dag præsenterer regionerne et stort udspil, der lover en massiv indsats 
(fordelt på 33 konkrete punkter) for en kulturændring i sundhedsvæsnet, så 
patienterne inddrages som ligeværdige partnere i deres behandling: Deres 
ønsker og vurderinger skal kort sagt have lige så meget vægt som lægernes. 
</p><p>
Politiken kunne lørdag sende signalet om, at færre dør af kræft, fordi 
behandlingsindsatsen på hospitalerne er blevet markant forbedret. Og i dag 
historien om, at de regionale forskelle i behandlingstider og 
behandlingskvalitet på kræftområdet, der fortsat eksisterer, skal undersøges 
og udlignes om muligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2604444/regionerne-her-kan-piger-med-hpv-bivirkninger-henvende-sig/">Regionerne: Her kan piger med 
hpv-bivirkninger henvende sig</a></p><p>
Så budskaberne fra regionerne er sendt klart og tydeligt her op til 
generalforsamlingen. Regionerne knokler for at levere den vare, som 
Slotsholmen beder om og betaler for. Uden eksklusion af det private 
alternativ, som de borgerlige ser en fidus i. 
</p><p class=" bl-elem">
Spøgsmålet er, om det er nok. Hvis regeringsmagten skifter. Derfor er alles 
øjne i dag i Centralværkstedet rettet mod Lars Løkke Rasmussen. Der er nok 
en del deltagere, der vil med ud på rygerterrassen til en sludder. Og 
bejlen. 
</p>	
</div>

</div></body></html>
