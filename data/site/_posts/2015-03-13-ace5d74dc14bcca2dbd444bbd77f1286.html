---
layout:     post
title: 	    "Radikale vil sætte fartgrænsen op og øge trafiksikkerheden"
post_author:	    
post_date:	    Fri, 13 Mar 2015 10:19:05 +0100
post_site:	    politiken.dk 
post_link:	    http://politiken.dk/indland/politik/ECE2585613/radikale-vil-saette-fartgraensen-op-og-oege-trafiksikkerheden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fartgrænsen på de danske landeveje skal sættes op til 90 kilometer i timen, og 
derfra justeres efter forholdene. 
</p><p>
Det mener de radikale. Forsøg viser, at det vil øge trafiksikkerheden, hævder 
trafikordfører Andreas Steenberg. 
</p><p>
»Det er lidt underligt, men åbenbart forholder det sig sådan, at når 
hastighedsgrænsen skifter ud fra en konkret vurdering, så bliver folk 
opmærksomme på, hvad de må køre, og så sætter de faktisk farten ud fra, hvad 
de må. Det vil sige, at man de steder, hvor man har lavet forsøg med 
differentieret hastighedsgrænser, har haft held til at få folk til at køre 
langsommere. Og når nu differentieret hastighed har vist sig at øge 
trafiksikkerheden, så mener vi, at det er noget, man bør overveje at gøre på 
alle landeveje«, siger han. 
</p><h3>
Trafikforsker advarer mod hurtige konklussioner 
</h3><div class="art-quote article-box">
<p class="quote"/>
<blockquote>
<p class="quote-txt">
Når nu differentieret hastighed har vist sig at øge trafiksikkerheden, så 
mener vi, at det er noget, man bør overveje at gøre på alle landeveje
</p>
<p class="sender">
Andreas Steenberg (R), transportordfører 
</p>
</blockquote>
</div><p>
Andreas Steenberg henviser til et forsøg fra Vejdirektoratet. Her har man 
siden 2011 sat grænsen op til 90 kilometer på cirka 100 kilometer landevej, 
og det har angiveligt medført, at færre bilister kører over 100 kilometer i 
timen. Samtidig har den øgede fartgrænse fået de langsomme bilister til at 
køre lidt hurtigere. </p><p>
Til Politiken oplyser Vejdirektoratets pressechef Martin Østergaard-Nielsen 
dog, at det endnu ikke er muligt at sige noget om, hvad det har betydet for 
antallet af ulykker. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/biler/ECE2213542/hoejere-fartgraenser-paa-landeveje-gavner-sikkerheden/">Højere fartgrænser på 
landeveje gavner sikkerheden</a></p><p>
Trafikforsker Harry Lahrmann fra Aalborg Universitet advarer mod allerede nu 
at drage konklusioner på baggrund af Vejdirektoratets resultater. 
</p><p class="art-ext-other">

</p><p>
»Vejdirektoratet har lavet nogle målinger på farten, og det ser ud til, at de 
hurtigste biler sætter hastigheden lidt ned, men om de tal holder til en 
større test, eller om det er små krusninger, er svært at sige. Samtidig 
viser resultaterne også, at hvis du sætter hastighedsgrænsen op, så presser 
du dem, der kører langsomt, til at køre hurtigere, og ud fra det er det jo 
rigtigt, at spredningen i, hvor hurtigt folk kører, falder en smule, men om 
du kan generalisere tallene, er jeg mere i tvivl om«, siger han. </p><p>
Generelt om hastighedsgrænser fastslår Harry Lahrmann: 
</p><p>
»Vi ved helt sikkert, at hvis gennemsnitshastigheden stiger, så stiger 
antallet af ulykker. Det er noget af det, der er allermest veldokumenteret 
ikke blot i Danmark, men i hele verden. Man har også fundet ud af, at hvis 
man i højere grad kan få folk til at køre med samme hastighed, så er der 
noget, der tyder på, at antallet af ulykker falder«. 
</p><p>
Det er særligt den pointe, som de radikale hæfter sig ved. 
</p><h3>
Højt udgangspunkt 
</h3><p><i class=" bl-elem">Andreas Steenberg, Vejdirektoratet siger, at man endnu ikke kan sige noget 
om, hvad en højere fartgrænse på landevejene har af betydning for antallet 
af ulykker. Er I så ikke for hurtige til at konkludere, at man skal sætte 
fartgrænsen op? </i></p><p>
»Altså, der er i hvert fald blevet offentliggjort nogle delresultater, men det 
er klart, at hvis der kommer ny viden, så kigger vi selvfølgelig på det. Men 
grunden til, at vi synes, at man godt kan gøre det, er, at der har vist sig 
nogle gode resultatet, og blandt andet Rådet for Sikker Trafik har været ude 
at sige, at det kunne man godt arbejde videre med«, siger den radikale 
trafikordfører. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2513529/lavere-fartgraenser-i-byerne-paa-vej/">Lavere fartgrænser i byerne på 
vej</a></p><p>
Hos Rådet for Sikker Trafik bekræfter direktør Mogens Kjærgaard Møller, at man 
går ind for differentieret hastighed, men udgangspunktet skal ikke være 90 
kilometer i timen. 
</p><p>
»Det siger vi nej tak til, men vi siger ja tak til en differentieret 
hastighedspolitik med afsæt i 80. Så kan man kigge på særlige 
vejstrækninger, hvor der er få sideveje, ikke bor så mange mennesker, er god 
vejbelægning og så videre og måske sætte grænsen op til 90«. 
</p><p>
»De allerfarligeste veje er landevejene - faktisk dør 2 ud af 3 på 
landevejene. Ud af de dødsfald på landevejen er det farten, der er den 
allerstørste synder. Det har havarikommisionen slået fast. Så det er en 
kedelige cocktail, hvis du blander landeveje med stor fart«, siger Mogens 
Kjærgaard Møller. 
</p><h3>
Opbakning fra blå blok 
</h3><p>
Andreas Steenberg understreger, at Det Radikale Venstre ikke vil være med til 
at gå på kompromis med trafiksikkerheden.
</p><div class="art-quote article-box">
<p class="quote"/>
<blockquote>
<p class="quote-txt">
De allerfarligeste veje er landevejene - faktisk dør 2 ud af 3 på landevejene. 
Ud af de dødsfald på landevejen er det farten der er den allerstørste synder
</p>
<p class="sender">
Mogens Kjærgaard Møller, direktør, Rådet for Sikker Trafik 
</p>
</blockquote>
</div><p/><p>
»Det, der er problemet i dag, er, at gennemsnitshastigheden nogle steder er 
langt over 90. For eksempel på landevejen mellem Skive og Herning, hvor 
gennemsnitshastigheden faktisk er 105. Det, vi forventer ud fra resultaterne 
på de her forsøg, er, at differentieret hastigheder får folk til at være 
opmærksom på, hvor hurtigt de kører. Dermed vil det være med til at få den 
faktiske gennemsnitshastighed ned«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2445737/koebenhavnske-politikere-politiet-afviser-sikrere-veje/">Københavnske politikere: 
Politiet afviser sikrere veje</a></p><p>
De radikale får på Christiansborg opbakning fra hele blå blok. Faktisk har 
Venstre det eksakt samme forslag med som en del af et endnu ikke 
offentliggjort landdistriktsudspil. 
</p><p>
»Vi skal have genskabt respekten for fartgrænserne. Det kan man selvfølgelig 
gøre ved at sende politibetjente ud på alle gadehjørnerne, men jeg tror, det 
er bedre at sige, at farten skal afpasses efter forholdene, for der er 
rigtig mange steder, hvor man har en lige landevej og kan se fem kilometer 
frem. Der kan folk altså ikke forstå, at man kun må kører 80. Der er det 
fornuftigt at køre 90«, siger trafikordfører Kristian Pihl Lorentzen. 
</p><p>
Også han bruger de foreløbige resultater fra Vejdirektoratets forsøg som 
grundlag, og trods advarslen fra trafikforskeren afviser han, at han drager 
konklusioner for hurtigt: 
</p><p>
»Os, der bevæger os meget ude i trafikken, kan jo se, at der, hvor det er 
meget sikkert og overskueligt, må man selvfølgelig gerne køre 90, hvorimod 
der, hvor der er risikofyldt og farligt skal vi skilte ned. En større 
overensstemmelse imellem de konkrete forhold og fartgrænsen er noget folk 
har respekt for, og det synes vi er værd at forfølge«, siger Kristian Pihl 
Lorentzen. 
</p><h3>
S er skeptisk 
</h3><p>
Mens støtten fra de borgerlige altså er i hus, halter det mere hos de 
radikales regeringspartner, Socialdemokraterne. Her er trafikordfører Rasmus 
Prehn ikke meget for at gøre 90 kilometer i timen til udgangspunktet på 
landevejene. Han ser hellere en model, som den Rådet for Sikker Trafik 
skitserer: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2189489/kameraer-paa-nye-biler-giver-et-bedre-kig-bagud/">Kameraer på nye biler 
giver et bedre kig bagud</a></p><p>
»Vi skal altid være meget påpasselige, når det handler om vores 
trafiksikkerhed. Og hvor de radikale siger, at vi generelt skal hæve 
hastigheden på landevejene til 90, vil jeg hellere sige, at jeg tror, der er 
nogle steder, hvor man godt ville kunne hæve til 90, men det skal ikke være 
udgangspunktet«, siger han. 
</p><p class=" bl-elem">
Vejdirektoratet oplyser, at man lige nu evaluere på forsøget med 90 kilometer 
i timen på ti udvalgte strækninger. En endelig rapport ventes offentliggjort 
senere på året. 
</p>	
</div>
</div></body></html>
