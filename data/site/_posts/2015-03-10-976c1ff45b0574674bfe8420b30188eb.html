---
layout:     post
title: 	    "Kun hver sjette mand har ansvaret for at lave mad"
post_author:	    
post_date:	    Tue, 10 Mar 2015 08:34:18 +0100
post_site:	    politiken.dk 
post_link:	    http://politiken.dk/mad/madnyt/ECE2576319/kun-hver-sjette-mand-har-ansvaret-for-at-lave-mad/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kommer måske ikke vildt bag på de fleste, men i de danske hjem har stadig 
langt flere kvinder hovedansvaret for madlavningen end mænd. Kun 15 procent 
– hver 6. – mand har hovedansvaret derhjemme. I 4 ud af 10 parforhold deles 
man dog om opgaven. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/ECE1987371/kvinder-sidder-paa-bagsaedet-naar-danskerne-koerer-sammen/">Kvinder sidder på bagsædet, når 
danskerne kører sammen</a></p><p>
Det viser en undersøgelse foretaget af Megafon for Politiken. Undersøgelsen 
bekræfter et mangeårigt billede, nemlig at kvinder stadigvæk står ved 
kødgryderne, også selv om mændene i stigende grad går op i udstyr, 
kokkeknive og det helt rette kød. I undersøgelsen spurgte vi også, hvem der 
konkret lavede maden i går, og her er der ikke helt enighed mellem kønnene. 
42 procent af mændene siger, at det gjorde de, mens kun 23 procent af 
kvinderne mente, at manden havde lavet maden. Det tyder på, at der ikke er 
helt enighed om fortolkningen af ’jeg lavede maden’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2114750/tre-ud-af-fire-kvinder-staar-for-vasketoejet/">Tre ud af fire kvinder står 
for vasketøjet</a></p><p>
»Nu er det jo svært at sige, hvad det betyder, at kvinden har hovedansvaret, 
for det kan jo godt være, at manden står og laver salaten. Men i 
tidsforbrugsundersøgelser har det jo vist sig, at kvinderne laver mad i 
dagligdagen, men at mændene har vundet ind i weekenden, især på de mere 
prestigefyldte arrangementer. Det er status i mad, og det er supertjekket at 
stå med de fede knive, udstyret og vinene«, siger mandeforsker Kenneth 
Reinicke, RUC. 
</p><p>
Undersøgelsen afslører, at der er forskelle i kønsrollerne, afhængig af alder, 
politisk ståsted og region. Opdeler man folk efter politiske anskuelser, er 
det mændene hos Enhedslisten, Liberal Alliance og SF, der er mest aktive i 
køkkenet – her har henholdsvis 21 pct., 20 pct. og 19 pct. hovedansvaret for 
maden. Venstres vælgere lander derimod i bunden i statistikken. Her har kun 
11 pct. af mændene hovedansvaret for maden. For Konservatives vælgeres 
vedkommende er det 12 pct. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2474376/det-er-kvinderne-der-koeber-julegaverne/">Det er kvinderne, der køber 
julegaverne </a></p><p>
Men forskellene skyldes formentlig i nogen grad, at f.eks. Enhedslisten og 
Liberal Alliance tiltrækker en yngre vælgerskare. 
</p><p>
De yngre aldersgrupper svarer i langt højere grad, at ’i mit parforhold 
skiftes vi nogenlunde ligeligt til at have ansvaret for at tilberede 
aftensmaden’. Det gælder omkring halvdelen af dem under 40 år. Der er også 
tendenser til, at man deles mere om madlavningen og sjældnere svarer 
’kvinden står for den’ i Region Hovedstaden og – måske overraskende – i 
Region Nordjylland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2062187/supermarkeder-aendrer-deres-indretning-for-at-kraese-for-maend/">Supermarkeder ændrer deres 
indretning for at kræse for mænd</a></p><p class=" bl-elem">
»Man kan sige, at kønsfordelingen overordnet er intakt. Men jeg tror faktisk, 
der er sket noget med hensyn til maden derhjemme. Det er virkelig blevet 
noget, mændene har lyst til, og som de er blevet meget dygtigere til. Der er 
masser af forhold, hvor det er mændene, der har taget ansvaret«, siger 
Kenneth Reinicke. 
</p>	
</div>
</div></body></html>
