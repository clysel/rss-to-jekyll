---
layout:     post
title: 	    "Fitnessdronning vil i Folketinget for Liberal Alliance"
post_author:	    
post_date:	    Tue, 07 Apr 2015 19:12:43 +0200
post_site:	    politiken.dk 
post_link:	    http://politiken.dk/indland/politik/ECE2618909/fitnessdronning-vil-i-folketinget-for-liberal-alliance/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fitness-ikonet Charlotte Bircow vil være folketingskandidat for Liberal 
Alliance. I aften bliver hun præsenteret som mulig kandidat for Liberal 
Alliance i København Omegns Storkreds.
</p><p>
Det bekræfter partiets formand i Københavns Omegns Storkreds, Martin Peter 
Nilsson, over for Ritzau.
</p><p>
»Det er i aften, at medlemmerne på et opstillingsmøde skal afgøre, om hun 
bliver opstillet til folketingsvalget«, siger han.
</p><p>
Dermed slutter Charlotte Bircow sig til rækken af kendte danskere, der er gået 
ind i politik ved at stille op som folketingskandidater for Liberal Alliance.
</p><p>
Andre eksempler er kuglestøder Joachim B. Olsen, tidligere plejehjemsleder 
Thyra Frank og journalist Ole Birk Olesen.
</p><h3>
Kendt for 'baller af stål'
</h3><p>
53-årige Charlotte Bircow slog igennem som fitnessdronning med sit slogan 'balder 
af stål'. Hun er især kendt for sine træningsvideoer, hvoraf den første 
udkom i 1989.
</p><p>
Her demonstrerede hun de nyeste aerobic-trin, så danskerne kunne træne fitness 
hjemme på stuegulvet.
</p><p>
I dag er Charlotte Bircow foredragsholder, hun sælger blandt andet 
fitnessudstyr og træningsvideoer på sin egen webshop og er ambassadør for 
Kræftens Bekæmpelse. Hun har selv været ramt af brystkræft, men er erklæret 
rask.
</p><p>
Ekstra Bladet har været i kontakt med Charlotte Bircow, men hun ønsker endnu 
ikke at kommentere sine folketingsplaner over for avisen.
</p><p>
»Det vil jeg godt vente med at udtale mig om«, siger hun til Ekstra Bladet.
</p><p>
Det er Joachim B. Olsen, der er spidskandidat for Liberal Alliance i 
Københavns Omegns Storkreds, hvor Charlotte Bircow bliver præsenteret som 
mulig folketingskandidat.
</p><p class=" bl-elem">
Tidligere i dag meddelte digter og samfundsdebatør Yahya Hassan, at også han 
går ind i dansk politik. Han stiller op som folketingskandidat for 
Nationalpartiet.
</p>	
</div>

</div></body></html>
