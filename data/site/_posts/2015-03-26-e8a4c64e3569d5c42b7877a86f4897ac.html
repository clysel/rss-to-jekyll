---
layout:     post
title: 	    "28-årig andenpilot i centrum for flytragedie beskrives som stille og venlig"
post_author:	    
post_date:	    Thu, 26 Mar 2015 14:26:43 +0100
post_site:	    politiken.dk 
post_link:	    http://politiken.dk/udland/ECE2605142/28-aarig-andenpilot-i-centrum-for-flytragedie-beskrives-som-stille-og-venlig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ifølge den franske anklagemyndighed var det en 28-årig tysk statsborgers 
bevidste handling, der i tirsdags førte til, at en Germanwings Airbus A320 
bankede ind i en bjergside. 
</p><p>
Det var nemlig tilsyneladende flyets tyske andenpilot, der aktivt besluttede 
at sende de 150 ombordværende i døden. Det fortalte anklagemyndighedens 
Brice Robin i dag på et pressemøde. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2605067/fransk-anklagemyndighed-andenpiloten-floej-ind-i-bjergside-med-vilje/">Fransk anklagemyndighed: 
Andenpiloten fløj ind i bjergside med vilje</a></p><p>
Den 28-årige andenpilot ændrede sig ifølge Brice Robin på flyvningen. Efter at 
han indledningsvis svarede høfligt på pilotens spørgsmål, blev han »kort for 
hovedet«, da piloten midt på turen begyndte at planlægge landingen i 
Düsseldorf. 
</p><p>
Men selvom tragedien ifølge den franske anklager var iscenesat og udført af 
andenpiloten, afviser Brice Robin på pressemødet at gå ind i spekulationer 
om andenpilotens religion. 
</p><p>
»Jeg tror ikke nødvendigvis, det er der, vi skal lede«, siger Robin og 
afviser, at andenpiloten har været kendt af hverken politi eller myndighed 
som terrorist. 
</p><p>
Også den tyske indenrigsminister afviser terror: 
</p><p>
»Ifølge vores viden i øjeblikket, og efter at have sammenlignet de 
informationer, vi har på ham, ser han ikke ud til at have en 
terrorbaggrund«, siger Thomas de Maiziere ifølge Reuters. 
</p><h3>
Anklager: Det var næppe selvmord 
</h3><p>
På pressemødet bekæftede anklageren, at der, kort tid inden flyet hamrede ind 
i bjergsiden, blev banket kraftigt på cockpitdøren. 
</p><p>
De franske myndigheder arbejder derfor ud fra en teori om, at andenpiloten med 
vilje afviste at åbne døren for piloten, der under flyvningen havde forladt 
cockpittet. 
</p><p><b class="ext-link">MYSTIK OM LÅST COCKPITDØR</b><a class="embeddedlink" href="http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/">Nødkode kan 
tvinge dør op, selv om pilot er besvimet</a></p><p>
Man mener, at den 28-årige andenpilot var ved fuld bevidsthed, da flyet 
kolliderede med alpesiden. Det var passagererne tilsyneladende også. Ifølge 
de franske myndigheder hørtes der på lydoptagelserne fra flyet skrig kort 
inden kollisionen. 
</p><p>
Men selv om grunden til tragedien ifølge anklageren ikke er terror, tror han 
heller ikke, der er tale om selvmord: 
</p><p>
»Folk, der begår selvmord, gør det som regel alene. Jeg vil ikke kalde det her 
et selvmord«, siger Brice Robin på pressemødet. 
</p><h3>
Bekendt: Ingen tegn på depression 
</h3><p>
De franske myndigheder har sat navn på andenpiloten, der ifølge bekendte ikke 
viste tegn på depression forud for tragedien i tirsdags. 
</p><p>
»Han var glad for sit arbejde i Germanwings, og han gjorde det godt«, siger en 
kilde, der kendte manden, ifølge nyhedsbureauet AP. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2603970/der-er-stemmer-paa-sort-boks-fra-ulykkesflyet/">Der er stemmer på sort boks 
fra ulykkesflyet</a></p><p>
Den 28-årige kom ifølge flere medier fra den tyske by Montabaur tæt ved 
Frankfurt. 
</p><p>
Han fik ifølge AP pilotcertifikat til svæveflyvere allerede som teenager og 
blev siden ansat i Lufthansa i september 2013. Han havde i alt fløjet 630 
timer. Førstepiloten havde til sammenligning flere end 6.000 flyvetimer. 
</p><p>
Andenpiloten er tidligere blevet hædret for sine flyvefærdigheder af den 
amerikanske flymyndighed. 
</p><p class=" bl-elem">
Manden, der nu formodes at stå bag 150 personers død i de franske alper, 
bliver beskrevet som en »stille, men venlig ung mand«, skriver 
nyhedsbureauet. 
</p>	
</div>
</div></body></html>
