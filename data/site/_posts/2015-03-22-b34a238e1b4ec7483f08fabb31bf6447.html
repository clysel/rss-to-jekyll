---
layout:     post
title: 	    "Indstillet: Anne Eriksen Bøgesvang, Grønnevangskolen"
post_author:	    
post_date:	    Sun, 22 Mar 2015 10:05:04 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/grundskole_pris/ECE2598753/indstillet-anne-eriksen-boegesvang-groennevangskolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fag:</b> Matematik
</p><p><b>Indstillet af:</b> Ønsker anonymitet
</p><p><b>Din begrundelse for indstillingen:</b> "Anne Eriksen Bøgesvang ændrede min 
søns selvværd. Min søn blev født med andre forudsætninger, hvilket de første 
mange år har betydet, at det har været meget svært for ham at gøre sig 
forståelig. 
</p><p>
Siden vuggestuen har han haft meget svært ved at udtrykke sig verbalt. 
Heldigvis har der hele tiden været meget fokus på at stimulere ham korrekt, 
hvilket har betydet, at han har været visiteret til de relevante 
foranstaltninger – også inden skolestart. 
</p><p>
På trods af alle foranstaltninger og skoleudsættelse, var hans tale stadig 
ikke god nok til at starte i normal regi. Derfor blev han af PPR visiteret 
til et særligt skoletilbud på Grønnevangskolen. 
</p><p>
Grønnevangskolen har et kompetencecenter, som har to linier. En linie til børn 
med indlæringsvanskeligheder og en linie til børn med talevanskeligheder. 
Min søn på 8 år går i 0 – 2 C på Grønnevangskolen – linien 
talevanskeligheder. 
</p><p>
Siden fødslen har det været meget svært for ham at udtrykke sig. Ingen andre 
end de tætteste relationer forstod, hvad han sagde. Så derfor har han 
oplevet mange nederlag i sin tidlige barndom. 
</p><p>
Så da han skulle starte i skole, var han ligesom alle andre børn fyldt med 
spænding, men også frygt. Frygt for at han igen skulle misforstås, selvom 
han skulle gå i en klasse, hvor de andre elever, havde samme vanskeligheder, 
som ham selv. 
</p><p>
Med det i bagagen var det svært at starte i et helt nyt miljø i en hverdag 
langt væk fra familie og venner. 
</p><p>
Min søn har altid oplevet Anne som hans skytsengel. De har fra første dag 
fundet en gensidig forståelse, og den blev ikke mindre af, at hun også viste 
sig at være hans kontaktperson. Anne underviser ham i matematik. Et fag som 
han nu elsker. Men havde det ikke været for Annes skyld, tror jeg ikke, at 
han ville være så glad for faget. 
</p><p>
Anne besidder en helt særlig evne til at møde børnene i øjenhøjde. Hun har en 
utrolig ydmyg og anerkendende tilgang til børnene, men kan samtidig også 
være den sjove, empatisk og forstående lærer. Hun har gjort sit arbejde 
godt. Nu er min søn klar til et ikke beskyttet miljø. Hun har gjort det så 
godt, at han har bestået optagelsesprøverne på Rungsted Private Realskole.
</p><p>
Fra at være en lille dreng med sproglige vanskeligheder, er min søn nu helt på 
lige fod med andre jævnaldrende, takket være Anne Eriksen Bøgesvang. 
</p><p>
De fleste udfører deres arbejde tilfredsstillende, men andre gør det med stil 
og unikke evner ingen andre vil kunne matche. Anne Eriksen Bøgesvang er en 
af dem.
</p><p>
Årsagen til Anne Eriksen Bøgesvang skal indstilles til Politikens 
Undervisningspris 2015 er fordi, hun har en fantastisk måde at møde børn. 
Hun er bevidst om børnenes vanskeligheder, men arbejder med deres gode 
ressourcer. 
</p><p>
Derved opnår barnet et bære dygtigt selvværd, som er uundværligt. Det er langt 
fra alle, som mestre dette. Anne Eriksen Bøgesvang forstår ”det gode 
håndværk.”
</p><p><b>Angiv eksempler fra undervisningen:</b> Ved hjælp af legen med tal fra 
matematikken, har hun formået at implementere bogstaverne og deres lyde. 
Lyde som for min søn har været så svære. 
</p><p class=" bl-elem">
Anne har med sin tilgang ikke kun været hans matematiklærer, men ligeså meget 
hans dansklærer. 
</p>	
</div>
</div></body></html>
