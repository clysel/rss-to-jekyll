---
layout:     post
title: 	    "Print din egen kopi af Solvognen hjemme i stuen"
post_author:	    
post_date:	    Fri, 24 Apr 2015 06:47:28 +0200
post_site:	    politiken.dk 
post_link:	    http://politiken.dk/kultur/kunst/ECE2639179/print-din-egen-kopi-af-solvognen-hjemme-i-stuen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er svært at komme i fysisk nærkontakt med Danmarks kulturarv. 
</p><p>
Man må som regel nøjes med at mase næsen mod montrernes ruder og glane eller 
stå helt tæt op ad den røde snor for at se detaljerne. Men ved at tage ny 
teknologi i brug behøver man – inden for en overskuelig årrække – ikke 
engang lette sig fra sofaen for at kunne lade fingrene glide over en 
oldtidsskulpturs detaljer eller mærke, hvordan det er at holde <a href="http://natmus.dk/historisk-viden/danmark/oldtid-indtil-aar-1050/bondestenalderen-4000-fkr-1700-fkr/hindsgavldolken/" target="_blank">Hindsgavl-dolken</a> 
klar til hug. 
</p><p>
Flere udenlandske museer såsom <a href="https://sketchfab.com/britishmuseum" target="_blank">British 
Museum i London</a> og <a href="http://3d.si.edu/download-browser" target="_blank">The 
Smithsonian i Washington DC</a> har for længst taget 3D-printteknologien i 
brug, så man, uanset om man sidder på Fiji eller Grønland, kan printe sig en 
plastikkopi af en stenfigur af aztekerguden Ziuhcoatl fra 1325 eller en 
amforavase fra det 7. århundrede f.v.t. 
</p><p>
Hos Den Kongelige Afstøbningssamling, der hører under Statens Museum på Kunst, 
følger man nu også formidlingstendensen og kan på <a href="http://www.smk.dk/besoeg-museet/kalender/begivenhed/aktivitet/live-vaerksted-paa-den-kgl-afstoebningssamling/" target="_blank">søndag 
udstille det første 3D-printede værk: den antikke skulptur ’Laokoon’</a>, 
der har fået tilføjet en manglende arm i form af en 3D-printet, transparent 
planstikkopi af originalen. Og næste uge kan museumsinspektør Henrik Holm 
tage den første 3D-printede kopi af et helt værk i hænderne, nemlig en 
miniature-plastikudgave af en diskoskaster fra oldtiden. 
</p><p>
»Det er noget, vi går og sysler med. Der er sjovt at omsætte noget fra et 
medie til et andet medie. Der kan komme en ny fascination ved at vise en 
skulptur fra antikken i 3D. Så kan folk selv manipulere med den og bruge 
den. Jeg glæder mig voldsomt til, at nogle af vores ting bliver optaget i 
Minecraft eller andre spiluniverser, hvor folk selv kan bygge. Så kan vi 
levere noget offentlig ejendom i høj kvalitet. Vi vil gerne være mange 
steder, for vi synes, vi har meget at byde på«. 
</p><h3>
Platformen brænder 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/STATUE_OF_GUDEA_930541w.jpg" alt="" border="0"/><span class="caption"><span class="f-img-caption">Frontløber. 
</span>The Metropolitan Museum of Art har siden 2012 skabt datasæt af en række værker, så den kan 3D-printes. Som for eksempel af denne stenfigur af Gudea fra Mesopotamien. Foto: Metropolitan Museum of Art.</span></span></p><p>
Selv om 3D-printere ikke er gængse som køleskabe og iPads i de danske 
husholdninger, oplever han, at teknologien er i hastig fremmarch og tror på 
printkopierne som et middel til direkte dialog med interesserede. 
</p><p>
»Bare på det seneste halve år er der sket meget. Mange biblioteker anskaffer 
3D-printere, og der kan vi levere datamateriale om værkerne, så de kan 
printe dem og bruge dem til, hvad de end finder på. Hvis 3D-print er en 
platform, der bliver brugt, skal vi være der. Det er godt for kunsten, 
kulturen og samfundet«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2393551/3d-printeren-er-blevet-for-alle/">3D-printeren er blevet for alle</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/_STATUE_OF_GUDEA_930542w.jpg" alt="" border="0"/><span class="caption"><span class="f-img-caption">Plastikversionen. 
</span>Her ses maskinmodellen af kulturavestykket fra Mesopotamien. Foto: Metropolitan Museum of Art</span></span></p><p>
Jacob Wang, der er ansvarlig for Nationalmuseets digitale formidling, bakker 
op. 
</p><p>
»I dag er mere end 90 procent af vores samling ikke tilgængelig for 
befolkningen, og det er da et demokratisk problem. I gamle dage kunne det af 
praktiske årsager ikke lade sig gøre, men det kan det i dag med digitale 
medier. Ingen kommer pludselig og bliver et federe nationalmuseum end os, 
men det ændrer ikke på, at vores gæster, vores kunder, udvikler sig og at 
deres forventninger til, hvad vi skal kunne, forandrer sig hastigt. Dér 
brænder platformen, og vi har brug for at sætte tempoet op på vores 
initiativer og investere markant i udviklingen af vores digitale praksis«. 
</p><h3>
Solvognen i 1:1 
</h3><p>
Herhjemme knokler kulturinstitutioner i første omgang med at få deres 
genstande affotograferet og registreret, så de overhovedet kan tilgås via 
computer. 
</p><p>
På Statens Museum for Kunst har man <a href="http://www.smk.dk/brug-af-billeder-og-tekst/vaerker-til-fri-download/" target="_blank">affotograferet 
40.000 værker</a> og har netop fået bevilget penge til at digitalisere 
20.000 af kobberstiksamlingens værker, som ikke tåler dagens lys, og derfor 
reelt er utilgængelige i dag. Og der er interesse for det. Kunstmuseet har 
registreret 24 millioner visninger af sine billeder via Wikipedia alene 
sidste år. 
</p><p>
»Man kan kalde det en åbenhedsstrategi. Værkerne skal så langt ud i verden som 
muligt«, forklarer Jonas Heide Smith, der leder for Digital Kommunikation på 
Statens Museum for Kunst. 
</p><div class="art-quote article-box">
<p class="quote"/>
<blockquote>
<p class="quote-txt">
For vi kan se, at der kan vise sig være noget i 3D-print. Det kan give en 
langt mere righoldig digital repræsentation af fysiske objekter, end vi har 
set hidtil
</p>
<p class="sender">
Jacob Wang, ansvarlig for Nationalmuseets digitale formidling 
</p>
</blockquote>
</div><p>
Men processen er drøj, og på Nationalmuseet vurderer man, at det med museets 
nuværende tempo vil tage mindst 50 år at færdigdigitalisere museets 1,8 
millioner genstande og enorme arkiver på et niveau, som kan sidestilles med 
de nuværende analoge samlinger. Undervejs forbereder man sig på at tage 
teknologier som 3D-print i anvendelse, og man er gået fra at tage blot et 
billede af hver genstand til at tage 24 hele vejen rundt. </p><p>
»Det er et vigtigt skridt på vejen. For vi kan se, at der kan vise sig være 
noget i 3D-print. Det kan give en langt mere righoldig digital 
repræsentation af fysiske objekter, end vi har set hidtil«, påpeger Jacob 
Wang. 
</p><p>
Som en gimmick satser han på at have et datasæt klar til at kunne 3D-printe <a href="http://natmus.dk/historisk-viden/danmark/oldtid-indtil-aar-1050/bronzealderen-1700-fkr-500-fkr/solvognen/" target="_blank">selveste 
Solvognen</a> i 1:1-skala, inden året er omme. 
</p><p>
»Det er det nærmeste, vi er kommet indtil videre, for det er kostbart og 
besværligt at udvikle, men 3D-print kommer til at ændre på vores liv på 
sigt«. 
</p><p>
Når museet skal forhandle en ny rammeaftale med Kulturministeriet for 
2016-2019 vil 3D-digitalisering stå anført som et konkret satsningsområde. 
</p><p class=" bl-elem">
»Der er ingen tvivl i mit sind om, at vores digitale samling på sigt bliver 
vores primære ressource – både i formidlings- og forskningssammenhæng«, 
mener Jacob Wang. 
</p>	
</div>

</div></body></html>
