---
layout:     post
title: 	    "DF fejrede nye statsborgerskaber, som de havde stemt nej til "
post_author:	    
post_date:	    Mon, 27 Apr 2015 15:19:12 +0200
post_site:	    politiken.dk 
post_link:	    http://politiken.dk/indland/politik/ECE2645148/df-fejrede-nye-statsborgerskaber-som-de-havde-stemt-nej-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Folketinget i går holdt såkaldt Statsborgerskabsdag med velkomsttale af 
Folketingets formand, Mogens Lykketoft, havde en række politikere fra de 
forskellige partier også taget opstilling i forskellige lokaler på Borgen 
for at fejre de nye statsborgere. 
</p><p>
Således også Dansk Folkeparti, hvorfra indfødsretsordfører Christian 
Langballe, tidligere formand Pia Kjærsgaard og udlændingeordfører Martin 
Henriksen var troppet op for at byde velkommnen. 
</p><p>
Det på trods af, at Dansk Folkeparti rutinemæssigt stemmer <i>nej</i>, 
når Folketinget hvert halve år vedtager et lovforslag, der formelt giver 
statsborgerskab til de nye danskere. Således også til dem, der i går blev 
fejret af partiet. 
</p><p>
Og DF's fremmøde vækker undren hos den radikale indfødsretsordfører, Marlene 
Borst Hansen, der ofte må lægge øre til beskyldninger fra DF om, at hendes 
parti giver statsborgerskab på samlebånd. 
</p><p>
»Man kan da sige, at det virker lidt hult at byde velkommen til danske 
statsborgere, hvoraf DF jo mener, at hovedparten ikke burde have det her 
statsborgerskab. Så det virker absurd på en eller anden måde. Men jeg 
noterede mig også billeder på de sociale medier af et meget tomt Dansk 
Folkeparti-lokale«, lyder det spydigt fra den radikale ordfører. 
</p><h3>
DF: Vi tager statsborgerskabet alvorligt 
</h3><p>
Spørger man Christian Langballe fra DF, er der dog intet mærkeligt i partiets 
fejring. 
</p><p>
»Det er fordi, vi tager statsborgerskabet meget alvorligt, og vi mener, det er 
en festdag at få et dansk statsborgerskab. Så det er meget enkelt. I øvrigt 
havde jeg den pudsige oplevelse at der både kom en fra Eritrea, som sagde, 
at han ville melde sig ind i Dansk Folkeparti, fordi han var fuldstændig 
enig med os, og et par rumænere. Det var meget pudsigt, for de kan godt 
forstå problemstillingen. Jeg blev spurgt om det, og så sagde, jeg at man 
kan faktisk få danske statsborgerskab uden at tale et ord dansk – så kunne 
folk godt forstå, at vi havde stemt nej«, forklarer Langballe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2644208/moed-de-nye-danskere-lige-nu-foeler-jeg-mig-fuldt-ud-accepteret/">Mød de nye danskere: »Lige nu 
føler jeg mig fuldt ud accepteret«</a></p><p>
For at opnå dansk statsborgerskab skal man enten leve op til en række 
kriterier om eksempelvis sprogkrav, eller også skal man få dispensation, 
hvis man for eksempel er syg. For at få dispensation kræver det dog, at et 
flertal i Folketingets Indfødsretsudvalg stemmer ja til ens ansøgning om 
dette. 
</p><p>
Udvalget stemmer således om flere hundrede dispensationsansøgninger om året, 
og med det nuværende røde flertal i Folketinget og dermed også i 
Indfødsretsudvalget, er antallet af dispensationer steget markant de senere 
år. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan da sige, at det virker lidt hult at byde velkommen til danske 
statsborgere, hvor af DF jo mener, at hovedparten ikke burde havde det her 
statsborgerskab.
</p>
<p class="sender">
Marlene Borst Hansen (R) 
</p>
</blockquote>
</div><p/><p>
Alle de, der på den ene eller anden måde har gjort sig fortjent til 
statsborgerskab, kommer herefter på et lovforslag, som Folketinget vedtager 
hvert halve år. Traditionelt har alle partier stemt for disse lovforslag, 
men for et par år siden begyndte Dansk Folkeparti at stemme nej. Det skete 
med begrundelsen, at der på listen over kommende danskere var for mange fra 
muslimske lande. 
</p><h3>
DF: Rødt flertal udhuler statsborgerskab 
</h3><p><i class=" bl-elem">Christian Langballe, er der ikke noget paradoksalt i, at I fejrer, at nogle 
får dansk statsborgerskab, som I har stemt nej til skulle have 
statsborgerskab? </i></p><p>
»Jo, det kan du da sådan set godt sige.Vi vil gerne kunne stemme for de folk, 
der gerne vil Danmark…«
</p><p><i class=" bl-elem">Men det gør I jo ikke…?</i></p><p>
»Nej, det gør vi ikke, fordi vi mener, at det er en udhuling af 
statsborgerskabets betydning, når et rødt flertal bare deler ud af 
dispensationer i forhold til sprogkrav«, svarer Christian Langballe. 
</p><h3>
Har ændret begrundelse for at stemme nej 
</h3><p>
Han afviser, at partiet dermed taler med to tunger ved på den ene side at 
fejre, at nogle har fået statsborgerskab, selvom de har stemt nej til, at de 
skulle have det. 
</p><p><i class=" bl-elem">Da I begyndte at stemme nej til de her lovforslag, var det jo fordi, der 
var for mange fra musolimske lande på listen, men den begrundelse bruger I 
ikke mere? </i></p><p>
»Det er ikke den begrundelse, vi bruger nu, nej det er det ikke. Vi vil gerne 
begrænse den ikke-vestlige indvandring, men den begrundelse, vi bruger i 
forhold til de sidste par gange, er, nummer et, at regeringen har slækket i 
forhold til sprogkrav, og nummer to er selvfølgelig, at man uddeler alle de 
her dispensationer, hvilket i sig selv er en skandale. Det er de to ting, 
der gør, at vi ikke kan stemme for. Og vi har jo stemt for lovene om 
indfødsretsmeddelelse i nullerne, men vi kan bare ikke i øjeblikket, for det 
går den forkerte vej«. 
</p><p><i class=" bl-elem">Jeg går ud fra at du stod og sagde tillykke til dem, der havde fået 
statsborgerskab.</i></p><p>
»Ja bestemt«. 
</p><div class="art-quote article-box">
<p class="quote"/>
<blockquote>
<p class="quote-txt">
Vvi mener, at det er en udhuling af statsborgerskabets betydning, når et rødt 
flertal bare deler ud af dispensationer i forhold til sprogkrav
</p>
<p class="sender">
Christian Langballe (DF) 
</p>
</blockquote>
</div><p/><p><i class=" bl-elem">Var det en festdag for dig at se så mange, der havde fået danske 
statsborgerskab?</i></p><p>
»For mig er det en festdag at få dansk statsborgerskab…«
</p><p><i class=" bl-elem">Det har du jo allerede – men er det en festdag, at andre får det?</i></p><p>
»Der er mange, der har arbejdet for det. Og hvis du mener, at jeg taler med to 
tunger, så ved de folk jo godt, hvad præmissen er, og det sagde jeg også i 
går åbent og ærligt. Hvordan jeg har det med hensyn til, at man slækkede 
sprogkravet og giver så mange dispensationer. Men selvfølgelig er det en 
festdag«. 
</p><h3>
Glæde over dem, der har gjort sig umage 
</h3><p><i class=" bl-elem">Følte du en personlig glæde over alle dem, der havde fået statsborgerskab? </i></p><p>
»Jeg vil sige, at nogle af dem, jeg talte med i går, blev jeg glad for at 
høre, hvor meget pris de sætter på dansk statsborgerskab, og hvor alvorligt 
de tager det. Og det er også folk, der har arbejdet for det og taler et 
virkelig godt dansk, og det glæder mig«. 
</p><p><i class=" bl-elem">Så stemmer du vel for lovforslaget næste gang?</i></p><p>
»Nu håber jeg, at vi næste gang får strammet op, og at den 
dispensationsmulighed bliver skrottet. Jeg vil gerne helt af med 
dispensationsmuligheden i forhold til PTSD (posttraumatisk stress, red.), og 
så håber jeg på, at jeg kan stemme for«. 
</p><p><i class=" bl-elem">Hvordan har du det med, hvis du har stået og sagt tillykke til nogen, der 
måske har fået statsborgerskab på dispensation, som jo er grunden til, at I 
stemte nej?</i></p><p class=" bl-elem">
»Vores markering drejer sig om det enkle, at vi tager statsborgerskabet for 
alvorligt til, at det bare skal deles ud til nogen, som ikke har fortjent 
det. Og så enkelt er det. Og jeg ved godt, at der er gode folk på, men det 
er så bare vores markering af, at vi synes, det er for ringe, at et rødt 
flertal bare sidder og på den måde devaluerer statsborgerskab«, svarer 
Christian Langballe. 
</p>	
</div>

</div></body></html>
