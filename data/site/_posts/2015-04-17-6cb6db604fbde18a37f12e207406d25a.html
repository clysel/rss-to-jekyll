---
layout:     post
title: 	    "Tre er dræbt af bombe ved amerikansk konsulat i Irak"
post_author:	    
post_date:	    Fri, 17 Apr 2015 18:55:57 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2632989/tre-er-draebt-af-bombe-ved-amerikansk-konsulat-i-irak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Tre er dræbt, og fem er såret af en bilbombe tæt ved det amerikanske konsulat 
i byen Erbil i irakisk Kurdistan, oplyser embedsmænd ifølge AFP.
</p><p>
»En bilbombe eksploderede uden for indgangen til det amerikanske konsulat. Det 
lader til, at konsulatet var målet«, siger byens borgmester, Nihad Qoja, til 
Reuters.
</p><p>
Han har umiddelbart kun oplysninger om én dræbt.
</p><p>
USA's udenrigsministerium oplyser til AFP, at det amerikanske konsulats 
ansatte ikke er blandt ofrene.
</p><p>
Et øjenvidne oplyser over for Reuters, at der også blev affyret skud i 
forbindelse med eksplosionen.
</p><h3>
Kristent område
</h3><p>
Billeder på sociale medier viser sort røg stige op bag bygningerne i 
Ankawa-distriktet, som er et overvejende kristent område, hvor der også bor 
en del udlændinge.
</p><p>
Bilbomber forekommer hyppigt i Iraks hovedstad, Bagdad, men længere mod nord i 
de kurdiske dele af landet sker sådanne angreb sjældent.
</p><p>
De kurdiske styrker er en af USA's vigtigste allierede i kampen mod Islamisk 
Stat, der har indtaget store dele af Irak.
</p><p class=" bl-elem">
De såkaldte peshmerga-styrker fra de kurdiske dele af Irak har presset 
Islamisk Stat tilbage mange steder i det nordlige Irak med hjælp fra 
amerikanskledede luftangreb.
</p>	
</div>

</div></body></html>
