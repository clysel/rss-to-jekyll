---
layout:     post
title: 	    "Tyrkiet rykker ind i Syrien for at evakuere soldater og gravsted"
post_author:	    
post_date:	    Sun, 22 Feb 2015 07:51:28 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2557720/tyrkiet-rykker-ind-i-syrien-for-at-evakuere-soldater-og-gravsted/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Tyrkisk militær har natten til søndag udført en »succesfuld« operation ind i 
Syrien for at evakuere 38 tyrkiske soldater, der har vogtet et gravsted, der 
officielt er tyrkisk territorium, skriver Reuters. 
</p><p>
Tyrkiets ministerpræsident, Ahmet Davutoglu, bekræfter missionen på et 
pressemøde. 
</p><p>
100 militærkøretøjer - herunder 39 kampvogne - med opbakning fra droner deltog 
i operationen, der gik gennem grænsebyen Kobane. Den tyrkiske aktion blev 
angiveligt koordineret med kurderne, som i forrige måned tilbageerobrede 
byen fra Islamisk Stat. 
</p><p>
Ifølge Ahmet Davutoglu har Tyrkiet ikke søgt om tilladelse eller støtte hos 
den internationale koalition mod Islamisk Stat i Syrien, men de allierede 
blev informeret om operationen, da den gik i gang. 
</p><p>
Ingen soldater kom i kamp under evakueringen, men én soldat mistede alligevel 
livet i forbindelse med et uheld. 
</p><h3>
IS-vrede over gravsteder 
</h3><p>
Enklaven, der ligger 35 kilometer fra grænsen til Tyrkiets hovedland, huser et 
mausoleum for bedstefaren til Osman 1., grundlæggeren af det Osmanniske 
Rige, der var forløberen for det moderne Tyrkiet. Derfor har det haft stor 
betydning for Tyrkiet at forsvare graven. 
</p><p>
Allerede sidste år udtrykte den tyrkiske regering dog bekymring over Islamisk 
Stats (IS) fremskridt i området, og disse fremskridt kan være årsagen til 
den tyrkiske operation i nat. 
</p><p>
Islamisk Stat og andre islamistiske grupper med en streng fortolkning af 
islam, anser gravsteder som det tyrkiske som et udtryk for afgudsdyrkelse, 
og IS har i flere tilfælde ødelagt monumenter med stor betydning for andre 
religioner og befolkningsgrupper. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/fokus_int/fokus_IS/ECE2524659/islamisk-stat-sendte-boern-ind-i-slutspillet-om-kobane/">Islamisk Stat sendte børn ind i 
slutspillet om Kobane</a></p><p>
Ahmet Davutoglu oplyser på Twitter, at de jordiske rester af Suleyman Shah, 
der ligger begravet på stedet, nu skal flyttes til at andet område af 
Syrien, som er under tyrkisk militærkontrol. 
</p><p>
Tyrkiet betragter mausoleet som suverænt tyrkisk område og har gentagne gange 
svoret at ville forsvare det mod enhver form for angreb. 
</p><p class=" bl-elem">
Det blev officielt tyrkisk territorium i 1921 efter aftale med Frankrig, der 
på det tidspunkt styrede Syrien. 
</p>	
</div>
</div></body></html>
