---
layout:     post
title: 	    "Skrot bilen på Rådhuspladsen og scor 1.500 kr."
post_author:	    
post_date:	    Tue, 05 May 2015 12:34:17 +0200
post_site:	    politiken.dk 
post_link:	    http://politiken.dk/forbrugogliv/biler/ECE2655561/skrot-bilen-paa-raadhuspladsen-og-scor-1500-kr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvert år efterlader 2.000 bilejere deres køretøjer i naturen og andre steder. 
Det forurener, og samtidig går bilejerne glip af de 1.500 kroner, man 
indkasserer, hvis man afleverer sin bil til ophugning hos en af landets 
miljøgodkendte autoophuggere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2648647/regeringen-en-halv-milliard-fritager-elbiler-for-afgift---ogsaa-i-2016/">Regeringen: En halv milliard 
fritager elbiler for afgift - også i 2016 </a></p><p>
Onsdag eftermiddag behøver man ikke at finde adressen på en ophugger for at 
slippe af med en skrotmoden bil og indkassere sin skrot-godtgørelse i 
landets tre største byer. I tidsrummet klokken 15 til 18 står ophuggere klar 
til at tage imod udtjente køretøjer på Rådhuspladsen i København, Store Torv 
i Aarhus og Flakhaven i Odense. 
</p><h3><b><b>Udnævnt til 'skrotspots'</b></b></h3><p>
De centrale pladser er i tre timer udnævnt til ’skrotspots’ af Miljøstyrelsen, 
som samtidig søsætter en flerårig kampagne, der skal bidrage til, at færre 
biler bliver dumpet i naturen eller på offentlige pladser. 
</p><p>
Miljøminister Kirsten Brosbøl har sammen med regeringen taget initiativ til at 
forbedre skrotningsordningen over de næste to år, så ordningen fremover 
bliver mere synlig og brugervenlig. 
</p><p>
»Skrotningsordningen er i gang med at blive digitaliseret, så det fremover 
bliver lettere, at finde en lovlig ophuggere og komme af med sin gamle bil. 
Samtidig vil danskerne få mulighed for hurtigere at få udbetalt deres 
skrotningspræmie med den nye ordning«, siger Kirsten Brosbøl i en 
pressemeddelese. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2646194/folkevognens-fortid-og-nutid-masser-af-succes-og-kun-enkelte-flop/">Folkevognens fortid og nutid: 
Masser af succes og kun enkelte flop</a></p><p>
Efterladte gamle biler forurener omgivelserne med bl.a. olie, bly eller 
saltsyre. Hvis man derimod afleverer bilen til skrot, bliver dens materialer 
genanvendt, for eksempel til fremstilling af nye biler, så ressourcerne ikke 
går til spilde. 
</p><h3><b>Unge mænd i gamle biler</b></h3><p>
Det er især unge og yngre mænd, som ejer biler, der er i så dårlig stand, at 
det ikke kan betale sig at reparere dem. 
</p><p class=" bl-elem">
Derfor er kampagnen især målrettet til dem. Udover at slippe af med 
pensionerede køretøjer kan man vinde en elbil i tre måneder, hvis man tager 
et billede af en udtjent bil og tagger det med #skrotspot eller oploader 
billedet på <a href="http://www.skrotspot.nu" target="_blank">www.skrotspot.nu</a> 
(eksternt link). 
</p>	
</div>

</div></body></html>
