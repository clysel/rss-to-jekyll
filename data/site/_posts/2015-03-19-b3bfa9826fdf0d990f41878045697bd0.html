---
layout:     post
title: 	    "Europa forlænger sanktioner mod Rusland"
post_author:	    
post_date:	    Thu, 19 Mar 2015 23:55:10 +0100
post_site:	    politiken.dk 
post_link:	    http://politiken.dk/udland/int_europa/ECE2595958/europa-forlaenger-sanktioner-mod-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Rusland slipper ikke for økonomiske sanktioner, før landet overholder løfter 
om våbenhvile i Ukraine. 
</p><p>
En del af sanktionerne udløber ellers til juli, og hidtil har Europa været 
splittet om, hvorvidt de bør ændres nu. 
</p><p>
Men nu er Europa ledere enedes om, at de ikke vil sætte slutdato på 
sanktionerne. Straffen til Rusland skal først forsvinde, når alle krav 
bliver overholdt i den plan for våbenhvile, som også kaldes Minsk-aftalen. 
</p><p>
»Sanktionerne skal først forlænges til sommer, men vi var allerede i aften 
enige om, at vi skal lave en klar kobling mellem den aftale, der er lavet i 
Minsk, og så EU’s sanktioner«, siger statsminister Helle Thorning-Schmidt 
(S) under et topmøde torsdag aften. 
</p><p>
»EU’s sanktioner skal fortsætte ind til Minsk-aftalen er implementeret. Sker 
der ikke konkrete fremskridt, vil vi fastholde presset«. 
</p><h3>
Sanktionerne fortsætter mindst året ud 
</h3><p>
I en skriftlig aftale mellem EU's ledere hedder det, at sanktionerne skal 
kædes sammen med den fulde overholdelse af Minsk-aftalen, men at dette først 
vurderes 31. december 2015. 
</p><p>
»Vi antyder meget kraftigt, at de bliver forlænget, men vi beslutter det ikke 
konkret. Den balance har været vigtig for landene«, siger Helle 
Thorning-Schmidt. 
</p><p>
Nogle lande, herunder Ungarn og Grækenland, har tidligere ytret ønske om, at 
Europa går mindre hårdt frem mod Rusland. Sanktionerne er blevet gradvis 
indført af Europa i løbet af det seneste år som protest mod, at Rusland har 
annekteret dele af Østukraine. 
</p><p>
Beslutningen om reelt at kæde sanktionerne sammen med, om Rusland overholder 
Minsk-aftalen vil reelt betyde, at man reelt forlænger sanktionerne året ud, 
vurderer en ekspert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2595906/europas-ledere-udnaevner-dansk-diplomat-til-topjob/">Europas ledere udnævner dansk 
diplomat til topjob</a></p><p>
»Det vil nemlig være ekstremt svært for Rusland at opfylde kravene før 
allertidligst ved årets udgang«, siger Paul Ivan, som er analytiker med 
speciale i EU’s sikkerhedspolitik ved tænketanken European Policy Centre, 
EPC. 
</p><p>
Blandt kravene i Minsk-aftalen er, at de pro-russiske oprørere skal arrangere 
valg, hvor internationale observatører er med. 
</p><p>
»Og som situationen er, kommer det bare ikke til at ske«, siger Paul Ivan. 
</p><p>
Desuden kræver nogle punkter i Minsk-aftalen, at der bliver indgået aftale 
mellem den ukrainske og russiske regering. 
</p><p>
»Det er svært at forestille sig, at de kan enes om ret meget, mens kampe og 
bombardementer fortsætter«, siger Paul Ivan. 
</p><h3>
Ekspert: Rigtigt træk mod Rusland 
</h3><p>
Det er imidlertid helt rigtigt af Europa at undlade at sætte slutdato på 
sanktionerne, vurderer analytikeren. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man satte dato på, ville Rusland udnytte det.
</p>
<p class="sender">
Paul Ivan, sikkerhedsekspert, European Policy Centre 
</p>
</blockquote>
</div><p>
»Hvis man satte dato på, ville Rusland udnytte det«, siger Paul Ivan. </p><p>
Han peger på, at Rusland i den situation ville kunne argumentere for, at 
sanktionerne skal hæves, hvis blot et eller to punkter i Minsk-aftalen er 
opfyldt. 
</p><h3>
Rusland presses også af energiunion 
</h3><p>
Sideløbende med sanktioner uden slutdato arbejder Europa videre med at skabe 
et samarbejde om energi, som også presser Rusland. Et af formålene med 
energiunionen er nemlig at sikre, at de europæiske lande ikke er så 
afhængige af russisk gas, at Rusland kan få indflydelse ved at true med at 
lukke for gassen. 
</p><p>
Det er også tydeliggjort på dagens topmøde, fortæller den danske 
statsminister. 
</p><p>
»Med situationen i Ukraine nu ser vi meget tydeligt, at det ikke nytter noget, 
at vi er så afhængige af energi udefra, at vi bliver oprigtig bekymret for 
vores forsyningssikkerhed«, siger Helle Thorning-Schmidt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2595821/tysk-oproer-over-graesk-stinkefinger---men-var-det-bare-skraat-op-for-sjov/">Tysk oprør over græsk 
'Stinkefinger' - men var det bare skråt op for sjov?</a></p><p>
Energisamarbejdet lægger yderligere pres på Rusland, vurderer Paul Ivan: 
</p><p>
»Det er åbenlyst, at Rusland ikke kan lide, at Europa arbejder på det projekt, 
fordi det mindsker Ruslands indflydelse«. 
</p><p>
I oplægget til den såkaldte energiunion, som blev debatteret på topmødet i 
aftes, står blandt andet, at det skal tjekkes, om det russiske gasselskab 
Gazprom giver rabatter til sine venner i EU og gør gassen dyrere for lande, 
som er kritiske over for Rusland. De tjek skal ske ved, at EU-kommissionen 
kigger med i aftalerne. 
</p><h3>
Dong kan ikke uden videre åbne sine russiske gasaftaler 
</h3><p>
Sådan et tiltag er dog ikke uden problemer set med danske Dong Energys øjne: 
</p><div class="art-quote article-box">
<p class="quote"/>
<blockquote>
<p class="quote-txt">
Vi har selv nogle gaskøbsaftaler med Gazprom.
</p>
<p class="sender">
Henrik Poulsen, direktør, Dong Energy 
</p>
</blockquote>
</div><p>
»Vi har selv nogle gaskøbsaftaler med Gazprom. Det er klart, at her er man 
nødt til at kigge nøje på, hvilke juridiske og kommercielle aspekter der 
ligger til grund for de aftaler. Vi kan jo ikke gå ud over de aftaler, vi 
har forpligtet os på og uden videre åbne dem op«, siger Dong-direktør Henrik 
Poulsen og fortsætter: </p><p class=" bl-elem">
»Skulle der være en interesse for over tid at udvikle de her juridiske 
aftaler, så det bliver muligt, vil vi selvfølgelig kigge på det, men lige nu 
er det vigtigt for os at agere som en troværdig samhandelspartner med vores 
leverandører«. 
</p>	
</div>
</div></body></html>
