---
layout:     post
title: 	    "Her er danskernes livretter: Vi er vilde med svinekød"
post_author:	    
post_date:	    Thu, 12 Mar 2015 16:02:24 +0100
post_site:	    politiken.dk 
post_link:	    http://politiken.dk/mad/ECE2584566/her-er-danskernes-livretter-vi-er-vilde-med-svinekoed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
TOP 10</h4>
<h5>
Det spiser danskerne oftest til aftensmad</h5>
<div class="fakta-body" data-buildingblock="embedded_factboxlink">
<p>
Svinekød
</p><p>
Kylling
</p><p>
Okse/kalvekød
</p><p>
Kødsovs, millionbøf, chili con carne
</p><p>
Andre retter med hakket kød
</p><p>
Frikadeller
</p><p>
Pizza
</p><p>
Hakkebøf
</p><p>
Pastaretter
</p><p class=" bl-elem">
Gryderetter med kød
</p>
</div>
</div><p>
Hvis du skal have svinekød på bordet i aften, er du formegentlig ikke den 
eneste. I forbindelse med DTU Fødevareinstituttets seneste rapport om 
danskernes kostvaner er det nemlig blevet kortlagt, hvilke retter, der 
oftest kommer på bordet rundt om i det danske land. 
</p><p>
Her viser det sig, at danskernes livret er kød, i særdeleshed det, der kommer 
fra svin. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2250118/ekspert-red-klimaet---spis-lidt-mindre-koed/">Ekspert: Red klimaet - spis 
lidt mindre kød</a></p><p>
Faktisk er de første 6 pladser på top 10’en over livretterne blandt de 
15-75-årige danskere retter med kød. På en andenplads kommer retter med 
kyllingekød og derefter okse- og kalvekød. 
</p><p>
I samme rapport kan man da også læse sig frem til, at danskerne spiser mere og 
mere kød. Faktisk er vores indtag af kød steget med 13 pct. siden 2008, hvor 
DTU sidst undersøgte de danske kostvaner. 
</p><h3>
Forskel på hverdag og weekend 
</h3><p>
Undersøgelsen fra DTU peger ligeledes på, at der er stor forskel på, hvad vi 
spiser til aftensmad i hverdagen og i weekenden. 
</p><p>
De fleste danskere får mest retter med hakket kød i hverdagen, hvor den i 
weekenden langt oftere står på hele stykker kød som steg og bøf. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE1502712/fra-sushi-til-frikadeller-din-landsdel-sladrer-om-din-aftensmad/">Fra sushi til frikadeller: Din 
landsdel sladrer om din aftensmad</a></p><p>
Kartoflerne, som stadig er blandt danskernes foretrukne tilbehør, er ofte 
kogte i hverdagen, mens de er stegte eller gratinerede i weekenden. 
</p><p>
Danskernes foretrukne grøntsager på aftensmadsbordet er gulerod, tomat, agurk 
og salat. 
</p><h3>
Mere groft grønt og fisk 
</h3><p>
Seniorrådgiver i DTU Fødevareinstituttet Sisse Fagt mener, at danskerne skal 
flytte fokus lidt væk fra kødet og den grønne salat for at opnå et sundere 
aftensmåltid. 
</p><p>
»Danskernes aftensmadsvaner kunne godt blive bedre. Det, der især mangler ude 
omkring på bordene, er fisken og de grove grøntsager«, siger Sisse Fagt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2485428/danskerne-vil-have-mobilerne-vaek-fra-aftensmaden/">Danskerne vil have mobilerne 
væk fra aftensmaden</a></p><p class=" bl-elem">
Hun mener, at man skal skifte til grovere grøntsager, som eksempelvis 
rodfrugter og kål, fordi de indeholder langt mere fiber end eksempelvis 
salat og agurk. Hun mener desuden, at der ville være sundhedsmæssige fordele 
for danskerne at hente, hvis man en gang i mellem skiftede kødet ud med 
fisk. 
</p>	
</div>
</div></body></html>
