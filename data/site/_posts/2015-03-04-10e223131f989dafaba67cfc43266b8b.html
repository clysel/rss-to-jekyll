---
layout:     post
title: 	    "Danske journalister mener, at de er fair"
post_author:	    
post_date:	    Wed, 04 Mar 2015 23:42:02 +0100
post_site:	    politiken.dk 
post_link:	    http://politiken.dk/kultur/medier/ECE2574019/danske-journalister-mener-at-de-er-fair/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Objektiviteten hyldes stadig som værdi
</p>
<p class="sender">
Erik Albæk, professor 
</p>
</blockquote>
</div><p>
Kære læser, afsenderen her må siges at være syltet ind i sagen, og denne 
artikel kan derfor i princippet være farvet. 
</p><p>
Men nu skriver vi alligevel, for med den første omfattende undersøgelse 
nogensinde af værdier og idealer i dansk journalistik synes der at være 
belæg for at skrive, at danske medier hylder objektiviteten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2483459/kan-en-journalist-vaere-aarets-meningsdanner/">Kan en journalist være årets 
meningsdanner? </a></p><p>
Der er måske nok en fremherskende forestilling om, at journalistikken er i 
krise, og at der politiseres og manipuleres på livet løs, men danske 
journalister arbejder i overvældende grad efter samme norm: 
</p><p>
De tilstræber at være objektive. Og de mener også, at de i deres arbejde har 
mulighed for at holde den balance. Men der er nogle faresignaler, der 
blinker forude. 
</p><p>
Det konkluderer fem forskere i journalistik og kommunikation ved Syddansk 
Universitets Center for Journalistik i en ny bog, 'Den danske journalist. 
Værdier, produktion, indhold’. 
</p><h3>
Et enestående forskningsmateriale 
</h3><p>
»Objektiviteten hyldes stadig som værdi«, siger en af forfatterne, Erik Albæk, 
som er professor i journalistik og statskundskab ved Center for 
Journalistik. 
</p><p>
Han drager sin konklusion på baggrund af »den første egentlige kortlægning af 
de journalistiske værdier herhjemme«. 
</p><p>
Tre forskningsprojekter er skrevet sammen til én bog, og undersøgelserne 
hviler på analyser og et stort antal spørgeskemaer hos den samlede danske 
journaliststand, understreger Erik Albæk. Og når han siger »den samlede 
danske journaliststand«, skal det tages bogstaveligt: 
</p><p>
Som noget ret enestående i international sammenhæng er danske journalister 
over en kam organiseret i Dansk Journalistforbund, og det betyder, at 
forskerne uden problemer kan få sendt spørgeskemaer ud til en fuld 
population på over 5.000 medlemmer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2154930/skal-folk-doe-foer-vi-spoer-om-medierne-er-gode/">Skal folk dø, før vi spø'r, om 
medierne er gode?</a></p><p>
Lidt under halvdelen har svaret, men de er repræsentative, og det er et meget 
højt antal svar sammenlignet med lignende undersøgelser i udlandet, 
fortæller forskerne. 
</p><p>
»I andre lande har man ikke den tilgang til hele faggruppen. Vi har siddet med 
et enestående forskningsmateriale«, siger professor Erik Albæk om de mere 
end et par tusinde journalister, der har svaret på, om de går op i at komme 
først med en nyhed eller at give troværdig information. Eller om det, de 
skriver, er afhængigt af, hvad de prioriterer som journalister. 
</p><h3>
Journalisternes maskinrum 
</h3><p>
Forskernes mål var med afsæt i tilbagevendende bekymring for skrantende 
mediehuse og dalende abonnementstal at »kigge i journalisternes maskinrum« 
og se, om eventuelle krisetegn bunder i ydre forhold som tiltagende 
konkurrence, tidspres og skærpet konkurrence, eller om journalisternes egne 
værdier er ved at skride. 
</p><p>
»Der er tydeligvis problemer med at finde en egnet forretningsmodel, så 
mediehusene kan tjene penge, men vi kan nu sige på baggrund af data, at det 
ikke har sat sig igennem hos de danske journalister«, siger Erik Albæk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/larsgrarup/ECE2121066/er-neutral-journalistik-blevet-en-myte/">Er neutral journalistik blevet 
en myte?</a></p><p>
»Det er journalisternes opfattelse, at de stadig har mulighed for at levere 
noget, der er i overensstemmelse med de professionelle standarder, de har 
for, hvad der er et godt produkt«. 
</p><p>
Generelt oplever ikke bare journalisterne, men også danskerne generelt, at 
medierne er objektive og troværdige, men avisernes opinionsstof er noget 
andet, pointerer Erik Albæk. 
</p><p>
»Når folk synes, at netop deres synspunkt mangler, oplever de det som mangel 
på objektivitet. Derfor kan man i ledere og debatspalter få et indtryk af en 
skævvredet journalistik, men den har vi altså ikke kunnet finde, hverken i 
journalisternes eget værdigrundlag eller i vores undersøgelse af indholdet«. 
</p><h3>
Et objektivt, troværdigt produkt 
</h3><p>
Forskerne har spurgt journalisterne, hvilke idealer for deres arbejde der 
betyder mest – fra troværdighed over udfordring af eksisterende viden og til 
at være synlig og ’på’. 
</p><p>
»Og det er helt tydeligt, at hovedparten fastholder idealet om at levere et 
objektivt, troværdigt produkt«. 
</p><p>
Undersøgelserne ser ikke kun på, hvad journalisterne siger, men også, hvad de 
gør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/debattv/ECE2482994/krasnik-min-nye-titel-er-en-opsang-til-politikerne/">Krasnik: Min nye titel er en 
opsang til politikerne</a></p><p>
En sammenlignende undersøgelse af tone og indhold i politisk journalistik i en 
række større medier i Danmark, Tyskland, Storbritannien og Spanien viser, at 
de danske journalister sammenlignet med kollegerne i ikke mindst Spanien 
lever op til egne idealer om at være fair. Eller som der står i bogen: 
</p><p>
»De danske politiske journalister har en udpræget og nærmest altdominerende 
neutral rolleopfattelse – mere end man finder i de øvrige undersøgte lande«. 
</p><h3>
Faresignaler 
</h3><p>
Men der er trusler mod idealbilledet, understreger forskerne. Der er ikke 
noget medie, der har fundet opskriften på at score millioner på seriøs 
journalistik, og dårlig økonomi kan føre til nedskæringer. Det kan gå ud 
over kvalitet og objektivitet: 
</p><p>
»Jo mere pres der bliver for at tjene penge, jo mere kan man falde for 
fristelsen til at levere underholdning og skandaler for at få folk til at 
købe produktet«, siger Erik Albæk, som til gengæld ikke mener, at der er 
grund til at frygte for truslen fra det voksende korps på nettet af 
uuddannede skribenter: »For de fleste af os i dag er tiden et knapt gode, og 
vi har brug for, at folk, vi har tillid til, kan sortere nyhederne for os«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2483021/de-satte-dagsordenen-i-2014---martin-krasnik-er-aarets-meningsdanner/">De satte dagsordenen i 2014 - 
Martin Krasnik er årets meningsdanner</a></p><p class=" bl-elem">
Demokratiet er heller ikke truet. Den offentlige debat foregår tydeligvis i 
medierne, og »hvis ikke de var der, ville vi være nødt til at opfinde noget 
andet«, vurderer Erik Albæk. 
</p>	
</div>
</div></body></html>
