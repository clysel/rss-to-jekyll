---
layout:     post
title: 	    "Presset Charlottenborg får ekstra midler af minister"
post_author:	    
post_date:	    Mon, 09 Mar 2015 16:06:50 +0100
post_site:	    politiken.dk 
post_link:	    http://politiken.dk/kultur/kunst/ECE2579346/presset-charlottenborg-faar-ekstra-midler-af-minister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Charlottenborg Udstillingsbygning opført i slutningen af 1800-tallet 
sammen med Det Kgl. Danske Kunstakademi. </li><li>I 1960’erne og 70’erne var det centrum for flere af tidens 
alternative kunstmanifestationer. </li><li>I 1980’erne og 90’erne havde kunstnersammenslutningerne deres 
storhedstid i huset. </li><li>I 2007 omdannedes det til international kunsthal. </li><li class=" bl-elem">Samlet budget til udstillinger i 2014: 2,82 millioner kroner </li></ul></div>
</div><p>
Kunsthal Charlottenborg får fremover 1,6 millioner kroner af Kulturministeriet 
om året. 
</p><p>
Det betyder, at det store udstillingssted på Kongens Nytorv får øget sin 
nuværende og hidtil midlertidige pulje med 600.000 kroner. Den besked fik 
kunsthallens øverste leder Sanne Kofod i telefonen fredag eftermiddag. 
</p><p>
»Jeg blev glad og meget lettet. Det var så nødvendigt«. 
</p><p>
Kunsthal Charlottenborgs seneste direktør Jacob Fabricius trådte tilbage i 
januar, efter han havde overskredet sit udstillingsbudget med 860.000 
kroner. Han var den tredje direktør på otte år, som forlod sin stilling 
efter kort ansættelse på Charlottenborg, og kunsthallens ledelse har siden 
sin stiftelse i 2007 kæmpet med, at målet om at være en international 
kunstbastion ikke harmonerer med de givne økonomiske rammer. Det har blandt 
andet medført, at Kulturministeriet har givet nødbevilling på flere 
millioner og haft kunsthallen sat under administration. 
</p><p>
Med den ny bevilling er der grobund for en mere stabilt arbejdende kunsthal, 
mener Sanne Kofod. Hun er rektor for kunstakademiet og har siden kunsthallen 
for to år siden blev lagt ind under kunstakademiet været øverste chef for 
Charlottenborg. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/ECE2502934/direktoer-gaar-fra-kunsthal-charlottenborg-efter-underskud/">Direktør går fra Kunsthal 
Charlottenborg efter underskud</a></p><p>
»Det giver os arbejdsro. Kontinuiteten er afgørende, og ministeriets opbakning 
giver os tid til at udvikle fondsansøgninger og til at formulere en 
langsigtet udviklingsproces. Charlottenborg skal være et sted, man kan regne 
med. Det skal være slut med den afbrudte fortælling. Det er vigtigt, at vi 
siger: ’Vi er her, vi bliver ved med at være her, og vi er her for den brede 
offentlighed«. 
</p><h3>
Mere åben kunsthal med bred appel 
</h3><p>
Pengene er fundet via overskydende kroner fra Tipsmidlerne, og den ny, 
permanente bevilling kommer i sammenhæng med, at den nuværende fireårige 
bevilling på en million kroner årligt udløber. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har gjort os umage for at finde ekstra midler, så der er et fast tilskud 
til stedet. En håndsrækning, så man ved, hvad man har fremefter
</p>
<p class="sender">
Kulturminister Marianne Jelved. 
</p>
</blockquote>
</div><p>
»I det seneste regnskab stod det meget markant, at budgetterne ikke hang 
sammen. Det har jeg respekt for, og vi har gjort os umage for at finde 
ekstra midler, så der er et fast tilskud til stedet. En håndsrækning, så man 
ved, hvad man har fremefter«, siger kulturminister Marianne Jelved. </p><p><b class="ext-link">LÆS KOMMENTAR</b><a class="embeddedlink" href="http://politiken.dk/kultur/kunst/ECE2504761/kommentar-paa-kunsthal-charlottenborg-skal-man-altid-huske-rasleboessen/">På Kunsthal Charlottenborg 
skal man altid huske raslebøssen</a></p><p>
I visionspapiret Kunsthal Charlottenborg 3.0, der i februar blev sendt til 
Kulturministeriet efter 8-9 turbulente år, beskriver kunsthallens ledelse, 
hvordan man fremover vil have færre, men længerevarende udstillinger, bruge 
færre af bygningens kvadratmeter til udstillinger og i stedet inddrage dem 
til arrangementer som performances og foredrag for at tiltrække flere 
gæster. 
</p><p>
»Det vil skabe noget liv, og vi kan reflektere flere sider af samtidskunsten. 
Og vi har virkelig meget plads, så det forringer ikke noget, at vi skal lave 
udstillinger, der er en smule mindre. De skarpeste og mest interessante 
udstillinger kan godt være på 300 kvadratmeter og ikke på 1.000«, mener den 
konstituerede direktør Henriette Bretton-Meyer. 
</p><p>
Kulturministeren bifalder Charlottenborgs nye, mere åbne strategi med nye 
typer arrangementer. 
</p><p>
»Statens Museum for Kunst laver noget, der hedder SMK Fridays. Jeg siger ikke, 
at man skal gøre det samme, men man kunne godt have sådan en tirsdag en gang 
om måneden eller noget andet, som kunne skabe et tilhørsforhold. Ikke 
belærende, men inddragende arrangementer, som har et budskab til helt 
almindelige mennesker, som gerne vil noget mere«. 
</p><h3>
Forelæsninger og soleudstillinger 
</h3><p>
Sanne Kofod afviser, at de 1,6 millioner hurtigt kan blive brugt på 
arrangementer og peger på, at man også her vil søge om sponsorater og i 
øvrigt trække på for eksempel kunstakademiets internationale 
gæsteforelæsere. 
</p><p>
»Vi kan jo formidle det til offentligheden, når akademiet har besøg af et 
hotshot, så alle kunne komme til forelæsningen. Det bliver det jo ikke 
dyrere for os af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2548490/charlottenborg-krymper-og-skaerer-ned-paa-udstillinger/">Charlottenborg krymper og 
skærer ned på udstillinger </a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Charlottenborg_kuns_919325y.jpg" alt="" border="0"/><span class="caption"><span class="f-img-caption">Samarbejde. 
</span>Kunstakademiet og Charlottenborg skal smelte sammen til én institution fremover. Aktuelt hjælper studerende med at støbe betonpiller til kunsthallens næste udstilling af kunstneren FOS. Foto: Joachim Adrian.</span></span></p><p>
I det hele taget forestiller kunstakademiets rektor, at de to institutioner, 
kunsthallen og akademiet, bliver »masseret ind i hinanden« inden for de 
kommende år, så opleves som én. 
</p><p>
»Det bliver et sted, hvor man kan man opleve dansk og international kunst med 
bred appel – med et særligt dynamisk udtryk på grund af nærheden til det 
unge studiemiljø«, mener Sanne Kofod. 
</p><p>
Det står dog klart, at der vil være færre at de store internationale navne til 
fordel for flere projekter, der udspringer af akademiet. Men den 
konstituerede direktør afviser, at det vil blive tale om 
’skoleudstillinger’. 
</p><p class=" bl-elem">
»Kunsthallen vil fortsat lægge hus til de studerendes afgangsudstilling, der 
finder sted én gang om året. Men et projektrum vil kunne danne ramme om 
andre typer aktiviteter. For eksempel præsenterer vi til sommer et 
kunstnerisk ph.d.-projekt, der er tilknyttet Kunstakademiets 
Billedkunstskoler. Men det er ikke en skoleudstilling, det er en 
soloudstilling«, fastslår Henriette Bretton-Meyer. 
</p>	
</div>
</div></body></html>
