---
layout:     post
title: 	    "25 år senere: FBI opklarer storstilet museumskup "
post_author:	    
post_date:	    Thu, 02 Apr 2015 16:34:51 +0200
post_site:	    politiken.dk 
post_link:	    http://politiken.dk/kultur/ECE2615168/25-aar-senere-fbi-opklarer-storstilet-museumskup/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tidligt om morgenen 8. marts 1990 dukkede to mænd i politiuniformer op ved 
indgangen til Isabella Stewart Gardner Museum i Boston. De havde modtaget et 
alarmopkald og skulle ind og inspicere museet, sagde de. En af museets 
sikkerhedsvagter lukkede derfor de uniformerede mænd ind. 
</p><p>
Da mændene først var kommet ind, påstod de nu, at de havde ordre til at 
arrestere sikkerhedsvagten. Han fik besked på at tilkalde sin medvagt, så 
han kunne overtage tjenesten, men da den anden vagt kom ilende, lagde 
mændene begge vagter i håndjern. 
</p><div class="art-fakta article-box">
<h4 class="">
FAKTA</h4>
<h5>
Gardner-kuppet</h5>
<div class="fakta-body" data-buildingblock="embedded_factboxlink">
<p><b>Røveriet</b> på Gardner Museum i marts 1990 er det største tyveri af 
privat ejendom i USA. 
</p><p><b>Værdien</b> af de 13 værker blev dengang anslået til 500 millioner 
dollar. Blandt de stjålne værker er: 
</p><p><b>Vermeer</b>: 'Koncerten' 
</p><p><b>Rembrandt</b>: Et selvportræt i frimærkestørrelse samt malerierne 'A Lady 
and Gentleman in Black' og 'Stormen på Genesaret Sø' 
</p><p><b>Manet:</b> Maleriet 'Chez Tortoni' 
</p><p class=" bl-elem"><b>Degas</b>: Fem tegninger 
</p>
</div>
</div><p/><p>
Derefter kunne de uniformsklædte mænd uhindret stjæle i alt <a href="http://www.gardnermuseum.org/resources/theft">13 
kunstværker</a> – heriblandt Rembrandts eneste motiv af havet, ’Stormen 
på Genesaret Sø’, samt Vermeers ’Koncerten’ som ville være cirka 250 
millioner dollar værd i dag. Kunstkuppet betragtes som historiens største 
røveri af privat ejendom i USA med malerier til en værdi på i alt 500 
millioner dollars. 
</p><h3>
Tyvene er døde 
</h3><p>
Nu har FBI endeligt navngivet de to mænd, som forklædte sig som politimænd. De 
hed George Reissfelder og Lenny DiMuzio og døde begge inden for et år efter 
tyveriet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/kunst/ECE1927058/fbi-bruger-youtube-i-jagten-paa-unikt-kunstvaerk/">FBI bruger YouTube i jagten 
på unikt kunstværk</a></p><p>
Allerede sidste år fortalte FBI, at de endelig havde identificeret de to 
tyveknægte, men dengang offentliggjorde de ikke navnene. 
</p><p>
Mændene tilhørte en lokal bande af kriminelle, hvis overhoved Carmello Merlino 
faktisk blev nævnt som mistænkt helt tilbage i 1992. 
</p><p>
Reissfelder og DiMuzio var mistænkte i flere år, men det er stadig uklart 
præcis, hvordan FBI endte med at få den endelige bevisbyrde fastlagt. Og der 
har da også været kritik af, at det nu er lykkes dem at finde frem til to 
kunsttyve som belejligt begge for længst er døde. 
</p><p class=" bl-elem">
De 13 malerier er ikke dukket op, og der er stadig 5 millioner dollar til den, 
der kan give politiet nye oplysninger om dem. 
</p>	
</div>

</div></body></html>
