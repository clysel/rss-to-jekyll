---
layout:     post
title: 	    "Intern rapport kritiserer WHO for at reagere for sent på ebola"
post_author:	    
post_date:	    Tue, 12 May 2015 14:13:19 +0200
post_site:	    politiken.dk 
post_link:	    http://politiken.dk/udland/fokus_int/Ebola/ECE2665244/intern-rapport-kritiserer-who-for-at-reagere-for-sent-paa-ebola/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea har i 2014 
og 2015 været hårdt ramt af sygdommen. 
</p>


</div>
</div>
<p>
Mere end 4 måneder gik der, fra at det første tilfælde af ebola i marts 2014 
blev erklæret i Guinea, til at WHO erklærede det for en international 
sundhedskrise og mobiliserede et internationalt svar på epidemien. 
</p><p>
4 måneder var alt for lang tid. Det skriver et uafhængigt panel af eksperter, 
som WHO har nedsat for at undersøge indsatsen mod ebola: 
</p><p>
»WHO's omfattende erfaring med sygdomsudbrud, sundhedsfremme og social 
mobilisering taget i betragtning, er det overraskende, at der skulle gå 
indtil august eller september, før man anerkendte, at Ebola-smitten først 
ville blive bragt under kontrol, når overvågning, mobilisering af 
lokalsamfundet og levering af passende sundhedsydelser til de påvirkede 
lokalsamfund alle blev etableret samtidig«, skriver panelet i en rapport. 
</p><p><b class="ext-link">LÆGER UDEN GRÆNSER:</b><a class="embeddedlink" href="http://politiken.dk/udland/fokus_int/Ebola/ECE2599552/laeger-uden-graenser-ebolaen-kostede-flere-liv-fordi-who-noelede/">Ebolaen kostede 
flere liv, fordi WHO nølede</a></p><p>
Mens WHO nølede, nåede ebola at sprede sig til 60 steder i tre vestafrikanske 
lande og dræbe de første 1.000 personer. Virussen kom ud af kontrol og 
yderligere 10.000 personer har siden mistet livet. Ifølge panelet var der 
»alvorlige mangler i de første måneder, hvad angår at engagere sig i 
lokalsamfundene«, men det står stadig uklart for panelet, hvorfor at de 
advarsler, der allerede lød i maj, ikke resulterede i det fornødne modsvar: 
</p><p>
»De lande, der blev påvirket mest, andre medlemslande i WHO, 
WHO-sekretariatet, og det internationale samfund var alle 'bag kurven' af 
den hurtige spredning af Ebola-virussen«, står der i rapporten, som skal 
diskuteres på Verdenssundhedsforsamlingen 18. - 26. maj, hvor WHO's 
medlemslande afstikker retningslinjerne for organisationen det næste år. 
</p><p><b class="ext-link">HVAD NU?</b><a class="embeddedlink" href="http://politiken.dk/udland/fokus_int/Ebola/ECE2599676/hvad-nu-ebolaen-har-bragt-sundhedsvaesenet-i-knae/">Ebolaen har bragt sundhedsvæsenet i knæ</a></p><p>
Først efter forsamlingen vil WHO kommentere på indholdet af rapporten: 
</p><p>
»Det er virkelig godt, at de har rapporten klar inden forsamlingen, så den kan 
diskuteres der, men vi har ikke nogen kommentar, før medlemslandene har 
diskuteret rapporten og kommet med deres anbefalinger«, siger WHO's 
talskvinde Margaret Harris til Politiken. 
</p><p>
En række organisationer og eksperter, herunder Læger Uden Grænser, har 
tidligere kritiseret WHO for at reagere for sent, men WHO har afvist at 
kommentere deres egen rolle før efter den interne rapport. 
</p><h3>
Manglende lederskab 
</h3><p>
WHO har ansvaret for at lede indsatsen mod internationale epidemier. Hvorfor 
de ikke tog det på sig tidligere, fortsætter panelet sin undersøgelse af. 
Indtil videre nævner de en række faktorer: En sen forståelse for udbruddets 
natur, upålidelig rapportering om spredningen, problemer med information 
internt i WHO og problemer med at forhandle med landene. Hvad end der var 
den præcise årsag, står det klart, at lederskabet var savnet: 
</p><p>
»Mange af de NGO'er, der var på jorden i de påvirkede lande, hvor de kørte 
udviklings- eller humanitære programmer, stod over for at skulle reagere på 
en situation, de ikke var forberedt godt på; de manglede retningsgivende 
rådgivning og der eksisterede ikke en tilstrækkelig koordinerende 
mekanisme«, skriver panelet, der også kritiserer WHO's håndtering af 
pressen, der ikke blev gjort nemmere af lækkede dokumenter og »misvisende« 
beskeder fra organisationens lokale ledere på det sociale medie twitter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2663067/danmark-sagde-nej-til-ebolasyge/">Danmark sagde nej til ebolasyge</a></p><p>
Undervejs i kampen mod ebola, blev WHO's mangler udstillet, da FN i september 
oprettede en Speciel Mission til Ebola Nødberedskab (UNMEER), der overtog en 
del af WHO's opgaver og var FN's første nødhjælpsmission til en 
sundhedskrise. 
</p><p>
Ifølge panelet er ebolaudburddet et »definerende øjeblik« for WHO. 
</p><p>
»Sammen er lederskabet af WHO og medlemslandene nødt til at handle målrettet 
for at gøre noget ved de nuværende udfordringer. 'Business as usual' eller 
'mere af det samme' er ikke en mulighed. Selvom enkelte individer kan have 
ansvar for måden, som ebola-udbruddet blev håndteret på, er det nødvendigt 
at identificere og rette op på de strukturelle årsager og enhver 
utilstrækkelighed«, skriver panelet, der er enige i, at WHO mangler 
kapaciteten og kulturen til at håndtere nødhjælpsaktioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2661191/i-dag-er-liberia-ebola-frit/">I dag er Liberia ebola-frit</a></p><p class=" bl-elem">
Panelet forslår en række tiltag, der kræver ressourcer og en politisk vilje 
fra medlemslandene, der hidtil ikke har været eksisterende. Panelet ønsker 
et WHO, der kan skifte til kommando- og kontrolstruktur med hurtige 
beslutningstagen, når sundhedskatastrofer rammer. Det kræver en ny struktur 
med en speciel enhed dedikeret til at reagere i nødsituationer, ekstra 
uddannelse af WHO's medarbejdere og en mere stabil finansiering fra 
medlemslandene. 
</p>	
</div>

</div></body></html>
